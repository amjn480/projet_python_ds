Il campionato europeo di calcio 2024 o UEFA EURO 2024, noto anche come Germania 2024, sarà la 17ª edizione del campionato europeo di calcio. Dopo l’edizione itinerante del 2020, torna ad essere organizzato da un solo Paese ospitante, che in questo caso sarà la Germania.Per la Germania sarà la terza volta da nazione ospitante dopo le passate edizioni del 1988 (come Germania Ovest) e 2020 (quattro partite furono disputate a Monaco di Baviera). Sarà quindi il primo europeo disputato solamente sul suolo tedesco unificato.
La nazionale campione in carica è l'Italia.


== Formato ==
Il formato della competizione sarà lo stesso usato dal campionato europeo di calcio 2016: delle 54 nazionali iscritte alle qualificazioni, 23 si qualificheranno, tramite la fase a gironi e gli spareggi legati alla UEFA Nations League 2022-2023, alla fase finale (la Germania è qualificata di diritto), dove vi saranno 6 gruppi di quattro squadre ciascuno. Avanzeranno alla fase a eliminazione diretta le prime due di ogni gruppo, e le migliori quattro tra le terze classificate.
Il 20 settembre 2022 la UEFA conferma l'esclusione della Russia (già fuori dalla UEFA Nations League 2022-2023) dalla partecipazione alle qualificazioni a causa dell'invasione russa dell'Ucraina. Alle qualificazioni partecipano quindi 53 squadre divise in sette gruppi composti da cinque squadre e tre gruppi da sei squadre, dove le prime e le seconde si qualificheranno per il torneo. Nel marzo 2024 si svolgeranno gli spareggi legati alla UEFA Nations League 2022-2023, che assegneranno gli ultimi tre posti.


== Scelta della sede ==

L'8 marzo 2017 l'UEFA annunciò che due nazioni, Germania e Turchia, si erano candidate a ospitare il torneo entro la scadenza del 3 marzo. L'assegnazione è avvenuta il 27 settembre 2018 a Nyon, in Svizzera.Nella tabella il dettaglio della votazione:

Il Comitato esecutivo UEFA ha votato a scrutinio segreto, e vi era richiesta una maggioranza semplice. In caso di parità, il presidente dell'UEFA Aleksander Čeferin avrebbe espresso il voto decisivo. Dei venti membri, due non potevano votare perché provenienti dalle nazioni candidate e uno era assente, il che ha portato il totale dei votanti a 17.


== Stadi ==
Nove delle sedi scelte erano state usate anche per il mondiale 2006: Berlino, Dortmund, Monaco di Baviera, Colonia, Stoccarda, Amburgo, Lipsia, Francoforte sul Meno e Gelsenkirchen. Düsseldorf sarà la decima sede; la città non era stata selezionata nel 2006, ma era stata tra le sedi del Mondiale del '74 e di Euro '88. Gli stadi di Mönchengladbach (Borussia-Park), Hannover (Niedersachsenstadion), Norimberga (Max-Morlock-Stadion) e Kaiserslautern (Fritz-Walter-Stadion), pur soddisfacendo il requisito minimo di 40 000 posti richiesto dall'UEFA, non sono stati selezionati.Monaco di Baviera sarà la prima città che ospiterà le partite di due campionati europei consecutivi, visto che nell'edizione precedente ha ospitato quattro partite.


== Squadre partecipanti ==
Nota bene: nella sezione "partecipazioni precedenti al torneo" le date in grassetto indicano che la nazione ha vinto quella edizione del torneo, mentre le date in corsivo indicano l'edizione ospitata da una determinata squadra.


=== Qualificazioni ===

Dopo l'edizione itinerante del 2020, si ritorna ad un torneo organizzato da una sola nazione, la Germania, la quale ottiene la qualificazione d'ufficio alla fase finale. Come di conseguenza, i posti disponibili tramite le qualificazioni sono solo 23, contesi da 53 nazionali (la Russia è stata esclusa a causa dell'invasione russa dell'Ucraina del 2022). Il formato è simile a quello della passata edizione e prevede la disputa del classico torneo di qualificazione, in cui le 53 squadre sono divise in 10 gruppi, sette da cinque squadre e tre da sei, dal quale si qualificano 20 squadre, ovvero le prime due di ogni girone. Il sorteggio per determinare la composizione dei gironi di qualificazione si è tenuto il 9 ottobre 2022 a Francoforte sul Meno. I restanti tre posti sono assegnati tramite gli spareggi che verranno disputati a marzo 2024, ai quali accedono 12 squadre determinate in base alla classifica complessiva e ai risultati delle leghe della UEFA Nations League 2022-2023.


== Sorteggio dei gruppi ==
Il sorteggio della fase a gironi si svolgerà il 2 dicembre 2023 alla Elbphilharmonie di Amburgo.Le squadre saranno testa di serie in base alla classifica generale delle qualificazioni europee. La Germania padrona di casa sarà automaticamente inserita nell'urna 1 e in posizione A1. Le tre vincitrici degli spareggi non saranno note al momento del sorteggio e saranno inserite nell'urna 4.


=== Urne ===
1ª fascia: Germania, Portogallo, Francia, Spagna, Belgio, Inghilterra;
2ª fascia: Ungheria, Turchia, Romania, Danimarca, Albania, Austria;
3ª fascia: Paesi Bassi, Scozia, Croazia, Slovenia, Slovacchia, Rep. Ceca;
4ª fascia: Italia, Serbia, Svizzera,  Vinc. Play-off Lega A, Vinc. Play-off Lega B, Vinc. Play-off Lega C.


== Fase a gironi ==
La UEFA ha annunciato il programma del torneo il 10 maggio 2022. Gli orari di inizio delle partite dei gruppi e degli ottavi di finale saranno comunicati dopo il sorteggio finale.


=== Calendario ===


=== Formula ===
Si qualificano agli ottavi di finale le prime due squadre classificate di ogni gruppo più le quattro migliori squadre terze classificate.
Se due o più squadre dello stesso girone sono a pari punti al termine della fase a gironi, per determinare la classifica si applicano i seguenti criteri nell'ordine indicato:

maggior numero di punti nelle partite disputate fra le squadre in questione (scontri diretti);
miglior differenza reti nelle partite disputate fra le squadre in questione;
maggior numero di gol segnati nelle partite disputate fra le squadre in questione.Se alcune squadre sono ancora a pari merito dopo aver applicato questi criteri, essi vengono riapplicati esclusivamente alle partite fra le squadre in questione per determinare la classifica finale. Se la suddetta procedura non porta a un esito, si applicano i seguenti criteri:

miglior differenza reti in tutte le partite del girone;
maggior numero di gol segnati in tutte le partite del girone;
maggior numero di vittorie in tutte le partite del girone;
migliore condotta fair play del girone, calcolata con le seguenti penalizzazioni:
ogni ammonizione: un punto;
ogni espulsione per doppia ammonizione o espulsione diretta: tre punti;
migliore posizione nella classifica generale delle qualificazioni europee (o sorteggio, nel caso in cui sia coinvolta la Germania, nazione ospitante).Se due squadre che hanno lo stesso numero di punti e lo stesso numero di gol segnati e subiti si sfidano nell'ultima partita del girone e sono ancora a pari punti al termine della giornata, la classifica finale viene determinata tramite i tiri di rigore, purché nessun'altra squadra del girone abbia gli stessi punti al termine della fase a gironi.


=== Gruppo A ===


==== Classifica ====


==== Risultati ====


=== Gruppo B ===


==== Classifica ====


==== Risultati ====


=== Gruppo C ===


==== Classifica ====


==== Risultati ====


=== Gruppo D ===


==== Classifica ====


==== Risultati ====


=== Gruppo E ===


==== Classifica ====


==== Risultati ====


=== Gruppo F ===


==== Classifica ====


==== Risultati ====


=== Raffronto tra le terze classificate ===
Tra le terze classificate di ogni girone, si applicano i seguenti criteri per stabilire il passaggio del turno delle migliori quattro squadre:

maggior numero di punti ottenuti nella fase a gironi;
miglior differenza reti nella fase a gironi;
maggior numero di reti segnate nella fase a gironi;
maggior numero di vittorie nella fase a gironi;
migliore condotta fair play del girone, calcolata con le seguenti penalizzazioni:
ogni ammonizione: un punto;
ogni espulsione per doppia ammonizione o espulsione diretta: tre punti;
migliore posizione nella classifica generale delle qualificazioni europee (o sorteggio, nel caso in cui fosse coinvolta la Germania, nazione ospitante)


==== Classifica ====


== Fase a eliminazione diretta ==


=== Regolamento ===
Si qualificano a questa fase tutte le vincitrici, le seconde classificate e le quattro migliori terze classificate della fase a gironi. Quest'ultime vengono determinate secondo i criteri elencati nel paragrafo precedente. I gruppi da cui provengono le quattro migliori terze classificate determinano gli scontri degli ottavi come da regolamento UEFA (secondo gli articoli 20 e 21 del Regolamento del Campionato Europeo UEFA).


=== Tabellone ===


==== Ottavi di finale ====


==== Quarti di finale ====


==== Semifinali ====


==== Finale ====


== Note ==


== Altri progetti ==

 Wikimedia Commons contiene immagini o altri file su campionato europeo di calcio 2024