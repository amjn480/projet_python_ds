"grecja (gr. \u03b5\u03bb\u03bb\u03ac\u03b4\u03b1 ell\u00e1da, ipa: [e\u031e\u02c8la\u00f0a] lub \u03b5\u03bb\u03bb\u03ac\u03c2 ell\u00e1s, ipa: [e\u031e\u02c8las]), republika grecka (\u03b5\u03bb\u03bb\u03b7\u03bd\u03b9\u03ba\u03ae \u03b4\u03b7\u03bc\u03bf\u03ba\u03c1\u03b1\u03c4\u03af\u03b1 ellinik\u00ed dimokrat\u00eda, ipa: [e\u031e\u02cclini\u02c8ci \u00f0imo\u031ekra\u02c8ti\u02cca]) \u2013 pa\u0144stwo po\u0142o\u017cone w po\u0142udniowo-wschodniej cz\u0119\u015bci europy, na po\u0142udniowym kra\u0144cu p\u00f3\u0142wyspu ba\u0142ka\u0144skiego. graniczy z czterema pa\u0144stwami: albani\u0105, macedoni\u0105 p\u00f3\u0142nocn\u0105 i bu\u0142gari\u0105 od p\u00f3\u0142nocy oraz turcj\u0105 od wschodu. ma dost\u0119p do czterech m\u00f3rz: egejskiego i krete\u0144skiego od wschodu, jo\u0144skiego od zachodu oraz \u015br\u00f3dziemnego od po\u0142udnia. grecja ma dziesi\u0105t\u0105 pod wzgl\u0119dem d\u0142ugo\u015bci lini\u0119 brzegow\u0105 na \u015bwiecie, o d\u0142ugo\u015bci 14 880 km. poza cz\u0119\u015bci\u0105 kontynentaln\u0105 w sk\u0142ad grecji wchodzi oko\u0142o 2500 wysp, w tym 165 zamieszkanych. najwa\u017cniejsze to kreta, dodekanez, cyklady i wyspy jo\u0144skie. najwy\u017cszym szczytem jest wysoki na 2918 m n.p.m. mitikas w masywie olimpu.\ngrecja ma d\u0142ug\u0105 histori\u0119 i bogate dziedzictwo kulturowe. uwa\u017cana jest za spadkobierczyni\u0119 staro\u017cytnej grecji. jako taka, stanowi kolebk\u0119 ca\u0142ej cywilizacji zachodniej, miejsce narodzin demokracji, filozofii, igrzysk olimpijskich, sportu, wielu podstawowych twierdze\u0144 naukowych, zachodniej literatury, historiografii, politologii oraz teatru, zar\u00f3wno komedii, jak i dramatu. \u015bwiadectwem tej spu\u015bcizny jest 18 obiekt\u00f3w dziedzictwa kulturowego unesco. nowo\u017cytne pa\u0144stwo greckie zosta\u0142o utworzone w wyniku zwyci\u0119skiego powstania przeciwko rz\u0105dom osma\u0144skim.\nwsp\u00f3\u0142czesna grecja jest rozwini\u0119tym krajem, o wysokim wska\u017aniku rozwoju spo\u0142ecznego i innych wska\u017anikach jako\u015bci \u017cycia. w 2002 r. grecja zrezygnowa\u0142a z w\u0142asnej waluty, przyjmuj\u0105c euro. w 2013 trafi\u0142a do grupy pa\u0144stw rozwijaj\u0105cych si\u0119 (pierwszy w historii przypadek degradacji kraju do tej grupy). jest cz\u0142onkiem wielu organizacji mi\u0119dzynarodowych: paktu p\u00f3\u0142nocnoatlantyckiego od 1952 roku, z przerw\u0105 w latach 1974\u20131980, wsp\u00f3lnot europejskich od 1981 r. oraz europejskiej agencji kosmicznej od 2005 r. tak\u017ce cz\u0142onkiem za\u0142o\u017cycielem organizacji narod\u00f3w zjednoczonych, organizacji wsp\u00f3\u0142pracy gospodarczej i rozwoju oraz organizacji wsp\u00f3\u0142pracy gospodarczej pa\u0144stw morza czarnego.\n\n\n== geografia ==\nterytorium grecji mo\u017cna podzieli\u0107 na:\n\ngrecj\u0119 kontynentaln\u0105 (wraz z oddzielonym od niej kana\u0142em korynckim p\u00f3\u0142wyspem peloponez), kt\u00f3ra wchodzi w sk\u0142ad p\u00f3\u0142wyspu ba\u0142ka\u0144skiego\nwyspy rozrzucone na morzach egejskim i jo\u0144skim.prawie 1/5 powierzchni grecji przypada na oko\u0142o 2500 wysp, z czego 165 jest zamieszka\u0142ych.\nnajwi\u0119ksze z nich to:\n\nkreta (ok. 8260 km\u00b2),\neubea (ok. 3621 km\u00b2),\nlesbos (ok. 1630 km\u00b2),\nrodos (ok. 1400 km\u00b2),\nchios (ok. 840 km\u00b2),\nkefalinia (ok. 780 km\u00b2),\nkorfu (592 km\u00b2),\nsamos (ok. 476 km\u00b2),\nlemnos (476 km\u00b2),\nnaksos (ok. 430 km\u00b2),\nzakintos (406 km\u00b2),\nthasos (ok. 390 km\u00b2).wi\u0119kszo\u015b\u0107 z wysp grecji wchodzi w sk\u0142ad archipelag\u00f3w, z kt\u00f3rych g\u0142\u00f3wne to:\n\nwyspy jo\u0144skie\nwyspy egejskie, w tym:\ncyklady\nsporady\ndodekanezblisko 81% powierzchni grecji zajmuj\u0105 pasma g\u00f3rskie (\u015brednia wysoko\u015b\u0107 1200\u20131800 m n.p.m.), kt\u00f3re maj\u0105 przebieg po\u0142udnikowy. obszary nizinne s\u0105 niewielkie i wyst\u0119puj\u0105 w pobli\u017cu wybrze\u017cy (niz. salonicka, tracka, tesalska oraz argolidzka). p\u00f3\u0142wysep chalcydycki tworzy 3 wt\u00f3rne p\u00f3\u0142wyspy: kassandra, sithonia i athos.\n\n\n== klimat grecji ==\ngrecja pozostaje pod wp\u0142ywem klimatu \u015br\u00f3dziemnomorskiego. cechuje go \u0142agodna zima z suchym, gor\u0105cym latem. w najcieplejszym miesi\u0105cu \u015brednia temperatura wynosi ponad 22 \u00b0c. s\u0105 co najmniej cztery miesi\u0105ce ze \u015bredni\u0105 temperatur\u0105 ponad 10 \u00b0c, w zimie mog\u0105 zdarza\u0107 si\u0119 przymrozki. notuje si\u0119 co najmniej trzy razy wi\u0119cej opad\u00f3w atmosferycznych w najwilgotniejszych miesi\u0105cach zimowych w por\u00f3wnaniu z suchym latem.\nregionalnie zr\u00f3\u017cnicowany klimat mo\u017cna jednak podzieli\u0107 na trzy strefy: \u015br\u00f3dziemnomorski \u2013 obejmuj\u0105cy po\u0142udniow\u0105 cz\u0119\u015b\u0107 kraju (szczeg\u00f3lnie w rejonach o\u015brodk\u00f3w wypoczynkowych); alpejski \u2013 dominuj\u0105cy w rejonach g\u00f3rskich, takich jak olympus i pindos; umiarkowany, wyst\u0119puj\u0105cy w p\u00f3\u0142nocnej cz\u0119\u015bci kraju.\nopady w grecji r\u00f3wnie\u017c zale\u017c\u0105 od regionu. w zachodniej cz\u0119\u015bci grecji z \u0142agodn\u0105 i cz\u0119sto bardzo deszczow\u0105 zim\u0105, opady wahaj\u0105 si\u0119 od 700 do 1500 mm rocznie. we wschodniej cz\u0119\u015bci grecji jest bardziej sucho i opady wahaj\u0105 si\u0119 od 400 do 500 mm rocznie.\nw akwenie morza egejskiego latem wieje meltemi zwany te\u017c przez grek\u00f3w etezja (gr. etesiae \u2013 \u201esezonowy\u201d). jest to charakterystyczny dla tego regionu \u0142agodny, suchy wiatr wiej\u0105cy regularnie ka\u017cdego roku w porze ciep\u0142ej (od czerwca do pa\u017adziernika) z p\u00f3\u0142nocy lub p\u00f3\u0142nocnego wschodu. wiatr ten zwi\u0105zany jest z dwiema przeciwnymi cyrkulacjami powietrza \u2013 prawoskr\u0119tnym wy\u017cem nad ba\u0142kanami i lewoskr\u0119tnym ni\u017cem (cyrkulacja monsunowa) nad turcj\u0105. meltemi budzi si\u0119 zwykle oko\u0142o po\u0142udnia, osi\u0105gaj\u0105c wczesnym popo\u0142udniem si\u0142\u0119 od 4 do 7-8\u00bab i s\u0142abnie lub cichnie zupe\u0142nie o zmierzchu. najsilniej wieje w centralnej cz\u0119\u015bci morza egejskiego nad archipelagiem cyklad oraz w okolicy wyspy kos.\n\n\n=== pory roku w grecji ===\n\n\n== nazwa ==\npolska nazwa grecja, podobnie jak nazwy w wielu innych j\u0119zykach, np. angielska greece, francuska gr\u00e8ce, pochodzi od \u0142aci\u0144skiej nazwy graecia stosowanej przez rzymian i znacz\u0105cej \u201eziemia grek\u00f3w\u201d. nazwa \u0142aci\u0144ska pochodzi za\u015b od greckiego \u03b3\u03c1\u03b1\u03b9\u03ba\u03cc\u03c2, w staro\u017cytno\u015bci nazwy w\u0142asnej mieszka\u0144c\u00f3w miejscowo\u015bci tanagra, w beocji, grupy hellen\u00f3w, kt\u00f3ra jako pierwsza osiedli\u0142a si\u0119 nast\u0119pnie w italii.\npocz\u0105tkowo staroruska nazwa grieki, stosowana w nazwie drogi iz wariag w grieki, i jej po\u0142udniowos\u0142owia\u0144ski odpowiednik gr\u044ck\u044a (odnotowany w \u017cywotach metodego z ix w.) odnosi\u0142y si\u0119 do ca\u0142ego cesarstwa bizanty\u0144skiego, a nie tylko do ziem greckich. w tym samym znaczeniu u d\u0142ugosza notowana jest nazwa grecia, b\u0119d\u0105ca zlatynizowan\u0105 nazw\u0105 starorusk\u0105, a nie zniekszta\u0142conym zapisem nazwy \u0142aci\u0144skiej. uto\u017csamianie w tamtym czasie u s\u0142owian nazwy grecja z ca\u0142ym cesarstwem bizantyjskim, a nie z samymi ziemiami greckimi, wynika prawdopodobnie z u\u017cywania w nim j\u0119zyka greckiego \u2013 by\u0142 to na tym obszarze j\u0119zyk pa\u0144stwowy, j\u0119zyk religii, pi\u015bmiennictwa oraz codziennego porozumiewania si\u0119. jeszcze w xvi w. u stryjkowskiego (kronika polska, litewska, \u017cmudzka i wszystkiej rusi) i bielskiego (kronika, to jest historia \u015bwiata) spotykana jest nazwa cesarstwo greckie w odniesieniu do nieistniej\u0105cego ju\u017c w\u00f3wczas cesarstwa bizanty\u0144skiego. od xvi w. w j\u0119zyku polskim nazwa grecyja (p\u00f3\u017aniej w zapisie grecja) odnoszona jest do ziem greckich, a nast\u0119pnie do niepodleg\u0142ego pa\u0144stwa greckiego. jedynie sporadycznie w tym znaczeniu stosowane by\u0142y inne nazwy \u2013 achaja (odnotowywana w xvi i xvii w.), liwadyja (odnotowywana w xviii w.) i hellas (odnotowywana w xviii i xix w.).\n\n\n== historia grecji ==\nsilny wp\u0142yw na rozw\u00f3j staro\u017cytnej cywilizacji greckiej wywar\u0142y warunki naturalne. granice g\u00f3rskie podzieli\u0142y kraj na wiele niezale\u017cnych miast o r\u00f3\u017cnorodnych formach w\u0142adzy pa\u0144stwowej. s\u0105siedztwo morza sprawi\u0142o, \u017ce hellenowie byli odkrywcami i kupcami, dzi\u0119ki czemu wymieniali towary i idee z innymi ludami \u015bwiata \u015br\u00f3dziemnomorskiego. bliski wsch\u00f3d i egipt wywar\u0142y wp\u0142yw na powstanie mit\u00f3w greckich, kt\u00f3re znalaz\u0142y wyraz w poezji epickiej, a p\u00f3\u017aniej w dramacie i sztukach plastycznych. ziemia obfitowa\u0142a w marmur i glin\u0119, co umo\u017cliwi\u0142o wznoszenie \u015bwi\u0105ty\u0144 oraz tworzenie rze\u017ab i ceramiki \u2013 g\u0142\u00f3wnych \u017ar\u00f3de\u0142 wyobra\u017ce\u0144 o antycznej kulturze grecji.\ngreckie wybrze\u017ca morza egejskiego by\u0142y pierwszym miejscem w europie, w kt\u00f3rym wykszta\u0142ci\u0142y si\u0119 zaawansowane cywilizacje \u2013 kultura cykladzka, kultura minojska oraz kultura myke\u0144ska. nast\u0119pnie na peloponezie i w dzisiejszej grecji \u015brodkowej, a tak\u017ce na wyspach m\u00f3rz jo\u0144skiego i egejskiego powsta\u0142o wiele pa\u0144stw-miast (poleis). po\u0142o\u017cenie sprzyja\u0142o rozwojowi handlu i ekspansji kolonialnej na wybrze\u017ca azji mniejszej, po\u0142udniowej italii (wielka grecja) i morza czarnego. mniejsze miasta sprzymierza\u0142y si\u0119 z najsilniejszymi \u2013 atenami i spart\u0105 dla powstrzymania ekspansji pers\u00f3w. gdy odparto wroga, pojawi\u0142y si\u0119 konflikty mi\u0119dzy poleis, kt\u00f3rych kulminacj\u0105 by\u0142a wojna peloponeska. w ci\u0105gu stulecia po niej i po okresie hegemonii teb, grecja zosta\u0142a zjednoczona pod rz\u0105dami macedo\u0144skimi przez filipa ii. po \u015bmierci filipa w\u0142adz\u0119 przej\u0105\u0142 jego syn aleksander, kt\u00f3ry podbi\u0142 imperium perskie, jednocz\u0105c \u015bwiat grecki z bliskim wschodem w jednym pa\u0144stwie. po jego nag\u0142ej \u015bmierci hellenistyczne imperium sta\u0142o si\u0119 obszarem walk pomi\u0119dzy jego wodzami.\nw 146 r. p.n.e. p\u00f3\u0142wysep ba\u0142ka\u0144ski i wyspy greckie zosta\u0142y zaj\u0119te przez rzymian. grecja sta\u0142a si\u0119 prowincj\u0105 rzymsk\u0105, lecz nie przerwa\u0142o to rozwoju greckiej kultury, kt\u00f3r\u0105 nowi w\u0142adcy przyj\u0119li i rozprzestrzenili na ziemiach swojego imperium.\n\npo podziale cesarstwa rzymskiego hellada znalaz\u0142a si\u0119 w cesarstwie wschodniorzymskim, w kt\u00f3rym dominowa\u0142y j\u0119zyk (od viii w. urz\u0119dowy) i kultura grecka. przed zdobyciem konstantynopola przez turk\u00f3w wielu intelektualist\u00f3w greckich wyemigrowa\u0142o do w\u0142och i innych cz\u0119\u015bci europy wolnych od ich panowania, przyczyniaj\u0105c si\u0119 znacz\u0105co do wykszta\u0142cenia kultury renesansu i przeniesienia dorobku cywilizacji greckiej na zach\u00f3d europy. ostatni cesarz, konstantyn xi paleolog, zgin\u0105\u0142 29 maja 1453. osma\u0144ski system millet\u00f3w przyczyni\u0142 si\u0119 do tego, \u017ce grecy zachowali odr\u0119bno\u015b\u0107 kulturow\u0105 w etnicznie posegregowanym imperium. odegra\u0142o to wa\u017cn\u0105 rol\u0119 w procesie odzyskiwania przez grecj\u0119 niepodleg\u0142o\u015bci.\n\n17 marca 1821 wybuch\u0142o gwa\u0142towne powstanie antytureckie. w okr\u0119gu mani na p\u00f3\u0142wyspie peloponez zdobyto wszystkie trzy tureckie zamki garnizonowe. nast\u0119pnie, 25 marca 1821, arcybiskup patras, germanos, wezwa\u0142 wszystkich grek\u00f3w do walki o wyzwolenie narodowe (25 marca jest oficjalnym \u015bwi\u0119tem narodowym; drugim jest dzie\u0144 \u201enie!\u201d, 28 pa\u017adziernika, rocznica odrzucenia ultimatum mussoliniego). powstanie po krwawych walkach, z pomoc\u0105 anglii, francji i rosji, doprowadzi\u0142o w 1830 do odzyskania niepodleg\u0142o\u015bci i powstania kr\u00f3lestwa na terytoriach peloponezu i \u015brodkowej grecji.\nw wyniku wojny z imperium osma\u0144skim w 1897 oraz wojen ba\u0142ka\u0144skich przy\u0142\u0105czone zosta\u0142y kreta, epir, oraz macedonia z salonikami. w czasie i wojny \u015bwiatowej grecja d\u0142ugo by\u0142a neutralna, a kr\u00f3l konstantyn i gl\u00fccksburg wykazywa\u0142 silne sympatie proniemieckie. 27 czerwca 1917 grecja w\u0142\u0105czy\u0142a si\u0119 do wojny po stronie pa\u0144stw ententy w atmosferze rz\u0105dowego zamachu stanu, a kr\u00f3l zosta\u0142 zdetronizowany. przegrana pa\u0144stw centralnych, w tym imperium osma\u0144skiego, oraz pogromy i ludob\u00f3jstwo ludno\u015bci prawos\u0142awnej w turcji, otworzy\u0142y przed rz\u0105dem w atenach szans\u0119 realizacji hase\u0142 wielkiej idei, czyli zjednoczenia grek\u00f3w w ramach jednego pa\u0144stwa, nawi\u0105zuj\u0105cego do tradycji monarchii bizanty\u0144skiej, ze stolic\u0105 w konstantynopolu. pod wp\u0142ywem tej idei rz\u0105dy grecji podj\u0119\u0142y kolejne decyzje o zaj\u0119ciu obszaru dawnej jonii, a nast\u0119pnie o kontynuacji grecko-tureckiej wojny. z upowa\u017cnienia pa\u0144stw ententy wojska greckie zaj\u0119\u0142y wtedy okr\u0119g smyrny, o kt\u00f3rego przysz\u0142o\u015bci zdecydowa\u0107 mia\u0142o referendum. turcja nie uzna\u0142a zmiany granic, kontynuuj\u0105c dzia\u0142ania wojenne. grecy zdecydowali wtedy o ofensywie w g\u0142\u0105b anatolii, zako\u0144czonej kl\u0119sk\u0105 i kolejnymi, licznymi pogromami ludno\u015bci prawos\u0142awnej w azji mniejszej. zawarty w 1923 r. w lozannie traktat pokojowy zatwierdza\u0142 wymian\u0119 ludno\u015bci mi\u0119dzy grecj\u0105 a turcj\u0105 wed\u0142ug kryterium wyznawanej religii. w 1924 proklamowano republik\u0119, a w 1935 przywr\u00f3cono monarchi\u0119. w obydwu wojnach \u015bwiatowych grecy walczyli po stronie aliant\u00f3w. w okresie ii wojny \u015bwiatowej, po kapitulacji w 1941 roku, wi\u0119kszo\u015b\u0107 terytorium grecji administrowana by\u0142a przez faszystowski rz\u0105d kolaboracyjny.\n\nw wyniku plebiscytu z 1 wrze\u015bnia 1946 ustr\u00f3j grecji okre\u015blono jako monarchi\u0119 konstytucyjn\u0105. w 1967 w\u0142adz\u0119 w wyniku zamachu stanu przej\u0119li wojskowi, kt\u00f3rych rz\u0105dy w 1974 obalono zast\u0119puj\u0105c w\u0142adz\u0105 wybran\u0105 demokratycznie.\nod 1952 grecja nale\u017cy do nato (z przerw\u0105 od 1974, kiedy grecja wyst\u0105pi\u0142a z nato w prote\u015bcie przeciw napa\u015bci turcji na cypr, do 1980 r. gdy wst\u0105pi\u0142a ponownie), a od 1981 roku jest cz\u0142onkiem ewg.\n\n\n== ustr\u00f3j polityczny ==\npa\u0144stwo greckie jest demokracj\u0105 parlamentarn\u0105. na jego czele stoi prezydent wybierany przez parlament na pi\u0119cioletni\u0105 kadencj\u0119. w\u0142adz\u0119 ustawodawcz\u0105 sprawuj\u0105 parlament oraz prezydent. parlament sk\u0142ada si\u0119 z 300 pos\u0142\u00f3w wybieranych na czteroletni\u0105 kadencj\u0119 w wyborach proporcjonalnych.\nw 2023 roku zrezygnowano z tzw. wzmocnionego systemu proporcjonalnego, kt\u00f3ry zak\u0142ada\u0142, \u017ce tylko 260 miejsc w parlamencie przydzielano w wyborach proporcjonalnych, a pozosta\u0142e 40 miejsc przyznawanych by\u0142o ugrupowaniu, kt\u00f3re osi\u0105gn\u0119\u0142o w wyborach 41% g\u0142os\u00f3w.\nw\u0142adz\u0119 wykonawcz\u0105 sprawuj\u0105 rz\u0105d oraz prezydent. premier wyznaczany jest przez prezydenta pa\u0144stwa, kt\u00f3ry powo\u0142uje na to stanowisko przewodnicz\u0105cego partii maj\u0105cej w parlamencie absolutn\u0105 wi\u0119kszo\u015b\u0107 lub wi\u0119kszo\u015b\u0107 wzgl\u0119dn\u0105. rz\u0105d musi otrzyma\u0107 w parlamencie wotum zaufania.\n\n\n=== obecna sytuacja polityczna ===\nw czerwcu 2012 po powt\u00f3rnych wyborach (po majowych nie utworzono rz\u0105du), premierem zosta\u0142 andonis samaras z nowej demokracji tworz\u0105c koalicyjny rz\u0105d z pasok-iem i demokratyczn\u0105 lewic\u0105 (dimar). w czerwcu 2014, po uprzednim wycofaniu si\u0119 dimar, krajem kierowa\u0142y jedynie te same dwie partie, na przemian sprawuj\u0105ce w\u0142adz\u0119 od 1974 r.\npo przedterminowych wyborach w styczniu 2015 roku, wygranych przez koalicj\u0119 radykalnej lewicy (syriza), premierem zosta\u0142 alexis tsipras, tworz\u0105c rz\u0105d koalicyjny z niezale\u017cnymi grekami. 5 lipca 2015 odby\u0142o si\u0119 referendum, w kt\u00f3rym grecy wi\u0119kszo\u015bci\u0105 prawie 62% opowiedzieli si\u0119 przeciwko zagranicznej pomocy finansowej na warunkach \u201etrojki\u201d.\n7 lipca 2019 po tym, jak rz\u0105dz\u0105ca przez 4 lata lewicowa syriza przegra\u0142a majowe wybory do parlamentu europejskiego, odby\u0142y si\u0119 przedterminowe wybory parlamentarne. najwi\u0119cej g\u0142os\u00f3w zdoby\u0142a nowa demokracja \u2013 39,85%, uzyskuj\u0105c 158 na 300 miejsc w parlamencie. drugie miejsce zaj\u0119\u0142a syriza \u2013 31,53%, a trzecie ruch na rzecz zmian (8,1%), w kt\u00f3rego sk\u0142ad wesz\u0142a najwi\u0119ksza kiedy\u015b si\u0142a polityczna \u2013 pasok. 8 lipca 2019 prezydent prokopis pawlopulos mianowa\u0142 na urz\u0105d premiera kiriakosa mitsotakisa, syn konstandinosa mitsotakisa, by\u0142ego premiera (w latach '90 xxw.). jego \u017cona \u2013 marewa (z domu grabowski) jest wnuczk\u0105 polskiego farmaceuty.\n22 stycznia 2020 prezydentem grecji zosta\u0142a ekaterini sakielaropulu, jest pierwsz\u0105 kobiet\u0105 na stanowisku prezydenta w grecji.\nostatnie wybory parlamentarne odby\u0142y si\u0119 przedterminowo 21 maja 2023. najwi\u0119cej g\u0142os\u00f3w uzyska\u0142a rz\u0105dz\u0105ca dotychczas nowa demokracja \u2013 41%, drugie miejsce zaj\u0119\u0142a syriza \u2013 20%, trzecie komuni\u015bci z kke \u2013 ponad 11%. nowa demokracja uzyska\u0142a 146 na 300 miejsc w parlamencie, co nie umo\u017cliwi\u0142o jej samodzielnego rz\u0105dzenia (wed\u0142ug poprzedniej ordynacji mieli by ponad 160 miejsc). grecka prezydent ekaterini sakelaropoulou da\u0142a kolejno tym trzem ugrupowaniom trzydniowy mandat na utworzenie koalicji rz\u0105dowej \u2013 bezskutecznie. kolejne wybory odb\u0119d\u0105 si\u0119 wi\u0119c na prze\u0142omie czerwca i lipca zgodnie z ordynacj\u0105, w kt\u00f3rej proporcjonalnie wybranych zostanie 260 miejsc w parlamencie, a pozosta\u0142e 40 otrzyma partia, kt\u00f3ra przekroczy pr\u00f3g 41%.\n\n\n== system prawny ==\nw grecji obowi\u0105zuje system prawa typu kontynentalnego. na jego kszta\u0142t znaczny wp\u0142yw wywar\u0142y systemy prawne niemieckie i francuskie. jego podstaw\u0105 jest konstytucja grecji z 1975.\n\n\n== podzia\u0142 administracyjny ==\ngrecja jest podzielona na 7 zdecentralizowanych administracji (\u03b1\u03c0\u03bf\u03ba\u03b5\u03bd\u03c4\u03c1\u03c9\u03bc\u03ad\u03bd\u03b5\u03c2 \u03b4\u03b9\u03bf\u03b9\u03ba\u03ae\u03c3\u03b5\u03b9\u03c2, apokentrom\u00e9nes dioik\u00edseis), 13 region\u00f3w (\u03c0\u03b5\u03c1\u03b9\u03c6\u03ad\u03c1\u03b5\u03b9\u03b5\u03c2, perif\u00e9reies; l.poj. \u03c0\u03b5\u03c1\u03b9\u03c6\u03ad\u03c1\u03b5\u03b9\u03b1, perif\u00e9reia) i 325 gmin (\u03b4\u03ae\u03bc\u03bf\u03b9, d\u00edmoi; l.poj. \u03b4\u03ae\u03bc\u03bf\u03c2, d\u00edmos). obecny podzia\u0142 administracyjny grecji obowi\u0105zuj\u0105cy od 1 stycznia 2011 r. jest wynikiem reformy kallikratesa.\nregiony zarz\u0105dzane przez wojewod\u00f3w i sejmiki s\u0105 odpowiednikiem polskich wojew\u00f3dztw, z t\u0105 r\u00f3\u017cnic\u0105, \u017ce s\u0105 w pe\u0142ni samorz\u0105dowe (wojewoda jest teraz wybierany przez obywateli, a nie narzucany przez rz\u0105d, jak przed reform\u0105). dziel\u0105 si\u0119 one na 325 gmin \u2013 r\u00f3wnie\u017c samorz\u0105dowych \u2013 zarz\u0105dzanych przez burmistrz\u00f3w i rady gminy.\ngeneralnie reforma upro\u015bci\u0142a podzia\u0142 administracyjny grecji eliminuj\u0105c dawne nomosy/prefektury \u2013 jednostki po\u015brednie mi\u0119dzy regionami i gminami. zamiast nomos\u00f3w utworzono co prawda podregiony (zarz\u0105dzane przez wicewojewod\u00f3w), ale maj\u0105 one od nich mniejsze znaczenie i nie maj\u0105 statusu jednostek administracyjnych.\n\n\n== si\u0142y zbrojne grecji ==\ngrecja dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych grecji sk\u0142ada\u0142o si\u0119 w 2014 roku z: 1244 czo\u0142g\u00f3w oraz 3571 opancerzonych pojazd\u00f3w bojowych. marynarka wojenna dysponowa\u0142a 31 okr\u0119tami obrony przybrze\u017ca, 13 fregatami, 4 okr\u0119tami obrony przeciwminowej oraz 8 okr\u0119tami podwodnymi. greckie si\u0142y powietrzne wyposa\u017cone by\u0142y (2014) m.in. w 224 my\u015bliwce, 205 samolot\u00f3w transportowych, 156 samolot\u00f3w szkolno-bojowych, 202 \u015bmig\u0142owce wielozadaniowe oraz 29 \u015bmig\u0142owc\u00f3w szturmowych.\nwojska greckie liczy\u0142y (2014) 177,6 tys. \u017co\u0142nierzy zawodowych oraz 280 tys. rezerwist\u00f3w. wed\u0142ug rankingu potencja\u0142u militarnego (global firepower) (2014) greckie si\u0142y zbrojne zajmowa\u0142y (2014) 57. miejsce na \u015bwiecie, z rocznym bud\u017cetem na cele obronne w wysoko\u015bci 6,5 mld dolar\u00f3w (usd).\nw 2020 wojsko greckie liczy\u0142o 200 tysi\u0119cy aktywnego personelu i 550 tysi\u0119cy rezerwist\u00f3w.\n\n\n== gospodarka ==\nspo\u015br\u00f3d pa\u0144stw ue grecja ma najgorszy wska\u017anik wolno\u015bci gospodarczej. w rankingu og\u00f3lno\u015bwiatowym nie mie\u015bci si\u0119 nawet w pierwszej setce pa\u0144stw.\nw latach 1981\u20132008 nast\u0105pi\u0142y w grecji znaczne przeobra\u017cenia gospodarcze i rozpocz\u0105\u0142 si\u0119 szybki rozw\u00f3j gospodarczy. w miejsce rolno-surowcowej, z silnie zaznaczonym udzia\u0142em przemys\u0142u, uformowa\u0142a si\u0119 gospodarka o wi\u0119kszym udziale us\u0142ug (g\u0142\u00f3wnie transport, obs\u0142uga turyst\u00f3w, handel, finanse), a z zanikaj\u0105cym, cz\u0119sto przenoszonym za granic\u0119 przemys\u0142em. rozpocz\u0105\u0142 si\u0119 proces deindustrializacji, trwaj\u0105cy tak\u017ce obecnie.\nwi\u0119ksz\u0105 rol\u0119 odegra\u0142y tu cz\u0142onkostwo w (od 1981) i pomoc wsp\u00f3lnoty europejskiej. w latach od 1985 do 1991 grecja otrzyma\u0142a 2,5 mld dolar\u00f3w ameryka\u0144skich w ramach tzw. planu integracyjnego; \u015bredni roczny przyrost produktu krajowego brutto wynosi\u0142 w latach 1987\u20131990 1,6%. us\u0142ugi wytwarzaj\u0105 78,3% produktu krajowego brutto, przemys\u0142 \u2013 18%, rolnictwo \u2013 3,6% (2011). produkt krajowy brutto na 1 mieszka\u0144ca w 2007 roku wyni\u00f3s\u0142 $27 360, czyli ok. 93% \u015bredniej unijnej. pa\u0144stwo ma najwi\u0119ksze bezrobocie w ue.\n\nod roku 2008 zaznaczy\u0142 si\u0119 gwa\u0142towny spadek pkb przekraczaj\u0105cy 25%. w greckiej gospodarce utrzymuje si\u0119 wci\u0105\u017c problem niemo\u017cno\u015bci osi\u0105gni\u0119cia p\u0142ynno\u015bci p\u0142atniczej przez bud\u017cet pa\u0144stwa i przedsi\u0119biorstwa. tote\u017c w okresach przedwyborczych, dodatkowe miliardy w banknotach dowo\u017cone s\u0105 zza granicy, co jest mechanizmem dopuszczonym przez systemy zabezpiecze\u0144 strefy euro, przewidzianym dla potrzeb ad hoc zapewnienia p\u0142ynno\u015bci.\n1 stycznia 2002 r. grecja wesz\u0142a do strefy euro. od roku 2002 nast\u0105pi\u0142o za\u0142amanie bilansu handlu zagranicznego, z -20 mld w 2001, do -65 mld usd w roku 2008. poprawa rozpocz\u0119\u0142a si\u0119 w 2009, w warunkach g\u0142\u0119bokiej recesji i szybkiego spadku si\u0142y nabywczej ludno\u015bci.\nmocnymi punktami gospodarki s\u0105 turystyka i eksploatacja pierwszej na \u015bwiecie (pod wzgl\u0119dem warto\u015bci jednostek) floty handlowej. ponadto grecy eksploatuj\u0105 liczne jednostki tzw. tanich bander.\nturystyka:\n\nwytwarza 16,4% pkb;\nr\u00f3wnowa\u017cy 51,2% deficytu handlowego;\nzatrudnia co pi\u0105tego pracuj\u0105cego w kraju;\ngeneruje obr\u00f3t rynkowy w wysoko\u015bci 34 mld euro;\njej udzia\u0142 w wytwarzaniu pkb i tworzeniu miejsc pracy wzrasta, tak\u017ce w zwi\u0105zku z recesj\u0105, utrzymuj\u0105c\u0105 si\u0119 w wi\u0119kszo\u015bci pozosta\u0142ych dzia\u0142\u00f3w gospodarki.w 2015 roku kraj odwiedzi\u0142o 23,599 mln turyst\u00f3w (7,1% wi\u0119cej ni\u017c w roku poprzednim), wytwarzaj\u0105c przych\u00f3d na poziomie 15,673 mld dolar\u00f3w.\n\n\n== demografia ==\njako grecy okre\u015bla si\u0119 98% sta\u0142ych mieszka\u0144c\u00f3w (tzn. z pomini\u0119ciem imigrant\u00f3w ekonomicznych). odmienno\u015b\u0107 j\u0119zykowa lub kulturowa nie jest w grecji to\u017csama z przynale\u017cno\u015bci\u0105 do innego narodu. jedynie u\u0142amek ludno\u015bci s\u0142owia\u0144skoj\u0119zycznej oraz ca\u0142a ludno\u015b\u0107 u\u017cywaj\u0105ca w domach j\u0119zyka tureckiego nie uwa\u017ca si\u0119 za grek\u00f3w. g\u0142\u00f3wne mniejszo\u015bci narodowo\u015bciowe, j\u0119zykowe lub kulturowe to cyganie (ok. 300 tys.), turcy i pomacy (stanowi\u0105cy \u0142\u0105cznie ok. 100\u2013130 tys. wyznawc\u00f3w islamu), arumuni zwani wlachami, macedo\u0144czycy, alba\u0144czycy. liczna jest grupa ludno\u015bci s\u0142owia\u0144skoj\u0119zycznej lub ludno\u015bci dwu- i tr\u00f3jj\u0119zycznej, identyfikuj\u0105ca si\u0119 jako rdzenni grecy. wed\u0142ug raportu komitetu helsi\u0144skiego, spo\u015br\u00f3d ok. 200 tysi\u0119cy ludno\u015bci s\u0142owia\u0144skoj\u0119zycznej, rdzennie tubylczej, zamieszka\u0142ej w greckiej prowincji macedonia, najwy\u017cej 30 tysi\u0119cy os\u00f3b identyfikuje si\u0119 nie jako grecy, lecz jako macedo\u0144czycy. jako grecy zdecydowanie okre\u015blaj\u0105 si\u0119 ludno\u015b\u0107 u\u017cywaj\u0105ca j\u0119zyka wo\u0142oskiego oraz arvanici, tj. lud pochodzenia alba\u0144skiego, zamieszka\u0142y w ca\u0142ej grecji od kilku stuleci, wi\u0119ksza cz\u0119\u015b\u0107 cygan\u00f3w oraz pontowie, b\u0119d\u0105cy repatriantami z teren\u00f3w by\u0142ego zsrr i z turcji. g\u0119sto\u015b\u0107 zaludnienia kraju wynosi 82 os\u00f3b/km\u00b2. wed\u0142ug danych meldunkowych, w miastach mieszka 63% ludno\u015bci. jednak w grecji nie ma obowi\u0105zku zmiany meldunku przez obywatela w wypadku zmiany miejsca zamieszkania. tote\u017c w gminach zameldowania znacznej cz\u0119\u015bci mieszka\u0144c\u00f3w grecji s\u0105 tylko przechowywane dane os\u00f3b, w rzeczywisto\u015bci tam ju\u017c niezamieszka\u0142ych. wi\u0119ksze zespo\u0142y miejskie sk\u0142adaj\u0105 si\u0119 ze sp\u00f3jnych urbanistycznie, lecz odr\u0119bnych administracyjnie jednostek, gmin miejskich, prawnie okre\u015blanych tak\u017ce jako \u201emiasto\u201d. do najwi\u0119kszych z nich nale\u017c\u0105 (dane ze spisu powszechnego 2021):\n\n\n=== cudzoziemcy w grecji ===\nwed\u0142ug danych s\u0142u\u017cby statystycznej eurostat, w 2008 roku grecj\u0119 zamieszkiwa\u0142o legalnie oko\u0142o 906 tysi\u0119cy cudzoziemc\u00f3w, do kt\u00f3rych nale\u017celi g\u0142\u00f3wnie alba\u0144czycy, stanowi\u0105cy 63,7% og\u00f3\u0142u legalnie przebywaj\u0105cych w grecji cudzoziemc\u00f3w. w rzeczywisto\u015bci liczb\u0119 te nale\u017cy powi\u0119kszy\u0107 jeszcze o co najmniej milion niezameldowanych w grecji, jednak te\u017c zamieszka\u0142ych ju\u017c na sta\u0142e imigrant\u00f3w nielegalnych.\nnielegalni imigranci to g\u0142\u00f3wnie ludno\u015b\u0107 pochodzenia azjatyckiego.\n\n\n=== religia ===\nwi\u0119ksza cz\u0119\u015b\u0107 sta\u0142ych mieszka\u0144c\u00f3w grecji jest wyznawcami prawos\u0142awnego autokefalicznego ko\u015bcio\u0142a greckiego, na kt\u00f3rego czele stoi metropolita aten i ca\u0142ej hellady (obecnie arcybiskup hieronim ii). ko\u015bci\u00f3\u0142 podzielony jest administracyjnie na 81 diecezji, w kt\u00f3rych znajduje si\u0119 9000 ko\u015bcio\u0142\u00f3w i 300 monaster\u00f3w (nie licz\u0105c autonomicznego okr\u0119gu \u015bwi\u0119tej g\u00f3ry athos).\ndane z 2017 wed\u0142ug pew research center:\n\nprawos\u0142awie: 90%\nkatolicyzm: <1%\ninni chrze\u015bcijanie: 3%\nislam: 2%,\ninne religie: <1%\nbrak religii: 4%w\u015br\u00f3d imigrant\u00f3w dominuj\u0105c\u0105 religi\u0105 jest islam.\n\n\n== sport ==\nnajpopularniejsze sporty w grecji to pi\u0142ka no\u017cna (zwyci\u0119stwo dru\u017cyny narodowej na euro 2004 i drugie miejsce panathinaikosu w pemk 1970/71) oraz koszyk\u00f3wka (wicemistrzostwo \u015bwiata w 2006 r. po pokonaniu usa oraz wielokrotne zwyci\u0119stwa greckich klub\u00f3w w eurolidze). du\u017c\u0105 popularno\u015bci\u0105 ciesz\u0105 si\u0119 te\u017c pi\u0142ka wodna, lekkoatletyka czy siatk\u00f3wka.\n\n\n== zobacz te\u017c ==\nkuchnia grecka\nachajowie, dorowie, jonowie, eolowie\nmitologia grecka\nkonflikt grecko-macedo\u0144ski\nludob\u00f3jstwo grek\u00f3w pontyjskich\n\n\n== przypisy ==\n\n\n== linki zewn\u0119trzne ==\n\nprezydent grecji\nparlament grecji\nrz\u0105d grecji\ngreckie ministerstwo turystyki\ngreek embassies worldwide"