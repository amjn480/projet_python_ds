"nederl\u00e4nderna (nederl\u00e4ndska: nederland\u2009, ipa: /\u02c8ne:d\u0259rl\u0251nt/, frisiska: nederl\u00e2n), traditionellt kallat holland, \u00e4r ett land i v\u00e4steuropa. landet gr\u00e4nsar till nordsj\u00f6n i norr och v\u00e4ster, belgien i s\u00f6der och tyskland i \u00f6ster. till nederl\u00e4nderna h\u00f6r \u00e4ven kommunerna bonaire, saba och sint eustatius i karibien. nederl\u00e4nderna, aruba, cura\u00e7ao och sint maarten bildar tillsammans konungariket nederl\u00e4nderna.\nnederl\u00e4ndernas huvudstad \u00e4r amsterdam, men regeringen och generalstaterna har s\u00e4te i haag, d\u00e4r ocks\u00e5 monarken har sitt residens. officiellt spr\u00e5k \u00e4r nederl\u00e4ndska. v\u00e4stfrisiska \u00e4r officiellt spr\u00e5k (vid sidan av nederl\u00e4ndska) i provinsen friesland. ytterligare erk\u00e4nda regionala spr\u00e5k, dock inte med samma status som v\u00e4stfrisiska, \u00e4r l\u00e5gsaxiska och limburgiska. p\u00e5 bonaire \u00e4r papiamento officiellt spr\u00e5k, p\u00e5 saba och sint eustatius engelska. med cirka 400 inv\u00e5nare/km\u00b2 \u00e4r nederl\u00e4nderna det befolkningst\u00e4taste landet i europa (mikrostater bortr\u00e4knade).\nlandet deltog i grundandet av europeiska kol- och st\u00e5lgemenskapen 1951, vilken senare utvecklades till europeiska unionen. nederl\u00e4nderna \u00e4r \u00e4ven medlem i milit\u00e4ralliansen nato sedan den grundades 1949.\n\n\n== namnet holland ==\nnederl\u00e4nderna brukar traditionellt ben\u00e4mnas holland i vardagligt tal, vilket \u00e4r en allm\u00e4nt anv\u00e4nd synonym f\u00f6r landet. historiskt har namnet anv\u00e4nts som formellt namn f\u00f6r landet av flera olika l\u00e4nder, d\u00e4ribland sverige (t.o.m. 1940).historiskt syftar namnet holland p\u00e5 den historiska regionen vid samma namn som \u00e4r uppdelad i de nederl\u00e4ndska provinserna nord- och sydholland. d\u00e5 dessa tidigare var de mest utvecklade och i egenskap av kustprovinser hade mer kontakt med andra l\u00e4nder kom nederl\u00e4ndare att kallas f\u00f6r holl\u00e4ndare i andra l\u00e4nder.\nanv\u00e4ndandet av holland som synonym f\u00f6r nederl\u00e4nderna kan uppfattas som exkluderande och neds\u00e4ttande, i synnerhet f\u00f6r personer som inte bor i nord- eller sydholland. den nederl\u00e4ndska regeringen arbetar aktivt f\u00f6r att anv\u00e4ndandet av ordet holland ska avvecklas internationellt. 2019 valde landet att t\u00e4vla i eurovision song contest 2020 under namnet nederl\u00e4nderna ist\u00e4llet f\u00f6r holland.\n\n\n== historia ==\nunder karl v, tysk-romersk kejsare (1519\u20131556) och kung av spanien, var regionen en del av de sjutton nederl\u00e4ndska provinserna, i vilka \u00e4ven det mesta av dagens belgien ingick. efter det spansk-nederl\u00e4ndska kriget mot karl v:s son filip ii av spanien, v\u00e4xte den norra delen, under namnet de sju f\u00f6renade nederl\u00e4ndernas republik, till en av de m\u00e4ktigaste sj\u00f6fararnationerna och ekonomiska stormakterna under 1600-talet. perioden kallas den nederl\u00e4ndska stormaktstiden. kolonier och handelsstationer etablerades \u00f6ver hela v\u00e4rlden.\nnederl\u00e4nderna har en historia f\u00f6rknippad med slavhandel. det nederl\u00e4ndska kabinettet bad om urs\u00e4kt f\u00f6r sin inblandning i slaveriet den 19 december 2022, samtidigt i landet och i de ber\u00f6rda f.d. kolonierna. man kommer att satsa 200 miljoner euro p\u00e5 medvetandeg\u00f6rande och information samt 27 miljoner euro p\u00e5 ett museum.under napoleon i inf\u00f6rlivades landet med det franska v\u00e4ldet men \u00e5terfick sj\u00e4lvstyre tillsammans med de \u00f6sterrikiska nederl\u00e4nderna och med luxemburg 1815. belgien br\u00f6t sig loss 1830. luxemburg lydde under det nederl\u00e4ndska kungahuset men med andra tronf\u00f6ljdsregler och br\u00f6ts loss efter kung vilhelm iii:s d\u00f6d. under 1800-talet industrialiserades nederl\u00e4nderna f\u00f6rh\u00e5llandevis l\u00e5ngsamt j\u00e4mf\u00f6rt med kringliggande l\u00e4nder.\nnederl\u00e4nderna var neutrala i f\u00f6rsta v\u00e4rldskriget och i inledningen av andra v\u00e4rldskriget, men ockuperades trots detta av nazityskland i maj 1940 och befriades inte f\u00f6rr\u00e4n 1945. efter kriget blomstrade industrin \u00e5ter inom benelux och eg. nederl\u00e4nderna blev ocks\u00e5 medlemmar i nato.\nn\u00e4r europeiska kol- och st\u00e5lgemenskapen skapades 1952 var nederl\u00e4nderna ett av grundarl\u00e4nderna.\n\n\n== geografi ==\n\nmed en storlek p\u00e5 41 543 kvadratkilometer \u00e4r nederl\u00e4nderna n\u00e5got st\u00f6rre \u00e4n schweiz men mindre \u00e4n danmark.\ndet mest utm\u00e4rkande draget hos nederl\u00e4nderna \u00e4r det flacka landskapet. ungef\u00e4r h\u00e4lften av landet ligger mindre \u00e4n en meter \u00f6ver havet och en fj\u00e4rdedel ligger faktiskt under havsytans niv\u00e5 (se karta). h\u00f6gsta punkten \u00e4r med sina 321 meter vaalserberg i den syd\u00f6stligaste delen av landet, d\u00e4r en smal remsa skjuter ner mellan belgien och tyskland.\nm\u00e5nga l\u00e5gt liggande omr\u00e5den skyddas av vallar. stora delar av landet \u00e4r gammal havsbotten, till exempel provinsen flevoland. dessa omr\u00e5den kallas poldrar. den stora havsviken zuiderzee avskars p\u00e5 1930-talet fr\u00e5n nordsj\u00f6n genom den cirka 30 kilometer l\u00e5nga skyddsvallen afsluitdijk.\nlandet delas in i tv\u00e5 delar, \u00e5tskilda av de tre floderna lek, waal och maas. dessa tv\u00e5 omr\u00e5den skiljer sig \u00e5t genom att ha olika dialekter samt genom religi\u00f6s tillh\u00f6righet, d\u00e5 den norra delen framf\u00f6r allt \u00e4r protestantisk eller sekul\u00e4r och den s\u00f6dra katolsk, undantaget vissa st\u00e4der och \u00f6ar.\nklimatet k\u00e4nnetecknas av ett tempererat, fuktigt kustklimat med milda vintrar och svala somrar. i allm\u00e4nhet bl\u00e5ser det fr\u00e5n sydv\u00e4st och sn\u00f6 faller ungef\u00e4r 20 dagar om \u00e5ret.\n\n\n== politik och styre ==\nnederl\u00e4nderna var en republik fr\u00e5n 1581 till 1806. d\u00e4refter, fram till 1810, blev det den franska lydstaten kungariket holland, som ockuperades av frankrike mellan 1810 och 1813. sedan 1815 har landet varit en konstitutionell monarki med namnet kungariket nederl\u00e4nderna. grundlagen \u00e4r fr\u00e5n 1815, men den reviderades 1848 av liberalen johan rudolf thorbecke, vilket gjorde landet parlamentariskt och utvidgade folkrepresentationen, varf\u00f6r g\u00e4llande konstitution brukar s\u00e4gas vara fr\u00e5n det \u00e5ret.\nstatschef \u00e4r sedan 30 april 2013 kung willem-alexander. formellt tills\u00e4tts regeringsmedlemmarna av honom. i praktiken bildas en koalitionsregering n\u00e4r resultatet av parlamentsvalen presenteras (n\u00e5got som kan ta flera m\u00e5nader). d\u00e4refter tills\u00e4tts denna formellt av kungen. premi\u00e4rministern (nederl\u00e4ndska: minister president) leder arbetet i regeringen. denne \u00e4r vanligtvis \u00e4ven ledare f\u00f6r det st\u00f6rsta partiet i koalitionsregeringen.\nnederl\u00e4ndernas lagstiftande f\u00f6rsamling, generalstaterna, best\u00e5r av tv\u00e5 kammare. val till de 150 platserna i generalstaternas andra kammare \u00e4ger rum vart fj\u00e4rde \u00e5r, eller tidigare om andrakammaren har gjort en misstroendef\u00f6rklaring mot regeringen. den mindre viktiga senaten (eerste kamer eller den f\u00f6rsta kammaren) v\u00e4ljs vart fj\u00e4rde \u00e5r efter provinsvalen av de nyvalda medlemmarna i provinsernas folkvalda f\u00f6rsamlingar. det finns ingen sp\u00e4rr f\u00f6r hur stort ett parti m\u00e5ste vara i procentenheter f\u00f6r att f\u00e5 en plats i parlamentet; omkring 60 000 r\u00f6ster eller 0,67 procent brukar r\u00e4cka f\u00f6r en parlamentsplats. en f\u00f6ljd av detta \u00e4r att nederl\u00e4ndernas parlament ofta har inneh\u00e5llit ganska m\u00e5nga partier; sedan valet 2021 sitter sjutton partier i parlamentet.\nstatsvetare betraktar nederl\u00e4nderna som ett klassiskt exempel p\u00e5 en konsociationell demokrati. under 2000-talet skakades landet dock av ett par mycket uppm\u00e4rksammade politiska attentat (till exempel mordet p\u00e5 h\u00f6gerpopulisten pim fortyun 2002) som fick det annars s\u00e5 lugna samh\u00e4llsklimatet att skifta.\nefter rekordl\u00e5nga f\u00f6rhandlingar tilltr\u00e4dde i oktober 2017 fyrpartiregeringen mark rutte iii. regeringen fortsatte regera efter parlamentsvalet 2021.  \n\n\n=== administrativ indelning ===\n\n\n==== provinser ====\n\nnederl\u00e4nderna \u00e4r indelade i 12 administrativa regioner, kallade provincies (provinser): \n\nelva av provinserna har medeltida anor, medan flevoland utg\u00f6rs av markomr\u00e5den som har vunnits fr\u00e5n havet under 1900-talet. alla provinser indelas i gemeenten (kommuner), totalt 355 (fr.o.m. 2019); se nederl\u00e4ndska kommuner, \u00e4ven lista \u00f6ver st\u00e4der i nederl\u00e4nderna.\nde karibiska \u00f6arna bonaire, sint eustatius och saba har status som s\u00e4rskilda kommuner (bijzondere gemeenten) i nederl\u00e4nderna.\n\n\n==== st\u00f6rsta st\u00e4der ====\n\n\n=== f\u00f6rsvar ===\nnederl\u00e4nderna har sedan 1996 ett yrkesf\u00f6rsvar best\u00e5ende av 50 000 heltidsanst\u00e4lla soldater i de st\u00e5ende f\u00f6rbanden och utbildningsf\u00f6rbanden och 30 000 deltidsanst\u00e4llda soldater i reserven. \n\narm\u00e9n har 23 000 heltidsanst\u00e4llda soldater.\nmarinen har 8 000 heltidsanst\u00e4llda soldater i sj\u00f6stridskrafterna, 3 000 i marink\u00e5ren och 1 000 i marinflyget.\nflygvapnet har 11 000 heltidsanst\u00e4llda soldater, 160 stridsflygplan och 40 stridshelikoptrar.\nkoninklijke marechaussee (kmar), det nederl\u00e4ndska gendarmeriet, \u00e4r en milit\u00e4r polisorganisation med en personalstyrka om 6 800 personer. kmar \u00e4r den fj\u00e4rde f\u00f6rsvarsgrenen i den nederl\u00e4ndska f\u00f6rsvarsmakten.\n\n\n=== polisen ===\npolisen i nederl\u00e4nderna\n\n\n== ekonomi och transporter ==\n\n\n=== ekonomi ===\nnederl\u00e4nderna har en v\u00e4lm\u00e5ende och \u00f6ppen ekonomi, och regeringen har framg\u00e5ngsrikt minskat sin roll sedan 1980-talet. industriell produktion sker fr\u00e4mst inom matf\u00f6r\u00e4dling, kemisk industri, oljeraffinering och tillverkning av elektriska maskiner. en h\u00f6gt mekaniserad jordbrukssektor syssels\u00e4tter inte mer \u00e4n 4 procent av arbetskraften men producerar ett stort \u00f6verskott till matf\u00f6r\u00e4dlingsindustrin och export. nederl\u00e4nderna \u00e4r tredje st\u00f6rsta export\u00f6r av jordbruksprodukter i v\u00e4rlden, efter usa och frankrike. nederl\u00e4nderna hanterade framg\u00e5ngsrikt fr\u00e5gan om offentliga finanser och stagnerande jobbtillv\u00e4xt l\u00e5ngt f\u00f6re sina grannl\u00e4nder.\nsom en av initiativtagarna till euron ersatte nederl\u00e4nderna sin tidigare valuta, gulden, den 1 januari 1999 tillsammans med de andra anh\u00e4ngarna av en gemensam europeisk valuta. faktiska euromynt och sedlar inf\u00f6rdes den 1 januari 2002.\n\n\n=== kommunikationer ===\nresandet p\u00e5 de nederl\u00e4ndska v\u00e4garna har \u00f6kat kontinuerligt sedan 1950-talet och \u00f6verstiger nu 200 miljarder personkilometer per \u00e5r, varav tre fj\u00e4rdedelar g\u00f6rs med bil.nederl\u00e4nderna \u00e4r ledande i v\u00e4stv\u00e4rlden p\u00e5 cykling. ungef\u00e4r h\u00e4lften av antalet av alla resor i nederl\u00e4nderna g\u00f6rs med bil, 25 procent med cykel, 20 procent till fots och 5 procent med kollektivtrafik.med ett v\u00e4gn\u00e4t p\u00e5 139 295 km, vilket inkluderar 2 758 km motorv\u00e4gar, har nederl\u00e4nderna ett av de t\u00e4taste v\u00e4gn\u00e4ten i v\u00e4rlden, mycket t\u00e4tare \u00e4n de ytstora l\u00e4nderna tyskland och frankrike, men inte s\u00e5 t\u00e4tt som belgien.j\u00e4rnv\u00e4gsn\u00e4tet \u00e4r 3 013 km l\u00e5ngt och ocks\u00e5 ganska t\u00e4tt. n\u00e4tet anv\u00e4nds fr\u00e4mst f\u00f6r persontrafik och n\u00e5r alla st\u00f6rre st\u00e4der. det fr\u00e4msta j\u00e4rnv\u00e4gsf\u00f6retaget \u00e4r nederlandse spoorwegen.\nen fietsstraat \u00e4r en cykelgata d\u00e4r cyklister har prioritet och bilar \u00e4r \"g\u00e4ster\" och m\u00e5ste ge f\u00f6retr\u00e4de.\nrotterdam \u00e4r den st\u00f6rsta hamnen i europa. floderna meuse och rhen ger utm\u00e4rkt tillg\u00e5ng till flodhamnar i tyskland, frankrike och basel i schweiz. 2013 var rotterdam v\u00e4rldens \u00e5ttonde st\u00f6rsta containerhamn med 440 miljoner ton gods per \u00e5r.amsterdam-schiphols flygplats strax sydv\u00e4st om amsterdam \u00e4r den st\u00f6rsta i nederl\u00e4nderna och den femte mest trafikerade flygplatsen i europa n\u00e4r det g\u00e4ller passagerare.\nsom en del av sitt engagemang f\u00f6r en h\u00e5llbar milj\u00f6 inledde den nederl\u00e4ndska regeringen en plan f\u00f6r att skapa \u00f6ver 200 laddningsstationer f\u00f6r elbilar \u00f6ver hela landet \u00e5r 2015. lanseringen kommer att genomf\u00f6ras av schweiz-baserade kraft- och automationsf\u00f6retaget abb och holl\u00e4ndska start fastned, och syftar till att ge \u00e5tminstone en station inom 50 kilometers radie fr\u00e5n varje hem i nederl\u00e4nderna.\n\n\n== demografi ==\n\nnederl\u00e4nderna \u00e4r det mest t\u00e4tbefolkade landet i europa undantaget mikrostater som monaco, och ett av de mest t\u00e4ttbefolkade l\u00e4nderna i v\u00e4rlden, med mer \u00e4n 400 inv\u00e5nare per kvadratkilometer.\n\n\n=== spr\u00e5k ===\ndet finns tv\u00e5 officiella spr\u00e5k, nederl\u00e4ndska och frisiska, b\u00e5da germanska spr\u00e5k. de h\u00f6r till den v\u00e4stgermanska spr\u00e5kgrenen (tillsammans med engelskan och tyskan). frisiska talas bara i den norra provinsen friesland, och det \u00e4r det spr\u00e5k som \u00e4r n\u00e4rmast besl\u00e4ktat med engelskan. f\u00f6rutom nederl\u00e4ndska och frisiska talas flera dialekter av l\u00e5gsaxiska i de norra och \u00f6stra delarna; det har inte samma status som frisiska men det \u00e4r erk\u00e4nt som regionalt spr\u00e5k. i landets s\u00f6dra och sydv\u00e4stra delar skiftar det nederl\u00e4ndska spr\u00e5ket till varianter av l\u00e5gfrankiska, medan de v\u00e4stra dialekterna i holland kan betecknas som en blandning. i limburg talas limburgiska, som ocks\u00e5 \u00e4r erk\u00e4nt som regionalt spr\u00e5k.\n\n\n=== religion ===\nde huvudsakliga religionerna \u00e4r katolicism (18 procent \u00e5r 1999) (biskopsd\u00f6men) och protestantism (15 procent). omkring 63 procent av nederl\u00e4ndarna anser sig inte vara medlemmar av n\u00e5gon kyrka. omr\u00e5det s\u00f6der om de tre floderna \u00e4r (eller var) allm\u00e4nt sett katolskt, och den norra delen protestantisk (mestadels tillh\u00f6rande den protestantiska kyrkan i nederl\u00e4nderna, pkn). \u00e5r 2006 ber\u00e4knades n\u00e4stan 6 procent av befolkningen vara muslimer, och mer \u00e4n 1 procent hinduer.\n\n\n=== utbildning ===\nse: utbildning i nederl\u00e4ndernase \u00e4ven nederl\u00e4ndernas drogpolitik, homosexuella \u00e4ktenskap i nederl\u00e4nderna.\n\n\n== kultur ==\n\nnederl\u00e4nderna har en historia av m\u00e5nga framst\u00e5ende m\u00e5lare. under 1600-talet, n\u00e4r den nederl\u00e4ndska republiken var p\u00e5 toppen av sitt v\u00e4lst\u00e5nd, var de \"holl\u00e4ndska m\u00e4starnas\" tids\u00e5lder, s\u00e5 som rembrandt van rijn, johannes vermeer, jan steen och m\u00e5nga andra. bland ber\u00f6mda nederl\u00e4ndska m\u00e5lare under 1800-talet och 1900-talet finns vincent van gogh och piet mondriaan. m.c. escher \u00e4r en v\u00e4lk\u00e4nd grafisk konstn\u00e4r. en b\u00e5de ber\u00f6md och \u00f6k\u00e4nd nederl\u00e4ndsk m\u00e4sterf\u00f6rfalskare \u00e4r han van meegeren.\nnederl\u00e4nderna \u00e4r hemland f\u00f6r filosoferna erasmus av rotterdam och baruch spinoza, och ren\u00e9 descartes huvudsakliga arbete utf\u00f6rdes d\u00e4r.\nunder stormaktstiden blomstrade \u00e4ven nederl\u00e4ndsk litteratur, med joost van den vondel och p. c. hooft som de mest k\u00e4nda namnen. under 1800-talet skrev multatuli om de inf\u00f6ddas d\u00e5liga f\u00f6rh\u00e5llanden i de nederl\u00e4ndska kolonierna. viktiga 1900-talsf\u00f6rfattare \u00e4r harry mulisch, jan wolkers, simon vestdijk, cees nooteboom, gerard van het reve och willem frederik hermans. anne franks dagbok skrevs under nazisternas ockupation av nederl\u00e4nderna.\nrepliker av nederl\u00e4ndska byggnader finns i huis ten bosch, nagasaki, japan. en liknande nederl\u00e4ndsk by finns i shenyang, kina.\n\n\n=== helgdagar ===\n1 januari - ny\u00e5rsdagen - nieuwjaar\nmars/april - p\u00e5sk - pasen, omfattar tv\u00e5 helgdagar.\n27 april - koningsdag - nationaldagen (\u00e5rsdagen av kungen).\n4 maj - dodenherdenking - en minnesdag f\u00f6r de som dog under andra v\u00e4rldskriget och p\u00e5 senare tid \u00e4ven f\u00f6r de som d\u00f6tt i krig i allm\u00e4nhet.\n5 maj - bevrijdingsdag - befrielsedagen, som firas till minne av den tyska kapitulationen under andra v\u00e4rldskriget.\n40 dagar efter p\u00e5sk - himmelf\u00e4rdsdagen - hemelvaartsdag\nsju veckor efter p\u00e5sk - pingst - pinksteren, som har tv\u00e5 helgdagar.\n5 december - sankt nikolaus afton - sinterklaas. en f\u00f6reg\u00e5ngare till jultomten, sinterklaas, ger barnen presenter.\n25 december och 26 december - jul - kerstmis med f\u00f6rsta och andra juldagen, eerste kerstdag och tweede kerstdag.\n\n\n=== sport ===\nfotboll \u00e4r den mest popul\u00e4ra sporten i nederl\u00e4nderna. andra stora sporter \u00e4r hastighets\u00e5kning p\u00e5 skridsko och cykling.\nframg\u00e5ngsrika nederl\u00e4ndska skridsko\u00e5kare \u00e4r ard schenk, gianni romme, jochem uytdehaage, yvonne van gennip och marianne timmer vilka samtliga \u00e4r flerfaldiga olympiska m\u00e4stare. bland dagens aktiva kan n\u00e4mnas ireen wust, patrick roest, kjeld nuis och sven kramer.\nden mest k\u00e4nde nederl\u00e4ndske cyklisten \u00e4r joop zoetemelk som vunnit s\u00e5v\u00e4l vm som tour de france. bland dagens aktiva kan n\u00e4mnas dylan groenewegen, tom dumoulin, steven kruijswijk och mathieu van der poel.\nnederl\u00e4ndska kampsportst\u00e4vlande har haft stora framg\u00e5ngarna i k-1. sedan starten 1993 fram till 2007 har inte mindre \u00e4n 12 vinnare av 15 m\u00f6jliga kommit fr\u00e5n nederl\u00e4nderna. n\u00e5gra k\u00e4nda \u00e4r t\u00e4vlande \u00e4r peter aerts, remy bonjasky, ernesto hoost, semmy schilt samt badr hari. nederl\u00e4nderna har varit ett v\u00e4ldigt framg\u00e5ngsrikt land i fotboll. det finns m\u00e5nga k\u00e4nda fotbollsveteraner fr\u00e5n nederl\u00e4nderna, h\u00e4r \u00e4r n\u00e5gra exempel: edwin van der sar (slutat), ruud gullit (slutat), dennis bergkamp (slutat), patrick kluivert (slutat), marco van basten (tr\u00e4nare sc heerenveen), edgar davids (slutat), jaap stam (slutat), clarence seedorf (slutat), johan cruijff (slutat), robin van persie (slutat), wesley sneijder (slutat), jasper cillessen (m\u00e5lvakt), virgil van dijk (back), frenkie de jong (mittf\u00e4ltare) och klaas-jan huntelaar (anfallare).\n\n\n== internationella rankningar ==\n\n\n== se \u00e4ven ==\nnederl\u00e4ndernas ambassad i stockholm\n\n\n== referenser ==\n\n\n== externa l\u00e4nkar ==\n kartor i wikimedia atlas relaterade till nederl\u00e4nderna sl\u00e5 upp nederl\u00e4nderna i ordlistan wiktionary."