Die Nasionale Biblioteek van die Tsjeggiese Republiek (Tsjeggies: Národní knihovna České republiky) is die sentrale biblioteek van die Tsjeggiese Republiek. Dit word gerig deur die Ministerie van Kultuur. Die hoofgebou van die biblioteek is geleë in die historiese Clementinum-gebou in Praag, waar ongeveer die helfte van sy boeke gehou word. Die ander helfte van die versameling word gestoor in die distrik Hostivař. Die Nasionale Biblioteek is die grootste biblioteek in Tsjeggië; in sy versameling is daar sowat 6 miljoen dokumente. Die biblioteek het ongeveer 60 000 geregistreerde lesers. Behalwe Tsjeggiese tekste, stoor die biblioteek ook ouer materiaal uit Turkye, Iran en Indië.


== Verwysings ==


== Eksterne skakels ==
Amptelike webwerf