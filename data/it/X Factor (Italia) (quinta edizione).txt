La quinta edizione del talent show musicale X Factor è andata in onda in prima serata su Sky Uno dal 20 ottobre 2011 al 5 gennaio 2012 per dodici puntate.L'edizione è stata acquistata da Sky Italia (dopo che la Rai, non ha rinnovato i diritti per motivi di budget), che dopo una prima esclusiva della trasmissione del programma per due stagioni televisive, ha poi prolungato di altre sei fino al 2018: è la prima volta del format in una pay-tv. La conduzione del live è affidata al conduttore Alessandro Cattelan. Novità principale dell'edizione sarà l'Xtra Factor, in onda subito dopo il prime-time, con commenti a caldo, ospiti e retroscena, così come in X Factor UK. C'è stato anche il day-time, con l'assegnazione brani e le prove dei concorrenti, e alcune pillole inserite nel palinsesto di Sky Uno. Dal 20 ottobre 2011 sono andati in onda ogni giovedì i provini mentre le puntate live dal 17 novembre. La finale del 5 gennaio 2012 è stata trasmessa anche su Sky 3D, prima mondiale in tre dimensioni.
La vincitrice di X Factor 5 è Francesca Michielin, della squadra Donne 16-24 di Simona Ventura.


== Trasmissione ==
Cielo ha trasmesso in replica dal 21 ottobre 2011 le prime quattro puntate dello show dedicate a provini e boot camp, e dal 20 novembre 2011 anche le rimanenti puntate in una versione riedita alle 19:00. Dal 3 dicembre Cielo ha mandato in onda la replica in prima serata alle 21:00.
Il 6 e il 13 ottobre 2011 alle 22.00 sono andati in onda due speciali da un'ora dedicati alla giuria di X Factor 5. La prima delle due puntate è dedicata a Elio e Arisa, la seconda a Simona Ventura e Morgan.
Domenica 22 gennaio 2012 alle 21.00 su Sky 3D è andato in onda uno speciale di mezz'ora con il meglio della quinta edizione di X Factor.
La striscia del daytime è andata in onda dal lunedì al venerdì alle 19.35 su Sky Uno con questa divisione:- Lunedì e martedì: assegnazione brani- Mercoledì: le prove dei ragazzi- Giovedì: le prove generali in studio- Venerdì: riassunto e backstage del live del giorno precedente- Sabato: X Factor Weekly (dal 3 dicembre 2011)


== Giudici ==

La quinta edizione mantiene la nuova formula con 4 giudici: ritornano in giuria Simona Ventura e Morgan, viene riconfermato Elio e la new entry Arisa. Proprio come nell'edizione precedente, al momento dell'eliminazione, qualora si dovesse verificare una situazione di pareggio, si ricorrerà al TILT ovvero a un televoto della durata di 200 secondi che decreterà l'eliminato.


== Categorie ==
Le categorie di X Factor 5 sono le stesse della quarta edizione e ognuna affidata ad un giudice:

Uomini 16-24 (Morgan)
Donne 16-24 (Simona Ventura)
Over 25 (Arisa)
Gruppi Vocali (Elio)


== Selezioni ==


=== I provini ===


==== Prima fase ====
Le pre-selezioni si sono svolte a Milano dal 5 all'8 luglio 2011 e a Roma dal 21 al 24 luglio 2011. I concorrenti che hanno passato questa prima tappa dovranno esibirsi davanti ai quattro giudici di X Factor. Questa prima fase è andata in onda attraverso due speciali di 10 minuti su Sky Uno alle 20.35 sabato 13 e domenica 14 agosto 2011.


==== Seconda fase ====
I concorrenti che sono riusciti a passare la prima fase dovranno far fronte ai provini ufficiali del programma. Per la prima volta, oltre ad essere giudicati dai quattro giudici, i provini si sono svolti di fronte ad un ampio pubblico e i concorrenti hanno dovuto esibirsi con una canzone accompagnata da base musicale e a cappella solo su richiesta. Per passare il turno il concorrente ha dovuto ricevere almeno 3 sì su 4. Questa seconda fase si è svolta a Trento dal 26 al 29 agosto, a Forlì il 4 e il 5 settembre e infine a Milano il 12 settembre 2011 al Teatro della Luna. Questa fase di provini è andata in onda il 20 e il 27 ottobre 2011 su Sky Uno, e in chiaro il 21 e il 28 ottobre 2011 su Cielo.


=== Bootcamp - Campo Reclute ===
In questa seconda parte di provini, Elio, Simona Ventura, Morgan e Arisa dovranno ascoltare e selezionare i 113 talenti che sono riusciti a superare le prime due audizioni. Di tutti questi solo 24 riusciranno ad arrivare all'ultima tappa dell'Homevisit. I Bootcamp si sono svolti in assenza di pubblico al Teatro della Luna di Milano. e sono andati in onda in prima serata il 3 novembre 2011 su Sky Uno e il 4 novembre 2011 su Cielo.


=== Homevisit - Scelta finale ===
Prima di procedere con l'ultima fase di selezioni, a ogni giudice verrà affidata una delle quattro categorie.
Ogni giudice, con il proprio vocal coach, dovrà scegliere 3 cantanti che andranno a completare la rosa dei concorrenti ufficiali della quinta edizione di X Factor. La scelta finale è andata in onda il 10 novembre 2011 su Sky Uno e l'11 novembre 2011 su Cielo.


== Finalisti ==
In questo spazio sono elencati i cantanti approdati alla prima puntata del programma.
Legenda:


== Dettaglio delle puntate ==


=== Tabella delle eliminazioni ===


=== Dettaglio delle puntate ===


==== Prima puntata ====
Data: 17 novembre 2011
Ospiti: Miguel Bosé, Kasabian
Canzoni cantate dagli ospiti: Days Are Forgotten (Kasabian)
Prima delle esibizioni tutti i talenti eseguono Pride (In the Name of Love) degli U2Voto dei giudici per eliminare:

Arisa: Le 5, per salvare la sua artista, Rahma;
Elio: Rahma, per salvare le sue artiste, Le 5;
Morgan: Rahma, avendo gradito l'arrangiamento del brano a cappella de Le 5;
Simona Ventura: Rahma, per sostenere l'esperimento de Le 5.


==== Seconda puntata ====
Data: 24 novembre 2011
Ospiti: James Morrison e i soliti idioti
Canzoni cantate dagli ospiti: I Won't Let You Go (Morrison)Voto dei giudici per eliminare:

Elio: Valerio, per salvare le sue artiste, Le 5.
Morgan: Le 5, per salvare il suo artista, Valerio.
Simona Ventura: Le 5, non avendo ancora trovato la loro strada.
Arisa: Valerio, perché non sa chi scegliere e richiamare la decisione del pubblico.I giudici non trovano un accordo, quindi si è entrati in TILT. Il televoto decreta l'eliminazione de Le 5.


==== Terza puntata ====
Data: 1º dicembre 2011
Tema musicale della serata: Disco Party
Ospite: Giorgia
Canzone cantata dall'ospite: È l'amore che conta
Prima delle esibizioni tutti i talenti eseguono Hung Up di MadonnaVoto dei giudici per eliminare:

Morgan : Valerio, trovando ridicolo il ballottaggio tra due suoi cantanti;
Simona Ventura: Davide, per assecondare la richiesta di Morgan di andare in TILT;
Arisa: Davide, affermando di essersi affezionata a Valerio;
Elio: Davide, ritenendolo il meno convincente nel ballottaggio.


==== Quarta puntata ====
Data: 8 dicembre 2011
Ospiti: Davide Papasidero, Daniele Silvestri
Canzoni cantate dagli ospiti: Life on Mars? (Davide Papasidero e Morgan) - Questo Paese (Daniele Silvestri) - Il flamenco della doccia (Daniele Silvestri ed Elio)Voto dei giudici per eliminare:

Elio: Cafè Margot, ritenendole già pronte per il mercato discografico;
Arisa: Cafè Margot, perché I Moderni l'hanno convinta maggiormente nel ballottaggio;
Morgan: I Moderni, credendo che sulle Cafè Margot si possa ancora lavorare;
Simona Ventura: Cafè Margot, perché da fruitrice di musica comprerebbe un disco de I Moderni.


==== Quinta puntata ====
Data: 15 dicembre 2011
Ospiti: Subsonica e Raphael Gualazzi
Canzoni cantate dagli ospiti: Up patriots to arms (Subsonica) - Zuccherino dolce (Raphael Gualazzi)Voto dei giudici per eliminare:

Morgan: Claudio, per salvare il suo artista, Vincenzo;
Arisa: Vincenzo, per salvare il suo artista, Claudio;
Simona Ventura: Claudio, perché Vincenzo deve ancora dimostrare il suo talento in pezzi più adatti a lui;
Elio: Claudio, perché dice di vedere più a fuoco Vincenzo.


==== Sesta puntata ====
Data: 22 dicembre 2011
Ospiti: Marco Mengoni
Canzoni cantate dall'ospite: Tanto il resto cambia
Tema: nella prima manche i concorrenti cantano brani tratti da celebri colonne sonore del cinema, mentre la seconda è libera.
Prima delle esibizioni tutti i talenti eseguono Do They Know It's Christmas? (Band Aid)Con l'eliminazione di Vincenzo Di Bella, la categoria degli Under Uomini di Morgan rimane senza concorrenti.

Voto dei giudici per eliminare:

Morgan: Jessica, per salvare il suo artista, Vincenzo;
Simona Ventura: Vincenzo, per salvare la sua artista, Jessica;.
Arisa: Vincenzo, preferendo Jessica;
Elio: Vincenzo, rimanendo coerente dopo i complimenti fatti a Jessica nelle puntate precedenti.


==== Settima puntata ====
Data: 29 dicembre 2011
Ospiti: Antonello Venditti
Canzoni cantate dall'ospite: Unica (Mio danno ed amore)
A metà puntata Morgan esegue Lontano Lontano di Luigi Tenco
Tema: I 5 cantanti eseguono l'inedito, i due meno votati vanno al ballottaggio e i giudici ne eliminano uno. I 4 cantanti rimasti cantano due nuove canzoni, di cui una a cappella, e vengono sottoposti a un nuovo televoto. Il meno votato viene direttamente eliminato.Voto dei giudici per eliminare:

Simona Ventura: Jessica, chiedendo ai suoi colleghi di mandare in TILT;
Morgan: Nicole, facendo una scelta di cuore;
Arisa: Nicole, pensando che Jessica può dare qualcosa di nuovo alla musica italiana;
Elio: Jessica, non volendo essere lui a decidere chi eliminare per l'ennesima volta;I giudici non trovano un accordo, quindi si è entrati in TILT. Il televoto decreta l'eliminazione di Jessica.


==== Ottava puntata (finale) ====
Data: 5 gennaio 2012
Ospiti: Laura Pausini, Irene Grandi, Fiorella Mannoia, Emeli Sandé, Asia Argento
Canzoni cantate dagli ospiti: Io non ho paura (Mannoia), The Indifferences (Morgan e Asia Argento)
Tema: Nella prima manche i tre finalisti eseguono un duetto con celebri artiste e torneranno a riproporre i loro brani inediti. Nella seconda avranno accesso solo due dei tre finalisti che potranno far ascoltare al pubblico un Best of dei brani che hanno maggiormente segnato il loro percorso a X Factor.


== Ascolti ==


=== X Factor - I Giudici ===
*Il dato è la somma di ascolto in diretta e di ascolto differito del giorno
**Lo speciale di Arisa è stato seguito da 120 923 telespettatori (senza contare i dati di differita) il giorno 6 ottobre 2011 alle 22.30 risultando lo speciale più visto.


=== X Factor - Le Selezioni ===
*Il dato è la somma di ascolto in diretta e di ascolto differito del giorno
**Su Cielo la messa in onda è avvenuta 24 ore dopo la prima visione su SkyUno


=== X Factor - Live Show ===
Il dato è la somma di ascolto in diretta e di ascolto differito del giorno
**Su Cielo il live è la replica non integrale della diretta del giovedì su Sky Uno


=== Xtra Factor ===
* Per la finale l'Extra Factor, per l'occasione rinominato Xtra Factor Countdown, va in onda eccezionalmente prima del live show alle 20:10.


== Curiosità ==
Simona Ventura è la prima giudice donna a vincere un'edizione di X Factor Italia
Nel report settimanale dell'inventore di X Factor Simon Cowell, dove vengono elencati i migliori ascolti al mondo del programma, è sempre stata presente, dalla partenza dei live show, l'edizione italiana.
La finale del 5 gennaio 2012 è stata la prima puntata al mondo di X Factor ad essere trasmessa in 3D.
Questa è stata la prima edizione nella quale una squadra, ovvero quella delle under 25 ♀, arriva intatta alla semifinale.
Questa è stata la prima edizione italiana nella quale i provini sono effettuati direttamente davanti al pubblico.
Alla fine di questa edizione Morgan e la concorrente Jessica Mazzoli hanno iniziato una relazione, coronata dalla nascita di una figlia.
Antonella Lo Coco nel 2013 è giudice del talent show per bambini Io Canto su Canale 5 assieme a Mara Maionchi.
Davide Papasidero nel 2013 vince la 56ª edizione del festival di Castrocaro


== Ospiti ==


== Piazzamenti in Classifica ==


=== Compilation ===
2011 - X Factor 5 Compilation (Sony Music Entertainment)


=== Singoli ===


=== EP ===


=== Brani delle compilation e degli EP entrati in classifica ===


== Note ==


== Voci correlate ==
X Factor
X Factor (Italia) (prima edizione)
X Factor (Italia) (seconda edizione)
X Factor (Italia) (terza edizione)
X Factor (Italia) (quarta edizione)
Talent show