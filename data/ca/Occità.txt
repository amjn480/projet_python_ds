"l'occit\u00e0 o llengua d'oc (en occit\u00e0: occitan, lenga d'\u00f2c) \u00e9s la llengua rom\u00e0nica pr\u00f2pia d'occit\u00e0nia. el domini ling\u00fc\u00edstic actual de l'occit\u00e0 s'est\u00e9n per quatre pa\u00efsos:\n\nel ter\u00e7 sud de fran\u00e7a\nla vall d'aran, a catalunya (occit\u00e0 aran\u00e8s)\nles valls occitanes, a it\u00e0lia (\u00e7o \u00e9s: una franja del piemont i un tros de la lig\u00faria) i a un enclavament de cal\u00e0bria (la g\u00e0rdia, en itali\u00e0 guardia piemontese)\nel principat de m\u00f2naco (on l'occit\u00e0 coexisteix amb el monegasc)fou la llengua d'oc una de les lleng\u00fces m\u00e9s importants d'europa a l'edat mitjana com ho testimonia la poesia dels trobadors que fou un model per a la cultura i la literatura de llengua catalana fins al segle xv. el seu \u00fas ha conegut un declivi constant a partir de principis del segle xx. a l'estat franc\u00e8s no t\u00e9 cap reconeixement legal excepte a nivell educatiu (gr\u00e0cies a la llei deixonne) mentre que en canvi a la comunitat aut\u00f2noma de catalunya ha assolit l'estatus de llengua cooficial arran de l'estatut d'autonomia. el nombre de locutors \u00e9s incert, s'acostuma a situar entre 500.000 i 3 milions. a l'estat itali\u00e0 la llengua occitana, com algunes altres minories ling\u00fc\u00edstiques, ha obtingut una reconeixen\u00e7a legal arran de la llei 482/1999. pel que fa al principat de catalunya el 22 de setembre de 2010 es va aprovar una llei dita llei de l'occit\u00e0, aran\u00e8s a aran que oficialitza l'\u00fas de l'occit\u00e0, fent d'aquesta llengua la tercera oficial a aquest territori. des del 5 de novembre de 2014, es declara llengua cooficial de l'euroregi\u00f3 pirineus mediterr\u00e0nia.\n\n\n== l'occit\u00e0, avui ==\npel que fa a l'estat franc\u00e8s, l'enquesta fam\u00edlia del cens de 1999 comptabilitzava un total de 526.000 parlants d'occit\u00e0. segons la generalitat de catalunya hi ha 3 milions de persones que poden parlar l'occit\u00e0.en poc menys de 150 anys, de llengua dominant al seu territori l'occit\u00e0 ha passat a ser una llengua minorit\u00e0ria a gran part del seu espai tradicional, excepte a les parts del seu domini no compreses a l'estat franc\u00e8s: la vall d'aran i a les valades occitanes. els factors que han propiciat la p\u00e8rdua de l'occit\u00e0 s\u00f3n b\u00e0sicament tres: els conflictes b\u00e8l\u00b7lics internacionals que obligaren els aut\u00f2ctons a integrar l'ex\u00e8rcit i a aprendre la llengua d'estat; l'escolaritzaci\u00f3, que comen\u00e7\u00e0 a l'estat franc\u00e8s a partir de 1880; i, finalment, l'arribada, a partir del segle xx i m\u00e9s intensament despr\u00e9s dels anys 60, a moltes parts d'occit\u00e0nia de poblacions no occitan\u00f2fones.\non m\u00e9s es parla de manera proporcional \u00e9s als territoris occitans que no formen part de l'estat franc\u00e8s: la vall d'aran (catalunya) i el piemont (it\u00e0lia). a la comunitat aut\u00f2noma de catalunya (des de l'aplicaci\u00f3 d'un nou estatut el 9 d'agost del 2006) l'occit\u00e0 t\u00e9 l'estatus de llengua cooficial. al piemont s'est\u00e0 preparant la seua cooficialitat i s'espera obtenir prompte. a fran\u00e7a, l'occit\u00e0 t\u00e9 una situaci\u00f3 legal prec\u00e0ria car en diverses ocasions l'estat franc\u00e8s s'ha mostrat refractari a ratificar la carta europea de les lleng\u00fces regionals o minorit\u00e0ries. l'occit\u00e0, malgrat la seva manca de vitalitat a la vida di\u00e0ria, ha anat desfent-se gradualment del desprestigi del qual havia estat patint molt de temps.\n\n\n=== l'excepci\u00f3 de la vall d'aran ===\npel que fa a la vall d'aran (10.090 habitants, segons el cens de 2013), l'a\u00efllament tradicional respecte a la resta de l'estat espanyol ha estat la causa principal de la forta solidaritat interna i del sentiment remarcable d'identitat aut\u00f2noma que caracteritzen la seva comunitat. mentre que a la resta d'occit\u00e0nia la reculada de l'occit\u00e0 es deu al trencament de la transmissi\u00f3 ling\u00fc\u00edstica, a la vall el principal factor pel qual part de la poblaci\u00f3 no coneix l'aran\u00e8s \u00e9s el seu origen for\u00e0. segons el cens de 2001 a la vall d'aran, el 88,9% de la poblaci\u00f3 ent\u00e9n l'occit\u00e0, el 62,2% el sap parlar, el 58,4% el sap llegir i el 26,7% el sap escriure. el 34,2% t\u00e9 l'occit\u00e0 com a llengua inicial, mentre que els que tenen el catal\u00e0 s\u00f3n el 19,5% i el castell\u00e0 el 38,8%. l'\u00fas a la llar situa l'\u00fas exclusiu amb el 25,8% i juntament amb altres lleng\u00fces suma el 14,5%. l'\u00fas en el lloc de treball es redueix de manera molt important fins a situar l'\u00fas exclusiu en el 9,2% i juntament amb altres lleng\u00fces suma 25,4% m\u00e9s.\n\n\n== domini ling\u00fc\u00edstic ==\n\nl'occit\u00e0 no sols es parla als antics territoris d'occit\u00e0nia i de les \u00e0rees ve\u00efnes, sin\u00f3 tamb\u00e9 a altres llocs on van emigrar-hi occitans, essencialment a causa de les persecucions religioses (vegeu l'article sobre el catarisme) o tamb\u00e9 per altres motius. a continuaci\u00f3 es detalla una llista de les zones on es parla occit\u00e0 dins dels territoris d'occit\u00e0nia:\n\naquit\u00e0nia: exceptuant-ne la part basc\u00f2fona i la riba nord de la gironda. cal fer notar que des de l'edat mitjana les ciutats de bi\u00e0rritz, anglet i baiona s\u00f3n tamb\u00e9 occitan\u00f2fones, per\u00f2 amb els moviments de poblaci\u00f3 deguts a la revoluci\u00f3 industrial i el dinamisme del moviment basc, ha passat a predominar-hi el basc.\nmigdia-pirineus.\nllenguadoc-rossell\u00f3: exceptuant-ne la major part dels pirineus orientals, ja que es parla catal\u00e0 a tot el departament excepte la fenolleda (en occit\u00e0 fenolheda).\nproven\u00e7a-alps-costa blava: per\u00f2 en la vall de r\u00f2ia (alps mar\u00edtims) existeix un parlar de transici\u00f3 de l'occit\u00e0 cap al l\u00edgur.\npoitou-charentes: avui en dia nom\u00e9s se n'hi conserva l'\u00fas en la meitat oriental de la charanta.\nllemos\u00ed.\nalv\u00e8rnia: exceptuant la meitat septentrional de l'alier que \u00e9s de llengua francesa.roine-alps: exceptuant-ne el lion\u00e8s, el for\u00e8s i el delfinat septentrional, que formen part del domini hist\u00f2ric del francoproven\u00e7al.\npiemont: sols algunes valls altes (conegudes en occit\u00e0 com a les valadas occitanas); a la resta de valls es parla itali\u00e0 i piemont\u00e8s, una llengua gal\u00b7lorom\u00e0nica.\nvall d'aran.\nm\u00f2naco: on coexisteix amb el monegasc.en la seg\u00fcent llista es detallen zones on es parla occit\u00e0 (o es parl\u00e0) a causa de la forta emigraci\u00f3 occitana:\n\nel poble de la g\u00e0rdia (guardia piemontese en itali\u00e0), a cal\u00e0bria, al sud d'it\u00e0lia.\nsant sebasti\u00e0, al pa\u00eds basc: hi desaparegu\u00e9 a comen\u00e7aments del segle xx.\nal voltant de heilbronn a w\u00fcrttemberg, alemanya.\nargentina.\nuruguai.\nidaho i oregon, als estats units d'am\u00e8rica.\n\n\n== l'occit\u00e0 a la rom\u00e0nia ==\nl'occit\u00e0 s'inclo\u00efa tradicionalment al tronc gal\u00b7lorom\u00e0nic amb el franc\u00e8s, per\u00f2 a partir sobretot de les publicacions de p\u00e8ire b\u00e8c, ling\u00fcista, investigador i escriptor gasc\u00f3, es comen\u00e7\u00e0 a considerar que necessitava una classificaci\u00f3 comuna amb el catal\u00e0 i es cre\u00e0 aix\u00ed un conjunt de lleng\u00fces occitanorom\u00e0niques, adscripci\u00f3 que coexisteix actualment amb la m\u00e9s tradicional.\nel ling\u00fcista i investigador proven\u00e7al juli ronjat va caracteritzar l'occit\u00e0 atenint-se a 19 criteris ling\u00fc\u00edstics: onze de fon\u00e8tics, cinc de morfol\u00f2gics, un de sint\u00e0ctic i dos de morfol\u00f2gics.\n\n\n== l'occit\u00e0 i els seus noms ==\nel nom de la llengua, occit\u00e0, documentat per primera vegada al voltant de l'any 1290, ve d'\u00f2c (pronunciat [\u0254(k)]) del llat\u00ed hoc ('a\u00e7\u00f2'), que ve a dir 's\u00ed' en occit\u00e0 (tamb\u00e9 s'emprava hoc en catal\u00e0 medieval i en romanen traces a algunes parles), i m\u00e9s exactament dels termes seg\u00fcents que dant va crear a la fi del segle xiii: la \u00abllengua d'oc\u00bb (l'occit\u00e0) en contrast a la \u00abllengua d'o\u00efl\u00bb (el franc\u00e8s) i la \u00abllengua de si\u00bb (l'itali\u00e0). tanmateix aquest nom no conegu\u00e9 gaire difusi\u00f3 i no arrib\u00e0 fins al segle xx a implantar-se popularment.\nactualment \u00e9s predominant aquest nom, occit\u00e0, per designar la llengua rom\u00e0nica que es parla a occit\u00e0nia. aquesta denominaci\u00f3 amb tot \u00e9s bastant recent i no \u00e9s exempta de pol\u00e8miques malgrat la reconeixen\u00e7a gaireb\u00e9 un\u00e0nime en el m\u00f3n de les universitats i de la ci\u00e8ncia. per evitar ofendre susceptibilitats d'alguns sectors que fomenten l'\u00fas de la llengua, en algunes ocasions, s'ha fet servir la designaci\u00f3 llengua d'oc acceptada gaireb\u00e9 universalment.\nla llarga persecuci\u00f3 per part de l'estat franc\u00e8s i la manca d'un est\u00e0ndard suficientment dif\u00f3s han exercit una relativa fragmentaci\u00f3 de la llengua a nivell dialectal, m\u00e9s forta que en catal\u00e0 per\u00f2 menys forta que en franc\u00e8s o en itali\u00e0. aix\u00ed una gran majoria de fil\u00f2legs especialistes de l'occit\u00e0 no dubten de la unitat d'aquesta llengua, i nom\u00e9s una petita minoria la posen en dubte.\n\n\n== ortografia ==\nactualment la norma gr\u00e0fica m\u00e9s utilitzada al conjunt dels dialectes occitans es coneix com a grafia cl\u00e0ssica o alibertina (establerta per lo\u00eds alib\u00e8rt), que es basa en l'occit\u00e0 medieval. fou avalada per l'institut d'estudis occitans i pel conselh de la lenga occitana. existeixen tanmateix altres grafies, entre les quals cal destacar la mistralenca pel proven\u00e7al (en concurr\u00e8ncia amb la cl\u00e0ssica) (tamb\u00e9 ha existit en gasc\u00f3 amb la seva variant dita febusiana ara en via d'extinci\u00f3), creada per jos\u00e8p romanilha, frederic mistral i el felibritge, les altres grafies s\u00f3n molt minorit\u00e0ries i es conformen m\u00e9s aviat a un \u00fas local de la varietat com \u00e9s el cas amb la grafia dita bonaudiana, inventada per p\u00e8ire bonaud i aplicada nom\u00e9s a l'alvern\u00e8s, la que propugna jan lafita pel gasc\u00f3 a base de tradici\u00f3 medieval (\u00fas de -ix- en lloc de -ish per exemple), la de l'esc\u00f2la dau p\u00f2 que alguns fan servir per al vivaroalp\u00ed de les valades occitanes. la grafia mistralenca (febusiana inclosa) est\u00e0 basada en l'ortografia del franc\u00e8s modern, la bonaudiana t\u00e9 trets francesos, altres de la cl\u00e0ssica i molts de nous i la norma de l'escola dau p\u00f2 \u00e9s independent amb alguns trets compartits amb la mistralenca i la cl\u00e0ssica. excepte la grafia mistralenca, les altres s\u00f3n marginals i responen ben sovint a una voluntat de fragmentar la unitat de la llengua a base de dissid\u00e8ncia.\nl'ortografia cl\u00e0ssica t\u00e9 l'avantatge de mantenir la uni\u00f3 amb les primeres etapes de la llengua, i reflecteix el fet que l'occit\u00e0 no \u00e9s una varietat del franc\u00e8s. al mateix temps, permet als parlants d'un dialecte escriure d'una manera intel\u00b7ligible als parlants d'altre dialecte. per exemple, en l'ortografia cl\u00e0ssica la paraula dia s'escriu jorn (i tamb\u00e9 dia), per\u00f2 amb la mistralenca, pot ser jour, joun o journ, en funci\u00f3 de la proced\u00e8ncia de l'escriptor. a m\u00e9s, la grafia cl\u00e0ssica t\u00e9 l'avantatge pels catalanoparlants de ser molt m\u00e9s propera a la grafia catalana.\nla grafia mistralenca, en canvi, t\u00e9 l'avantatge de no for\u00e7ar els parlants alfabetitzats en franc\u00e8s a aprendre un sistema completament nou. tamb\u00e9 l'han emprada un gran nombre d'escriptors eminents, particularment en el dialecte proven\u00e7al.\ncom a mostra de la difer\u00e8ncia entre les dues grafies, podem veure un fragment del cant de la copa santa, de frederic mistral (a l'article copa santa hi ha els dos textos complets):\nen grafia mistralenca (original):\n\u00abprouven\u00e7au, veici la coupo / que nous v\u00e8n di catalan : / a-de-r\u00e8ng beguen en troupo /lou vin pur de noste plan\n(tornada) coupo santo / e versanto / vuejo \u00e0 plen bord, / vuejo abord / lis estrambord / e l'enavans di fort ! (...)\u00bb\nen grafia cl\u00e0ssica:\n\u00abproven\u00e7aus, vaic\u00ed la copa / que nos ven dei catalans : / a de reng beguem en tropa / lo vin pur de n\u00f2stre plant !\n(tornada) copa santa, / e versanta, / vueja a plen b\u00f2rd, / vueja ab\u00f2rd / leis estramb\u00f2rds / e l'enavans dei f\u00f2rts ! (...)\u00bb\nl'adaptaci\u00f3 de la grafia mistralenca al bearn\u00e8s i al gasc\u00f3 en general s'anomena grafia febusiana i va ser establerta a final del segle xix; actualment ha reculat for\u00e7a davant la norma cl\u00e0ssica.\n\n\n=== gram\u00e0tica ===\nen occit\u00e0 com a la resta de lleng\u00fces rom\u00e0niques cada nom o adjectiu t\u00e9 un g\u00e8nere inherent, que pot estar assenyalat o no portar marca espec\u00edfica. les marques de g\u00e8nere m\u00e9s freq\u00fcents s\u00f3n -e (mascul\u00ed) i -a (femen\u00ed), tot i que als masculins com passa en catal\u00e0 \u00e9s freq\u00fcent l'abs\u00e8ncia de marca (morf zero). en occit\u00e0 ha tingut lloc una gran extensi\u00f3 de formes anal\u00f2giques de femen\u00ed en -a en adjectius llatins de dues formes (que a la major part de lleng\u00fces rom\u00e0niques tenen la mateixa forma pel mascul\u00ed i pel femen\u00ed):\n\nels pronoms personals tenen una gran similitud amb els del catal\u00e0:\n\n\n== l\u00e8xic ==\nl'occit\u00e0, com a llengua no normalitzada ni ensenyada i amb un territori bastant est\u00e8s, t\u00e9 molts geosin\u00f2nims.\nnoms: vietdase - aubergina - merinjana 'alberg\u00ednia, albergina', mamet(a) - menina - grand(a) '\u00e0via', ostal - maison - casa 'casa', b\u00f2rda/b\u00f2ria - mas - granja 'mas, granja', marran - marre/marro 'marr\u00e0, mard\u00e0', autom/autona/automne - davalada- endarri\u00e8r - tardor - ab\u00f2r/ag\u00f2r (basquisme gasc\u00f3) 'tardor, primavera de l'hivern, rerevera', cap - t\u00e8sta 'cap', talent - fam 'fam', v\u00e8spre - ser(a) 'vespre', padena - sartan - padela 'paella', balaja - engran(h)i\u00e8ra - escoba 'escombra, granera', cal\u00e7as - bragas 'calces, pantalons'.\nadjectius: petit - pichon - pich\u00f2t 'petit, xic', qual - quin - quan 'quin'. marrit - maissant - dolent 'dolent, ro\u00edn'.\nverbs: achaptar - crompar 'comprar', faler - caler 'caler, caldre', balhar - donar - dar 'donar', ausir - entendre, se taisar/taire, se cal(h)ar 'callar', acampar - amassar 'replegar', agachar/agaitar - mirar 'mirar', cercar - querre (sabent on trobar la cosa) 'cercar', aturar - arrestar - estancar 'aturar, parar', tombar - caire 'caure', tampar - tancar - barrar 'tancar', atudar - amortar - escantir 'amortar, apagar'.\nproposicions: demest - entre - a barreja 'enmig, entre', fins - d'aqu\u00ed a - entr\u00f2 'fins (a)', sus - sobre 'sobre', jos - sot(a) 'sota'.\npronoms i quantificadors: quauc\u00f2m - quic\u00f2m 'quelcom', beuc\u00f2p - f\u00f2r\u00e7a - plan 'molt', mai - p(l)us 'm\u00e9s', qual - qui - qu/cu 'qui'.\nadverbis: \u00e7ai que lai/\u00e7a que l\u00e0 - pasmens - pr\u2019ac\u00f2 'tanmateix', benl\u00e8u - saique - tanplan - bessai 'potser', l\u00e8u - aviat - regde 'rabent, r\u00e0pid', alavetz - alara 'aleshores', totjorn - sempre 'sempre'.\nfins quan l'\u00e8tim \u00e9s el mateix, l'afix pot canviar: frescor - fresca - frescum - frescada 'frescor', postada \u2014 postat - postam 'terra, empostissat', sornari\u00e1 - sorni\u00e8ra - sornura 'foscor', pauruc \u2014 paur\u00f3s 'poruc', pen\u00f3s - penible - peniu 'pen\u00f3s', s\u00e8gre - seguir 'seguir', brandir - brandar 'brandar'.\n\n\n== taula de comparaci\u00f3 de lleng\u00fces rom\u00e0niques ==\n\n\n== difer\u00e8ncies amb el catal\u00e0 ==\n\nla comunitat ling\u00fc\u00edstica entre catal\u00e0 i occit\u00e0 \u00e9s remarcable d'en\u00e7\u00e0 dels primers temps: no tenen res d'arcaiques ni d'exclusivament liter\u00e0ries multitud de formes que pertanyen al registre viu, col\u00b7loquial de la llengua, paral\u00b7leles a l'occit\u00e0 (i alienes al castell\u00e0), per\u00f2 sense ra\u00f3 de depend\u00e8ncia, com quin, on(t), davant, darrere, amunt (amont), dedins, pertot, enlloc, abans, ara, res/re, ad\u00e9s, enguany, encara, gaireb\u00e9, gens (ges), for\u00e7a 'molt', prou (pro), etc.\nrealment el gal\u00b7loromanisme del catal\u00e0 ressalta davant la pres\u00e8ncia d'equival\u00e8ncies com les que segueixen: glop; dallar/dalhar; talent; julivert/jolverd; nebot; fi\u00e7\u00f3/fisson; empeltar/empeutar; suc/chuc; xapar/chapar; tustar; rampoina/ramp\u00f2nha, ramp\u00f2ina; esma/\u00e8sme, \u00e8ime; bocagr\u00f2s; lletraferit/letraferit; culcosit/cuolcosit, cuolcosut; tabustar, tabuixar/tabustar, tabussar; biaix/biais; foll/f\u00f2l (gos foll/gos f\u00f2l); fonyar/fonhar; record/rec\u00f2rd; reg\u00f2rd 'anyell tard\u00e0'; rai (interjecci\u00f3); els sin\u00f2nims de 'vegada' (vegada, volta/v\u00f2lta, v\u00f2uta, cop/c\u00f2p, viatge), etc. (le d\u00fb, le berre i brun-trigaud 2005; recerca personal). i la nombrosa fraseologia: al bell mig/al b\u00e8l mi\u00e8g; mig figa-mig ra\u00efm/ n'estre ni figo ni rasin [n'\u00e8stre ni figa ni rasim]; s\u00f3n figues d'un altre paner/ac\u00f2's de figo d'un autre pani\u00e9 [aqu\u00f2's de figas d'un autre panier] (mistral) [cast. ser harina de otro costal]; no tenir ni suc ni bruc 'no tenir subst\u00e0ncia o gr\u00e0cia'; n'a ni chuc ni muc 'ni go\u00fbt ni saveur, il est sans valeur' (alibert 1966); t\u00e9 les mans foradades/a li man traucado [a lei mans traucadas] \u00abc'est un panier perc\u00e9, un prodigue\u00bb (mistral); esser com ets ases d'art\u00e0, que en veure es bast ja suen (dcvb)/l'ase de rigaud: suso en ves\u00e8nt lou bast [l'ase de rigaud, susa en vesent lo bast] (mistral). no s'allibera de tals igualacions la paremiologia meteorol\u00f2gica, amb estructures molt semblants (vegeu mistral): cel rogent, pluja o vent/occ. c\u00e8u rougen, plueio o v\u00e8nt [c\u00e8u rogent, plueja o vent]; abril no et llevis un fil/occ. en abrieu, quites pas un fi\u00e8u [en abriu, quites pas un fiu]; quan el mar\u00e7 no marceja, abril abrileja/occ. mar\u00e7 mar\u00e7olege, abriu abriulege.\nsovint es considera que en els primers estadis de la llengua, l'occit\u00e0 i el catal\u00e0 eren la mateixa llengua, per\u00f2 la manca de documentaci\u00f3 antiga dificulta validar o refutar tal afirmaci\u00f3. en tot cas, els primers textos en lleng\u00fces vulgars, per b\u00e9 que molt semblants ja mostren certes difer\u00e8ncies, les quals es van accentuar a partir del segle xiii, a causa de les pressions d'a\u00efllament pol\u00edtic i geogr\u00e0fic. encara actualment, les difer\u00e8ncies entre el gasc\u00f3 i l'occit\u00e0 central es consideren m\u00e9s grans que entre l'occit\u00e0 central i el catal\u00e0.durant el segle xix es considerava el catal\u00e0 com un dialecte de l'occit\u00e0 arribat durant la reconquesta, o pels musulmans durant la retirada de septim\u00e0nia. un dels primers fil\u00f2legs que van creure que el catal\u00e0 i el proven\u00e7al s\u00f3n lleng\u00fces diferents fou friedrich christian diez. en aquest sentit, manuel mil\u00e0 i fontanals i antoni maria alcover i sureda sempre consider\u00e0 el catal\u00e0 com a part integrant de la llengua d'oc. tamb\u00e9 el ling\u00fcista alfred morel-fatio el 1893 en la primera edici\u00f3 del grundriss der romanischen philologie, editat per gustav gr\u00f6ber, considera que la llengua catalana no \u00e9s sin\u00f3 una mera variant del proven\u00e7al (occit\u00e0).\nl'occit\u00e0 i el catal\u00e0 es distingeixen tamb\u00e9 per la manera d'escriure la llengua, valent a dir la seva grafia. els parlants actuals de l'occit\u00e0 usen majorit\u00e0riament la grafia cl\u00e0ssica, que s'inspira de la llengua medieval. les altres grafies que noten els particularismes locals o dialectals accentuen la difer\u00e8ncia amb el catal\u00e0.\nla pronunciaci\u00f3 pot presentar certs entrebancs.\na tall d'exemple, (en aquesta part, l'autor pren pas en compte el dialecte rossellon\u00e8s del catal\u00e0 i sa pronunciaci\u00f3 id\u00e8ntica al llenguadoci\u00e0 arran de la proximitat, la forta influ\u00e8ncia del segon sobre el primer i la influ\u00e8ncia en tots dos del franc\u00e8s) \n\nla \"o\"/\"\u00f3\" es pronuncia sempre com a [u], excepte quan t\u00e9 accent greu \"\u00f2\": [\u0254] (p\u00f2nt -pont-: /p\u0254nt/, onze: /'unze/, antropologia: /antrupulu'd\u0292i\u0254/)quan un mot finalitza amb -a, o porta accent agut, \"\u00e1\", aquesta es pronuncia com a [o]/[\u0254], semblant a com ocorre en alguns parlars valencians meridionals en els quals la a final sona [\u0254] quan en la s\u00edl\u00b7laba anterior hi ha una [\u0254], (pla\u00e7a: /pl\u00e1s\u0254/, senti\u00e1i -jo sentia-: /sentj'\u0254j/) excepte quan t\u00e9 accent greu \"-\u00e0\": [a].l'occit\u00e0 (sobretot el llenguadoci\u00e0) evita la pronunciaci\u00f3 de certs grups conson\u00e0ntics, i sovint crea assimilacions amb la primera, refor\u00e7ant aix\u00ed la segona (abdicar es diria \"addic\u00e0\", tot i que \"cc\" es pronuncia \"ts\" en llenguadoci\u00e0 i occitan es pronuncia \"utsit\u00e0\"). aquestes geminacions conson\u00e0ntiques recorden al bale\u00e0ric col\u00b7loquial.en occit\u00e0 la s\u00edl\u00b7laba t\u00f2nica de les paraules tendeix a ser propera al franc\u00e8s i existeixen molt poques paraules esdr\u00faixoles (algunes acabades en -ia [enciclop\u00e9dia, ist\u00f2ria, occit\u00e0nia]). la majoria de les esdr\u00faixoles en catal\u00e0 canvien a planes a l'occit\u00e0 (m\u00fasica (cat) \u2192 musica (oc), p\u00e0gina (cat) \u2192 pagina (oc), bot\u00e0nica (cat) \u2192 botanica (oc)...).pels catalanoparlants, la grafia cl\u00e0ssica t\u00e9 l'avantatge d'assemblar-se for\u00e7a a la catalana, en bona part perqu\u00e8 els treballs d'actualitzaci\u00f3 i fixaci\u00f3 d'aquesta grafia, culminats per lo\u00eds alib\u00e8rt el 1937, van seguir uns criteris molt semblants als seguits per pompeu fabra per al catal\u00e0. tamb\u00e9 perqu\u00e8 ambd\u00f3s es van basar en la grafia medieval, formada quan totes dues lleng\u00fces es trobaven m\u00e9s properes als seus or\u00edgens comuns i a m\u00e9s els contactes eren m\u00e9s intensos (la poesia a catalunya es va fer principalment en proven\u00e7al fins entrat el segle xiv). amb tot, hi ha algunes difer\u00e8ncies que cal tenir en compte per llegir amb facilitat els textos occitans:\n\nes conserva la n final de les paraules agudes, tot i que a gran part dels dialectes no es pronuncia (les excepcions s\u00f3n el proven\u00e7al, i el gasc\u00f3, que inclou l'aran\u00e8s). exemples: occitan, concepcion.\nla h no s'escriu quan no es pronuncia (que sol coincidir amb quan es posa h en catal\u00e0): i a un \u00f2me (cat: hi ha un home). quan es posa h \u00e9s en gasc\u00f3 per indicar que es pronuncia aspirada, habitualment substituint una f de la resta de dialectes i del catal\u00e0. exemple: en gasc\u00f3 h\u00e8sta, en els altres dialectes f\u00e8sta, en catal\u00e0 festa.\nels d\u00edgrafs lh, nh i is (gasc\u00f3 sh) corresponen als catalans ll, ny i ix.la dist\u00e0ncia ling\u00fc\u00edstica entre totes dues lleng\u00fces ha anat creixent m\u00e9s a partir del segle xv quan la separaci\u00f3 pol\u00edtica i cultural de totes dues entitats esdevingu\u00e9 completa i que cada llengua perd\u00e9 la seva autonomia ling\u00fc\u00edstica. el catal\u00e0 s'orient\u00e0 aleshores cap a una \u00f2rbita hisp\u00e0nica adquirint manlleus de l'espanyol (com bonic, guapo, quedar, queixar en lloc de bell, restar, pl\u00e0nyer-se...) mentre que l'occit\u00e0 romangu\u00e9 supeditat a la pressi\u00f3 del franc\u00e8s integrant cada vegada m\u00e9s gal\u00b7licismes (jaune, *blu, *troisi\u00e8me, *quatre-vints, *servitor... reempla\u00e7ats en occit\u00e0 modern pels genu\u00efns blau, tresen, ochanta/oitanta/uechanta/ueitanta, sirvent...) que van ser m\u00e9s influents i van desvirtuar molt m\u00e9s la llengua occitana que el catal\u00e0 dins l'estat espanyol incipient. la diverg\u00e8ncia ling\u00fc\u00edstica s'accentua cada dia m\u00e9s amb l'adaptaci\u00f3 dels neologismes que passen pel filtre de la llengua dominant, aix\u00ed per exemple el catal\u00e0 ha triat per a traduir l'angl\u00e8s digital (de digit nombre i no dit) com l'espanyol digital mentre que l'occit\u00e0 fa servir numeric, a prop de la traducci\u00f3 que el franc\u00e8s ha fet de digital (num\u00e9rique); el catal\u00e0 diu concretar, l'occit\u00e0 concretizar (fr. concr\u00e9tiser), l'occit\u00e0 diu ligam (fr. lien) i el catal\u00e0 enlla\u00e7.\nmalgrat les perip\u00e8cies hist\u00f2riques i l'evoluci\u00f3 ling\u00fc\u00edstica divergent, l'occit\u00e0 i el catal\u00e0 no s\u00f3n tan diferents, encara existeix una bona intercomprensi\u00f3 entre catalanoparlants i occitanoparlants nadius. a m\u00e9s a m\u00e9s, els contactes i intercanvis entre totes dues lleng\u00fces van creixent actualment pel fet que actualment l'occit\u00e0 \u00e9s llengua cooficial a catalunya i van creant-se din\u00e0miques i eines noves per a difondre la coneixen\u00e7a de l'occit\u00e0.\n\n\n== pron\u00fancia de l'occit\u00e0 ==\n\nla pron\u00fancia de l'occit\u00e0, en occit\u00e0 llenguadoci\u00e0 mitj\u00e0, es fa segons regles de lectura constants i regulars, amb ben poques excepcions. aqu\u00ed davall hi ha un breu resum de la pron\u00fancia de l'occit\u00e0 llenguadoci\u00e0 mitj\u00e0, considerat la base de l'occit\u00e0 est\u00e0ndard. a banda de les lletres bases, l'occit\u00e0 t\u00e9 s\u00edmbols modificadors que canvien la pronunciaci\u00f3 de certes lletres o simplement marquen la tonicitat de la paraula sense haver de canviar la pronunciaci\u00f3 com: l'accent agut (\u00b4), l'accent greu (`) i la di\u00e8resi (\u00a8).\n\n\n=== vocals ===\na:\n-a-, a- i \u00e0 es pronuncia [a].\n-a final \u00e0tona es pronuncia [o\u031e / \u0254] (entre [a] i [\u0259] en certs parlars)\n\u00e1 final es pronuncia [\u0254], [\u025b] o [e]\ne:\ne o \u00e9 es pronuncia [e].\n\u00e8 es pronuncia [\u025b].\ni o \u00ed es pronuncia [i] o [j].\no\no o \u00f3 es pronuncia [u] o [w].\n\u00f2 es pronuncia [\u0254].\nu es pronuncia [y] o [\u0265] en posici\u00f3 semivoc\u00e0lica excepte quan va despr\u00e9s d'una vocal [w].\n\n\n=== consonants ===\nb: [b]/[\u03b2]\nc: [k]. [s] davant \"e\" i \"i\". quan \u00e9s doble cc, [ts].\nch: [t\u0283]\n\u00e7: [s]\nd: [d]/[\u00f0]\nf: [f]\ng: [g]/[\u0263] davant \"a\", \"o\", \"u\". [d\u0292] davant \"e\" i \"i\". quan \u00e9s final, es pronuncia [k] i en certs mots [t\u0283]. gu davant \"e\" i \"i\" \u00e9s [g]/[\u0263]\nh: muda, [h] en gasc\u00f3\nj: [d\u0292], [dz]\nk: [k]\nl: [l]. quan \u00e9s doble ll, es pronuncia [ll].\nlh: [\u028e], a final de paraula [l].\nm: [m], a final de paraula [n]. quan \u00e9s doble mm, [mm].\nn: [n]. muda a final de paraula. [m] davant \"p\", \"b\" i \"m\". [\u014b] davant c/qu i g/gu. [\u0271] davant \"f\". nd i nt [n]\nnh: [\u0272]. en posici\u00f3 final [n]\np: [p]\nqu: [k] davant \"e\" i \"i\". [kw] la resta.\nr: [r] i [\u027e]. en posici\u00f3 final \u00e9s muda en la majoria de mots. rn i rm [\u027e].\ns: [s]. [z] entre vocals. ss \u00e9s [s].\nt: [t]. tg/tj \u00e9s [t\u0283]. tl \u00e9s [ll]. tn \u00e9s [nn]. tm \u00e9s [mm]. tz \u00e9s [ts]\nv: [b]/[\u03b2], [v] en nord-occit\u00e0 i occit\u00e0 oriental\nw: [w], [b]/[\u03b2]\nx: [ts], [s] davant una consonant.\ny: [i]/[j]\nz: [z], [s] en posici\u00f3 final.\n\n\n=== fonologia ===\nl'accent t\u00f2nic t\u00e9 una mobilitat limitada: nom\u00e9s pot caure\n\nsobre la darrera s\u00edl\u00b7laba (mots ox\u00edtons o aguts)\nsobre la pen\u00faltima s\u00edl\u00b7laba (mots parox\u00edtons o plans).\ntanmateix, en ni\u00e7ard, i m\u00e9s rarament en cisalp\u00ed (valls occitanes), l'accent t\u00f2nic pot caure tamb\u00e9 en l'antepen\u00faltima (mots proparox\u00edtons o esdr\u00faixols).regionalment, existeixen tamb\u00e9 els fonemes /\u0153/ i /\u0259/.\ncal assenyalar el fenomen de l'alternan\u00e7a voc\u00e0lica, prou similar al que passa en catal\u00e0. en posici\u00f3 \u00e0tona, certes vocals s\u00f3n impossibles i es transformen en vocals m\u00e9s tancades:\n\nla vocal t\u00f2nica /\u025b/ es transforma en la vocal \u00e0tona /e/.\nla vocal t\u00f2nica /\u0254/ es transforma en la vocal \u00e0tona /u/.remarca - s'ha de notar que els fonemes /r/ (vibrant) i /\u027e/ (batuda), notats aix\u00ed segons les habituds de les publicacions catalanes, solen \u00e9sser notats /rr/ (vibrant) i /r/ (batuda) respectivament en les publicacions cient\u00edfiques occitanes.regionalment, existeixen tamb\u00e9 els fonemes /\u0280/, /h/ i /\u0292/.\nla distinci\u00f3 entre /v/ i /b/ \u00e9s general en proven\u00e7al, vivaroalp\u00ed, alvern\u00e8s (la part nord) i llemos\u00ed. en canvi, en llenguadoci\u00e0 i gasc\u00f3, els fonemes /b/ i /v/ s'han neutralitzat en /b/ (doncs /v/ hi ha desaparegut).\n\n\n== dialectes de l'occit\u00e0 ==\nels dialectes occitans s'agrupen en tres blocs: nord-occit\u00e0, occit\u00e0 meridional i aquitano-pirinenc (que correspon aproximadament al gasc\u00f3).\nel principal tret que diferencia el nord-occit\u00e0 \u00e9s la palatalitzaci\u00f3 dels sons ca i ga llatins en cha i ja, mentre que l'occit\u00e0 meridional conserva els originals ca i ga (nota: cha es llegeix en occit\u00e0 com en catal\u00e0 txa). aquesta difer\u00e8ncia entre els dos blocs \u00e9s la continuaci\u00f3 de les caracter\u00edstiques de les lleng\u00fces ve\u00efnes, ja que el franc\u00e8s i el francoproven\u00e7al fan la palatalalitzaci\u00f3 com el nord-occit\u00e0, mentre que el catal\u00e0, i el castell\u00e0 no la fan. per exemple: llat\u00ed: cantat, oc.merid., cat, i cast.: canta, nord-oc: chanta, franc\u00e8s: chante.\nel gasc\u00f3 es diferencia de la resta de l'occit\u00e0 per nombrosos trets. entre ells citem la transformaci\u00f3 de la f en h aspirada (gasc\u00f3: hilha, llenguadoci\u00e0: filha, cat:filla) i la p\u00e8rdua de la n intervoc\u00e0lica (gasc\u00f3: lua, llenguadoci\u00e0: luna, cat:lluna).\n\nl'occit\u00e0 presenta diversos dialectes:\nnord-occit\u00e0\nllemos\u00ed\nalt llemos\u00ed\nbaix llemos\u00ed\nalvern\u00e8s\nalt alvern\u00e8s\nbaix alvern\u00e8s\nvivaro-alp\u00ed o gavot\ndelfin\u00e8s\nnord-vivar\u00e8s\ntransalp\u00ed\noccit\u00e0 meridional\nllenguadoci\u00e0\nbaix llenguadoci\u00e0\nllenguadoci\u00e0 mitj\u00e0\nalt llenguadoci\u00e0\nguien\u00e8s\nproven\u00e7al\nni\u00e7ard\nmar\u00edtim\nrodanenc\nshoadit o judeoproven\u00e7al (extingit el 1977)\ngasc\u00f3\nland\u00e8s\nbearn\u00e8s\ngasc\u00f3 oriental\naran\u00e8s\n\n\n== hist\u00f2ria de la llengua ==\n\n\n=== or\u00edgens de l'occit\u00e0 ===\nl'occit\u00e0 \u00e9s la llengua m\u00e9s central de les lleng\u00fces rom\u00e0niques; a conseq\u00fc\u00e8ncia d'aix\u00f2, mentre les influ\u00e8ncies exteriors han anat incidint sobre la perif\u00e8ria ling\u00fc\u00edstica rom\u00e0nica, aquesta zona central ha anat rebent menys influ\u00e8ncies, i aix\u00ed ha nascut l'occit\u00e0. una altra hip\u00f2tesi sobre el naixement de l'occit\u00e0 pot ser que fou una llengua vehicular entre tota la gent de les \u00e0rees ve\u00efnes. en qualsevol cas l'occit\u00e0 deu haver estat influenciat per circumst\u00e0ncies \u00faniques (pel que fa a europa) com s\u00f3n:\nl'estructura orogr\u00e0fica: l'occit\u00e0 \u00e9s blocat a totes bandes per barreres naturals: la mar mediterr\u00e0nia, l'oce\u00e0 atl\u00e0ntic, els pirineus, el mass\u00eds central i els alps.\nabund\u00e0ncia de zones poc propenses a l'agricultura, la qual cosa va influir decididament en el no-establiment de col\u00f2nies estrangeres en l'antiguitat.\nla immobilitat dels pobles prehist\u00f2rics de la zona, la qual cosa va generar un substrat bastant homogeni.\nuna menor celtitzaci\u00f3 que les regions ve\u00efnes.\nuna antiga i llarga romanitzaci\u00f3.\nuna feble germanitzaci\u00f3.\n\n\n=== l'occit\u00e0 a l'edat mitjana ===\nl'esplendor de la civilitzaci\u00f3 occitana fou des del segle xi fins al xiii. durant aquest per\u00edode, el codi gr\u00e0fic occit\u00e0 era molt unificat, i no sols era una llengua vehicular, sin\u00f3 que tamb\u00e9 era una llengua de cultura, jur\u00eddica i administrativa, utilitzada en un immens territori i tan prestigiosa que fou emprada per molts escriptors estrangers. l'occit\u00e0 es coneix sobretot com a llengua de la l\u00edrica dels trobadors a l'edat mitjana, i durant un temps va ser considerada la llengua m\u00e9s apta per la poesia a it\u00e0lia i catalunya. de fet, els primers poetes catalans tamb\u00e9 escrivien en occit\u00e0, o en un catal\u00e0 amb fortes influ\u00e8ncies occitanes.\nfinalment, quan occit\u00e0nia va passar sota el domini franc\u00e8s (vegeu l'article sobre el catarisme per a m\u00e9s informaci\u00f3 sobre aquest fet), l'occit\u00e0 va perdre protagonisme en la llengua escrita en favor del franc\u00e8s.\n\n\n=== la decad\u00e8ncia ===\nla decad\u00e8ncia de l'occit\u00e0 com a llengua administrativa i liter\u00e0ria va des del final del segle xv fins al xix, en qu\u00e8 l'occit\u00e0 va perdre el seu estatut de llengua \u00fatil (fet accentuat per l'ordenan\u00e7a de villers-cotter\u00eats). p\u00e8ire bec precisa que el 1500 la pronunciaci\u00f3 i la grafia encara es corresponien, per\u00f2 ja el 1550 el divorci era patent.\nel franc\u00e8s acabar\u00e0 per imposar-se a nivell oral en antigues prov\u00edncies occitan\u00f2fones com el poitou, la saintonge o les charenta, la marca llemosina i la baixa alv\u00e8rnia, aix\u00ed com una part de l'actual regi\u00f3 de roine-alps. i sols s'imposa als escrits administratius i jur\u00eddics a les regions actualment occitan\u00f2fones.\nla revoluci\u00f3 francesa empitjorar\u00e0 la situaci\u00f3 de l'occit\u00e0, car els jacobins, sota el pretext de la unitat nacional, imposen el franc\u00e8s com l'\u00fanica llengua oficial. la contradicci\u00f3 arriba quan, alhora que la literatura occitana va decaient i sols es va utilitzant en el nivell oral, l'occit\u00e0 s'utilitza com a llengua vehicular per la propaganda revolucion\u00e0ria, a fi i efecte que fos ben entesa pel poble.\nla llengua, malgrat algunes temptatives liter\u00e0ries del segle xvi (p\u00e8ir de garr\u00f2s, isaac despuech sage), no s'utilitza m\u00e9s que per usos populars, rarament escrits, fins al segle xix, amb l'arribada del ressorgiment del felibritge.\nper una gran majoria, l'occit\u00e0 era l'\u00fanica llengua parlada fins al comen\u00e7ament del segle xx, fins que l'escola republicana francesa comen\u00e7a amb una campanya de denigraci\u00f3 i culpabilitat cap als occitan\u00f2fons.\n\n\n=== les renaixences ===\n\n\n==== primera renaixen\u00e7a ====\nmentre que la llengua estava fortament atacada, van anar apareixent diferents moviments de defensa de la literatura occitana. durant el per\u00edode 1650-1850 la llengua va ren\u00e0ixer. aparegueren diferents corrents literaris que intentaven retornar el prestigi a l'occit\u00e0. el reconeixement de la literatura occitana pot ser atribu\u00eft, notablement, a jacques bo\u00e9 (jasmin) i a jean reboul. aquesta primera renaixen\u00e7a va preparar l'adveniment del felibritge. es pot distingir entre:\n\nel moviment dels savisdespr\u00e9s de l'oblit dels trobadors, sorgeix un grup d'erudits a la segona meitat del segle xviii, en els cercles aristocr\u00e0tics meridionals. aquest grup es dedica a la recerca ling\u00fc\u00edstica i liter\u00e0ria de l'edat mitjana, el folklore, les novel\u00b7les i els contes campestres, la croada dels albigesos i la hist\u00f2ria del migdia franc\u00e8s.el moviment obrer\u00abapelavam ma lenga una lenga romana\u00bb. aquest vers \u00e9s la uni\u00f3 de dos corrents de l'occit\u00e0 renaixent. els lemes d'aquests dos corrents eren, l'un, la \u00abllengua\u00bb: el seu patu\u00e8s quotidi\u00e0; i l'altre: la \u00abllengua romana\u00bb, que \u00e9s una marca d'erudici\u00f3. el patu\u00e8s (cal fer notar que alguns aragonesos diuen patu\u00e9s a l'aragon\u00e8s) \u00e9s vist com una llengua d'un rang bastant alt. v\u00edctor gelu era un cantant representant d'aquest moviment.el moviment burg\u00e8s i estetaal contrari dels \u00absavis\u00bb, que es van dedicar al passat en un sentit de recerca erudita i dels \u00abobrers\u00bb, que usen el seu dinamisme de proletaris, els poetes burgesos (o de la noblesa xicoteta) es van situar entre aquests dos. \u00e9s un moviment amateur, per\u00f2 amb una gran passi\u00f3 per la llengua.el moviment utilitariel dr. simon honnorat va comprendre la necessitat de m\u00e9s realisme ling\u00fc\u00edstic. la llengua havia perdut la codificaci\u00f3 ortogr\u00e0fica i morfol\u00f2gica, i la indisciplina en la gram\u00e0tica o la grafia tamb\u00e9 era reivindicada en el moviment obrer. aix\u00ed doncs, honnorat va publicar el seu diccionari proven\u00e7al-franc\u00e8s el 1840. actualment se'l considera un percussor que va dotar l'occit\u00e0 de coher\u00e8ncia.\n\n\n==== segona renaixen\u00e7a ====\nantoine fabre d'olivet empra per primer cop el mot oscitanique per referir-se al pa\u00eds. la segona renaixen\u00e7a liter\u00e0ria de l'occit\u00e0 va tenir lloc al segle xix, sota el lideratge de frederic mistral i el felibritge (lo\u00efs romieu, teod\u00f2r auban\u00e8l, jos\u00e8p romanilha). en aquesta \u00e8poca la llengua era utilitzada essencialment per la gent rural. mistral i els seus contemporanis van retornar el prestigi perdut, van dotar l'occit\u00e0 d'una normativa i d'obres liter\u00e0ries. llur acci\u00f3 va estar barrejada, a vegades, amb una voluntat pol\u00edtica. els felibres van dir: \u00abuna naci\u00f3 que solament t\u00e9 una literatura, una naci\u00f3 que destrueix les lleng\u00fces perif\u00e8riques, \u00e9s una naci\u00f3 indigna del seu dest\u00ed de naci\u00f3\u00bb. l'occit\u00e0, sota la forma del proven\u00e7al i la grafia avinyonesa, va ser dif\u00f3s m\u00e9s enll\u00e0 de les fronteres de l'antiga occit\u00e0nia, i encara hui en dia la literatura mistraliana \u00e9s estudiada als pa\u00efsos escandinaus i al jap\u00f3.\nmistral ha estat l'\u00fanic autor occitan\u00f2fon recompensat al m\u00e9s alt nivell per la seua obra. li va ser atorgat el premi nobel de literatura en 1904, compartit amb el dramaturg madrileny jos\u00e9 echegaray y eizaguirre. la reforma ling\u00fc\u00edstica mistraliana trob\u00e0 el seu millor activista en august four\u00e8s (1848-1891), el qual, en els seus m\u00faltiples reculls po\u00e8tics, aclimat\u00e0 la reforma al llenguadoc. m\u00e9s tard, altres escriptors del llenguadoc i del llemos\u00ed, com antonin perb\u00f2sc (1861-1944), prosp\u00e8r estieu (1860-1939) i jos\u00e8p ros (1834-1905), intenten unificar la llengua. van restaurar la grafia cl\u00e0ssica i van purgar l'occit\u00e0 de gal\u00b7licismes. el sistema perb\u00f2sc-estieu va esdevenir la base de la grafia de l'occit\u00e0 modern. m\u00e9s tard lo\u00eds alibert va publicar en 1935, a barcelona, la gramatica occitana segon los parlars lengadocians.\n\n\n==== \u00e8poca contempor\u00e0nia ====\nal comen\u00e7ament del segle xx, l'escola republicana va jugar un gran paper en la desaparici\u00f3 de l'\u00fas de la llengua oral. de fet, es va tendir a culpabilitzar els parlants occitans i fer-los entendre que per anar per la vida havien de parlar en franc\u00e8s. la repressi\u00f3 de l'\u00fas de la llengua en el si de l'escola va ser molt intens, fins i tot amb c\u00e0stigs f\u00edsics i humiliacions. en aquesta \u00e8poca, es deia: \u00abest\u00e0 prohibit escopir a terra i parlar patu\u00e8s\u00bb. el terme patu\u00e8s \u00e9s des d'aleshores despectiu i pejoratiu. la finalitat de tot plegat era fer oblidar que l'occit\u00e0 era una llengua, i fer creure que l'\u00fas de l'occit\u00e0 era obscur, car no era pas el mateix d'un poble a l'altre.\nels canvis socials del comen\u00e7ament de segle s\u00f3n tamb\u00e9 l'origen del menyscabament de la llengua. amb la revoluci\u00f3 industrial i la urbanitzaci\u00f3, l'occit\u00e0 era un obstacle per accedir als llocs de treball, per tant, nombrosos pares van prendre la decisi\u00f3 de parlar en franc\u00e8s als seus fills.\ntanmateix, malgrat aquest per\u00edode de forta desvaloritzaci\u00f3 de la llengua, van apar\u00e8ixer nombrosos autors:\n\nf\u00e8lix-marcel castan (1923-2001), aquest fil\u00f2sof va esdevenir el dirigent de les reflexions sobre l'occitanisme i la descentralitzaci\u00f3 cultural. ell va ser el primer a establir:\nl'antinarcissisme hist\u00f2ric de la gent del llenguadoc.\nla l\u00f2gica antiunitarista.\nva donar als trobadors un paper, liter\u00e0riament parlant, ineludible.\nva recordar la import\u00e0ncia d'olympe de gouges (1748-1793), pionera en el feminisme.\nbernat manciet (1927), aquest diplom\u00e0tic i empresari gasc\u00f3 \u00e9s un dels poetes paradoxals m\u00e9s ben considerats.\nrob\u00e8rt lafont, ling\u00fcista, historiador de la literatura occitana, poeta, novel\u00b7lista, i dramaturg.\np\u00e8ire bec, escriptor i gran especialista de la llengua i literatura d'oc. va publicar, el 1997, le si\u00e8cle d'or de la po\u00e9sie gasconne (1550-1650).\nfranc\u00e9s fontan, fundador dels principis de l'etnicisme.\naltres joves valors occitans, com rotland pecot, silvia berger, jacme landier (1952), amarillis fernandez i joan-frederic brunentre 1931 i 1936 l'autonomia adquirida per catalunya, que donava suport a l'occitanisme, va revifar i dinamitzar aquest moviment social. alhora, la tasca de destacats ling\u00fcistes com j\u00f9li rounjat o lo\u00eds alibert permeteren la normalitzaci\u00f3 ling\u00fc\u00edstica, si m\u00e9s no, de les parles proven\u00e7al i llenguadociana.\nl'institut d'estudis occitans (ieo) es va establir el 1945 per la defensa i la promoci\u00f3 de la llengua occitana. la seua acci\u00f3 \u00e9s responsable en gran part de la salvaguarda i el desenvolupament de l'occit\u00e0. promou la recerca, estudis, col\u00b7loquis, publicacions i l'ensenyament de l'occit\u00e0, a m\u00e9s de moltes altres activitats, totes orientades al mateix fi. tamb\u00e9 cal mencionar les calandretas, que s\u00f3n unes escoles bressol des d'on s'est\u00e0 introduint la llengua als m\u00e9s joves.\ntamb\u00e9 se celebra un festiva de cinema en occit\u00e0, conegut amb el nom de llanterna digital. de 2010 a 2011 es va celebrar a tolosa el festival s\u00e8m e serem, dedicat a la m\u00fasica contempor\u00e0nia d'inspiraci\u00f3 tradicional occitano-catalana. el 2011-2012, l'euroregi\u00f3 pirineus-mediterr\u00e0nia va estimular el projecte poesia sense fronteres, un recull de poesia occitano-catalana dels segles xii al xxi.\n\n\n== citacions en occit\u00e0 ==\nun dels passatges m\u00e9s notables en occit\u00e0 en la literatura occidental, es troba en el 26\u00e8 cant del purgatori de dante, en qu\u00e8 el trobador arnaut daniel respon al narrador:\n\u00abtant m'abel\u00eds v\u00f2stre cort\u00e9s demand, / qu'ieu no me puesc ni v\u00f2lh a vos cobrir. / ieu sui arnaut, que plor e vau cantant; / consir\u00f3s vei la passada folor, / e vei jausent lo j\u00f2i qu'esper, denant. / ara vos prec, per aquela valor / que vos guida al s\u00f2m de l'escalina, / sovenha vos a temps de ma dolor\u00bb\ni tradu\u00eft al catal\u00e0 modern:\n\u00abtant m'abelleix la vostra cortesa demanda, / que no puc ni vull amagar-me de v\u00f3s. / jo s\u00f3c arnaut, el qui plora i va cantant; / consir\u00f3s veig la passada follia, / i joi\u00f3s veig el dia que espero, davant (de mi). / ara us prego, per aquell valor / que vos guia al cim de les escales, / que us recordeu a temps de ma dolor\u00bb\ntamb\u00e9 als articles de la categoria de trobadors es poden trobar nombroses composicions en occit\u00e0 amb les seues traduccions al catal\u00e0 modern.\n\n\n== not\u00edcies recents sobre l'occit\u00e0 ==\nel 17 de mar\u00e7 de 2007 tingu\u00e9 lloc a besi\u00e8rs la manifestaci\u00f3 per la llengua occitana. la policia dona una xifra d'uns 18.000 manifestants i l'organitzaci\u00f3 uns 21.000.\nel 27 de gener del 2007 tingu\u00e9 lloc a diverses ciutats occitanes i a barcelona la dictada occitana.\nconvocada la manifestaci\u00f3 d'enguany per demanar la reconeixen\u00e7a de la llengua a besiers, el 17 de mar\u00e7 del 2007, amb el mateix lema \u00abanem, \u00f2c, per la lenga occitana!\u00bb.\nel 22 d'octubre del 2005 a carcassona, manifestaci\u00f3 de m\u00e9s de 12.000 persones demanant la reconeixen\u00e7a de la llengua.\nel govern franc\u00e8s redueix el nombre d'escoles on s'ensenya l'occit\u00e0 (febrer 2004): per problemes en la reducci\u00f3 dels pressupostos en l'ensenyament, es passa de 13 escoles a 4. la reacci\u00f3 adversa de diferents col\u00b7lectius, pol\u00edtics i acad\u00e8mics, deixa indiferent el govern franc\u00e8s.\noccit\u00e0, llengua ol\u00edmpica (mar\u00e7 de 2004): els jocs ol\u00edmpics d'hivern del 2006 se celebraren a valls italianes de parla occitana (val pelis, val cluson i val susa, a la prov\u00edncia de tor\u00ed). l'occit\u00e0 hi fou \u00abllengua ol\u00edmpica\u00bb, per\u00f2 no pas oficial.\nl'institut d'estudis catalans i l'institut d'estudis occitans comencen a col\u00b7laborar (juliol de 2004): aquests dos centres d'estudis es posen a treballar junts amb l'objectiu de publicar, el 2005, quatre l\u00e8xics de vocabulari en occit\u00e0, en els dominis de biologia, matem\u00e0tiques, ecologia i internet i telefonia m\u00f2bil.\nel 5 de novembre de 2014, arran d'una revisi\u00f3 dels estatuts, s'anunci\u00e0 que l'occit\u00e0 ser\u00e0 llengua oficial de l'euroregi\u00f3 pirineus-mediterrani.\n\n\n== m\u00fasica i dansa ==\nla talvera\nmenestrers gascons j.f. tisn\u00e8r, verd e blu\nnadau\nclaudi mart\u00ed\nmassilia sound system\nparpalhon\nfabulous trobadors\ncarlos gardel, el tolos\u00e0 que va inventar el tango\nlou dalfin\nlou seriol\ngoulamas'k\nrosina de p\u00e8ira\nmanufactures verbales\nmoussu t e lei jovents\nl\u00facia de la val d'aran\njan dau melhau, del llemos\u00ed\njoanda\nt\u00e9nar\u00e8ze\nlo grop \u00f2c\njoan-pau verdier\nnux vomica (grup ni\u00e7ard)\nmarilis orionaa\npeiraguda\nlo c\u00f2r de la plana\nbernat combi, cantant i m\u00fasic \u00abhors du commun du limousin\u00bb\naiga linda (m\u00fasica popular de les cevenes)\n\n\n== refer\u00e8ncies ==\n\n\n== vegeu tamb\u00e9 ==\noccit\u00e0nia\nhist\u00f2ria d'occit\u00e0nia\nvall d'aran\naran\u00e8s\nliteratura occitana\nr\u00e0dio occit\u00e0nia\ndifer\u00e8ncies entre el catal\u00e0 i l'occit\u00e0\nconjugacions occitanes\nabel hovelacque\nfrancit\u00e0\noccit\u00e0 antic\nbetacisme\nsapi\u00e9ncia\n\n\n== enlla\u00e7os externs ==\n(occit\u00e0) diccionari catal\u00e0-occit\u00e0 (inclou les formes araneses) de patrici pujada i claudi balaguer\n(occit\u00e0) institut d'estudis occitans\nel l\u00e8xic hereditari caracter\u00edstic de l'occita i del gasc\u00f3 i la seva relaci\u00f3 amb el del catal\u00e0. conclusions d'una an\u00e0lisi estad\u00edstica, actes del vuit\u00e8 col\u00b7loqui international de llengua i literatura catalanes, tolosa 1988 vol. 1, 1989, isbn 84-7826-083-8, p\u00e1gs. 109-122\nvocabulari del cavall occit\u00e0 - catal\u00e0\nllengues en perill d'extinci\u00f3, unesco\n\nviccionari"