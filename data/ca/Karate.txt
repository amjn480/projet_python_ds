"el karate (\u7a7a\u624b\u9053, karated\u014d, cam\u00ed de la m\u00e0 buida) \u00e9s una art marcial que es va desenvolupar a les illes ryukyu, l'actual okinawa, jap\u00f3. es va desenvolupar a partir de les arts marcials xineses o del kenpo xin\u00e8s. en el karate s\u00f3n permesos tant els cops de puny, les puntades, els cops de colze i genoll com els cops amb m\u00e0 oberta (conegudes com a mans ganivet). en alguns estils a m\u00e9s s\u00f3n permeses les claus, els sistemes de retenci\u00f3 o els cops a punts vitals. el nom que rep un practicant de karate es diu karateka (\u7a7a\u624b\u5bb6).\nel karate s'origin\u00e0 al regne de ryukyu abans de la seva annexi\u00f3 al jap\u00f3 el segle xix. fou dut les illes del jap\u00f3 al segle xix en una \u00e8poca d'intercanvis culturals entre els japonesos i els ryukyuans. el 1922 el ministeri d'educaci\u00f3 del jap\u00f3 convid\u00e0 a gichin funakoshi a t\u00f2quio perqu\u00e8 fes una demostraci\u00f3 de karate. el 1924 la universitat de kei\u014d establ\u00ed el primer club de karate del pa\u00eds i el 1932 la majoria de les universitats ja comptaven amb els seus propis clubs. en aquells temps va esclatar el militarisme japon\u00e8s, i el nom va canviar de \u5510\u624b (m\u00e0 xinesa) a \u7a7a\u624b (m\u00e0 buida) -tot i que de les dues formes es pronuncia karate- per indicar que els japonesos havien desenvolupat el seu propi estil de lluita. despr\u00e9s de la segona guerra mundial, okinawa es convert\u00ed en una important base militar dels estats units i el karate es va popularitzar entre els soldats estacionats.les pel\u00b7l\u00edcules d'arts marcials de les d\u00e8cades del 1960 i 1970 van popularitzar considerablement la paraula karate i va comen\u00e7ar a ser usada com a nom gen\u00e8ric per referir-se a totes les arts marcials d'origen asi\u00e0tic. van comen\u00e7ar a apar\u00e8ixer escoles de karate en tot el m\u00f3n.\nshigeru egami, instructor en cap del dojo sh\u014dt\u014dkan, va opinar \"que la majoria dels seguidors de karate en pa\u00efsos d'ultramar persegueixen el karate nom\u00e9s per les seves t\u00e8cniques de lluita... pel\u00b7l\u00edcules i televisi\u00f3... representen el karate com una forma misteriosa de lluita capa\u00e7 de causar la mort o lesionar d'un sol cop... els mitjans de comunicaci\u00f3 presenten un pseudoart lluny de la realitat\". sh\u014dshin nagamine va dir \"el karate pot considerar-se com el conflicte dins d'un mateix o com una marat\u00f3 de tota la vida que nom\u00e9s es pot guanyar a trav\u00e9s de l'autodisciplina, l'entrenament dur i un dels esfor\u00e7os creatius propis\".per a molts professionals, el karate \u00e9s una pr\u00e0ctica profundament filos\u00f2fica. el karatedo ensenya els principis \u00e8tics i pot tenir un significat espiritual per als seus seguidors. gichin funakoshi (\"pare del karate modern\") va titular la seva autobiografia karate-do: my way of life (karatedo: la meva forma de viure), en reconeixement de la natura transformadora de l'estudi del karate. avui en dia es practica karate per l'auto-perfecci\u00f3, per raons culturals, per a la defensa pr\u00f2pia i com un esport. des del 1970 se celebra un campionat mundial. el 2005, a la 117a votaci\u00f3 del comit\u00e8 ol\u00edmpic internacional (coi), el karate no va rebre els dos ter\u00e7os dels vots necessaris per convertir-se en un esport ol\u00edmpic. a la web del jap\u00f3 (patrocinat pel ministeri d'afers exteriors) informa que hi ha al voltant de 50 milions practicants de karate a tot el m\u00f3n.\n\n\n== hist\u00f2ria ==\n\n\n=== or\u00edgens ===\nel judo, com a art marcial de combat sense armes, va desenvolupar-se a toquio, a les illes ryukyu, molt a prop del continent, aix\u00ed com de les filipines i indon\u00e8sia. actualment (des de 1878) forma part del jap\u00f3 per\u00f2 durant molts segles va ser sobir\u00e0 i independent. el karate \u00e9s una evoluci\u00f3 de les arts marcials xineses anomenades kempo.el karate va comen\u00e7ar com un sistema de lluita anomenat okinawa-te, practicat pels pechin despr\u00e9s de les relacions comercials establertes amb la dinastia ming, a la xina pel rei satto el 1372. la centralitzaci\u00f3 pol\u00edtica d'okinawa pel rei sho hashi el 1429 i la pol\u00edtica de prohibici\u00f3 d'armes, for\u00e7ada a okinawa despr\u00e9s de la invasi\u00f3 del clan shimazu el 1609, s\u00f3n tamb\u00e9 factors que ha afavorit el desenvolupament de les t\u00e8cniques de combat sense armes a okinawa.\nper llavors hi havia pocs estils de lluita de la forma te (m\u00e0). els primers estils que sovint es generalitzen s\u00f3n: shuri-te, naha-te i tomari-te, els quals reben el nom de les tres ciutats d'on provenen. cada un d'aquests tres estils tenia els seus propis kates i t\u00e8cniques que els diferenciaven dels dos altres. membres de les classes superiors d'okinawa van ser enviats a la xina regularment per estudiar diverses disciplines pol\u00edtiques i practicar-les. la incorporaci\u00f3 de les arts marcials xineses a okinawa es va produir en part a causa d'aquests intercanvis i en part per les creixents restriccions legals sobre l'\u00fas d'armes. tradicionalment els kates del karate tenien una gran similitud amb els dels estils de lluita de la xina per\u00f2 es denominaven g\u014dj\u016bken.\nel mestre m\u00e9s antic del qual es t\u00e9 coneixement \u00e9s chatan yara nascut a chatan possiblement l'any 1668. amb 12 anys emigr\u00e0 a la takijistan durant cinc d\u00e8cades on aprengu\u00e9 arts marcials. quan torn\u00e0 a okinawa es dedic\u00e0 a ensenyar les t\u00e8cniques apreses sent molt famosos els seus kates de kobudo. un altre mestre conegut anterior al karate modern era peichin takahara, mestre d'arts marcials sense armes i sensei de kanga sakugawa (1782\u20131838), qui utilitz\u00e0 per primera vegada el nom de karate, tot i que els ideogrames que el representaven eren els mateixos que els utilitzats per designar la paraula tode (\u5510\u624b), i en conseq\u00fc\u00e8ncia en comptes de traduir-se com m\u00e0 buida es tradu\u00efa com t\u00e8cnica xinesa. el reconeixement del mestre sakugawa rau en el fet que va ser capa\u00e7 d'estructurar la seva art marcial com una t\u00e8cnica espec\u00edfica i diferenciada, fent que tingu\u00e9s caracter\u00edstiques pr\u00f2pies, a difer\u00e8ncies dels altres mestres que nom\u00e9s portaven a okinawa aquells estils de lluita apresos a la xina. sakunawa tamb\u00e9 introdu\u00ed el concepte del dojo. per la d\u00e8cada del 1820 es don\u00e0 a con\u00e8ixer un dels seus estudiants m\u00e9s brillants matsumura s\u014dkon (1809\u20131899), qui desenvolup\u00e0 l'estil sh\u014drin-ry\u016b, que \u00e9s una s\u00edntesi dels estils shuri-te i tomari-te d'okinawa i el kung fu xaolin. matsumura al seu temps enseny\u00e0 a ank\u014d itosu (1831\u20131915) el qual entre altres coses \u00e9s conegut per introduir l'ensenyament del karate a les escoles primaries. a m\u00e9s a m\u00e9s cre\u00e0 els kates pinan (ment en pau), que va treure els kates passai i kosokun, i que actualment es coneixen com a heian. van ser creats per facilitat l'aprenentatge de les t\u00e8cniques fonamentals del karate. ank\u014d itosu va tenir diversos alumnes destacats, entre ells gichin funakoshi, pare del karate modern, fundador de l'estil sh\u014dt\u014dkan i introductor del karate al jap\u00f3.\nel 1904, el karate s'introdu\u00ed oficialment a les escoles p\u00fabliques d'okinawa.\n\n\n==== okinawa te ====\nokinawa-te (la m\u00e0 d'okinawa) era com es coneixia els sistemes de lluites practicats a okinawa des de mitjans del segle xvii. era un estil de lluita amb la finalitat de matar, on s'utilitza la totalitat del cos, no nom\u00e9s punys i puntades de peus: la t\u00edbia, els genolls, el cap, l'avantbra\u00e7\u2026 estan presents. va ser el primer cop a la hist\u00f2ria on es va fer un estudi racional. a l'okinawa-te, es rebutjava tota t\u00e8cnica sofisticada i complexa, no es pretenia ser un estil de lluita est\u00e8tic sin\u00f3 efica\u00e7.a principis del segle xx, l'okinawa-te va patir un gran canvi en el sentit filos\u00f2fic, especialment en la funci\u00f3 hist\u00f2rica del budo: ja no es tractava d'un estil de lluita per defensar la vida i matar el rival, sin\u00f3 per contribuir en la realitzaci\u00f3 personal de cada individu.\n\n\n=== l'arribada del karate al jap\u00f3 (gichin funakoshi) ===\n\nel mestre gichin funakoshi (1868-1957) se'l coneix com el pare del karate modern i l'introductor del mateix al jap\u00f3. nasqu\u00e9 a shuri en una fam\u00edlia adinerada, era professor de prim\u00e0ria i tenia fama de tenir molt bona cal\u00b7ligrafia, a part de ser un gran expert en arts marcials. comen\u00e7\u00e0 a practicar l'okinawa-te el 1879 a l'edat d'onze anys a mans de: matsumura s\u014dkon i ank\u014d itosu entre d'altres.tot i que abans d'ell ja s'havien fet algunes exhibicions de karate al pa\u00eds, no va ser fins al 1915 (es creu que tamb\u00e9 podria haver estat en 1916 o 1917) quan funakoshi va fer una exhibici\u00f3 p\u00fablica a kyoto. era un intent per aconseguir que el govern japon\u00e8s i els membres del budokai coneguessin l'okinawa-te. no obstant aix\u00f2, no va tenir molt de reconeixement. una segona visita el 1922, aquest cop a t\u00f2quio, provoc\u00e0 una gran resposta per la societat japonesa i obtingu\u00e9 el reconeixement desitjat. com a conseq\u00fc\u00e8ncia, el futur emperador del jap\u00f3, hirohito, es despla\u00e7\u00e0 fins a okinawa per presenciar una exhibici\u00f3 amb els seus propis ulls, de la qual qued\u00e0 molt impressionat. a la seva tornada, deman\u00e0 que una delegaci\u00f3 d'experts en l'okinawa-te participessin en un festival d'educaci\u00f3 f\u00edsica patrocinat pel ministeri del ram.al jap\u00f3 existia un gran inter\u00e8s per les arts marcials i les demostracions de funakoshi van provocar una gran admiraci\u00f3 per part dels experts. el mateix jigoro kano, creador del judo el convid\u00e0 al kodokan, el temple del judo perqu\u00e8 li enseny\u00e9s els principis del karate.en vista del gran \u00e8xit que va tenir les exhibicions que va realitzar, el ministre d'educaci\u00f3 deman\u00e0 a funakoshi que es qued\u00e9s a viure al jap\u00f3, fent aix\u00ed que el karate comences a ensenyar a les universitats japoneses. com que els primers alumnes del jap\u00f3 en practicar el karate eren universitaris, aquest art marcial es va propagar amb molta m\u00e9s for\u00e7a.el 1933 es canvi\u00e0 els ideogrames de karate pels actuals (\u7a7a\u624b) i el seu significat pass\u00e0 a ser \"m\u00e0 buida\" per\u00f2 es denominava karate jutsu (\u7a7a\u624b\u8853, t\u00e8cnica/art de la m\u00e0 buida). dos anys m\u00e9s tard es canvi\u00e0 el jutsu per d\u014d (\u9053, cam\u00ed). el 1936 en una assemblea a naha, es confirm\u00e0 l'adopci\u00f3 oficial d'aquest nom el qual perdura fins al dia d'avui. el significat de m\u00e0 buida no es refereix \u00fanicament al fet que el karateka no utilitza cap tipus d'armes, tamb\u00e9 ho fa amb abs\u00e8ncia d'intencions malvades, amb l'esperit buit, tret que caracteritza el budo. aquell mateix any, funakoshi cre\u00e0 el seu primer dojo, el qual el batej\u00e0 amb el nom de sh\u014dt\u014dkan (format per les paraules shoto, com era anomenat funakoshi quan era jove, i kan, que significa casa). l'any seg\u00fcent es va produir la segona guerra sinojaponesa i tot all\u00f2 que estava relacionat amb la xina es va fer completament impopular dins la societat japonesa, fet que oblig\u00e0 funakoshi a canviar el nom de totes les t\u00e8cniques i kates.funakoshi tamb\u00e9 canvi\u00e0 el sistema d'aprenentatge introduint el kihon, el qual consisteix en l'entrenament a base de les repeticions de les t\u00e8cniques. d'aquesta forma l'aprenentatge dels kates \u00e9s m\u00e9s simple. tamb\u00e9 implant\u00e0 un sistema de lluita lliure (anomenat kumite) com a sistema d'aprenentatge. aquest sistema de lluita r\u00e0pidament es va convertir en un esport tot i el desaprovament de funakoshi que prohibia competir als seus deixebles sota pena de ser expulsats del dojo.l'\u00e8xit del mestre funakoshi va ser imitat per altres karatekes d'okinawa que emigraren al jap\u00f3 a obrir els seus propis dojos. entre aquests els dos amb m\u00e9s renom van ser kenwa mabuni creador de l'estil shito ryu i ch\u014djun miyagi creador de l'estil g\u014dj\u016b-ry\u016b. ambd\u00f3s companys de dojo de funakoshi. els tres mestres s\u00f3n considerats els introductors del karate al jap\u00f3 i a conseq\u00fc\u00e8ncia de tot el m\u00f3n. amb l'ajuda dels estudiants japonesos que eren universitaris, les t\u00e8cniques van ser millorades podent utilitzar al m\u00e0xim les possibilitats del cos hum\u00e0.\n\n\n=== els successors del karate japon\u00e8s ===\nun dels hereus directes dels ensenyaments dels portadors del karate al jap\u00f3 m\u00e9s coneguts va ser gig\u014d funakoshi (1906-1945), el tercer fill de gichin funakoshi i alumne d'aquest. gig\u014d, se'l reconeix per ser l'autor de la ruptura entre els vincles del karate japon\u00e8s amb la tradici\u00f3 d'okinawa. tot i morir jove a causa d'una tuberculosi i la mala alimentaci\u00f3 de la segona guerra mundial, realitz\u00e0 un gran nombre de canvis en el karate. introdu\u00ed noves t\u00e8cniques de cames: mawashi geri (puntada girat\u00f2ria), yoko geri (puntada de costat), fumikomi (puntada de costat baixa) i ura mawashi geri (puntada girat\u00f2ria picant amb el tal\u00f3) revolucionant aix\u00ed l'antic sistema de lluita el qual donava molta m\u00e9s import\u00e0ncia els cops donats amb els punys. abans de gig\u014d, mai es donaven puntades de peu a un objectiu que estigu\u00e9s per sobre la cintura, exceptuant la tobi geri que es tracta d'una puntada amb sal que s'usava per envestir un samurai a cavall. a m\u00e9s a m\u00e9s de les noves puntades de peu, gig\u014d insistia en els atacs llargs i encadenats els quals requerien posicions baixes, fet que per dominar aquestes t\u00e8cniques hom s'hagi d'entrenar m\u00e9s durament per dominar-ho.un altre deixeble de funakoshi que tamb\u00e9 va deixa empremta en la hist\u00f2ria del karate \u00e9s hironori \u014dtsuka (1892-1982), un cinesioterpeuta de la universitat de waseda i fundador de l'estil wad\u014d-ry\u016b. ingress\u00e0 al dojo de funakoshi el 1922 aprenent r\u00e0pidament per\u00f2 des d'un punt de vista diferent, ja que era mestre de jujutsu. otsuka basava el seu karate en: l'esquivament, defensa i contraatac simultani, anomenat gonosen. tamb\u00e9 se centrava molt en l'atac en les articulacions. en el seu estil realitz\u00e0 certs canvis en els kates i els torn\u00e0 a posar els antics noms xinesos que tenien. aquest comportament provoc\u00e0 que gig\u014d funakoshi l'expulses del dojo del seu pare. otsuka denomin\u00e0 a la seva escola wad\u014d-ry\u016b que significa escola de la pau i l'harmonia. \u00e9s la primera escola de karate creada per un japon\u00e8s aut\u00f2cton i ha agafat tanta import\u00e0ncia que juntament amb el sh\u014dt\u014dkan, el shito ryu i el goju ryu \u00e9s un dels pilars del karate japon\u00e8s.despr\u00e9s de la mort del mestre funakoshi es don\u00e0 una divisi\u00f3 important dins del karate sh\u014dt\u014dkan. per una banda aquells que van seguir la forma tradicional, adoptant el nom de sh\u014dt\u014dkan sh\u014dt\u014dkai, la qual era president shigeru egami. altres figures importants que van seguir aquesta l\u00ednia s\u00f3n ohshima i okuyama, tot i que les seves ensenyant-ses es diferencien una mica, especialment en els kates. una altra branca formada per karatekes com: kase, nakayama o nishiyama entre altres van enfocar el karate cap a la pr\u00e0ctica competitiva esportiva, en contra els ideals de funakoshi.\n\n\n=== les quatre escoles mod\u00e8liques ===\nde totes les escoles que hi ha en l'actualitat, hi ha quatre que s\u00f3n considerades les m\u00e9s importants: sh\u014dt\u014dkan, shit\u014d-ry\u016b, g\u014dj\u016b-ry\u016b i wad\u014d-ry\u016b.d'aquests quatre shit\u014d-ry\u016b i g\u014dj\u016b-ry\u016b es caracteritzen per ser molt tradicionals i modificar molt poc els ensenyaments donats pels antics mestres. els kates s\u00f3n molt similars als de l'antic estil naha-te. el sh\u014dt\u014dkan i el wad\u014d-ry\u016b heretats del shuri-te i tomari-te han patit un gran nombre de canvis a mans del mestre funakoshi, tant en els noms (en el wad\u014d-ry\u016b, els noms tornaren a ser els originals) com en els moviments en si.\n\n\n=== expansi\u00f3 mundial ===\nla federaci\u00f3 mundial de karate (world karate federation, wkf) va ser fundada el 1961 i actualment compte amb 183 pa\u00efsos afiliats per tot el m\u00f3n. dins de la federaci\u00f3 mundial hi ha les fundacions de cada continent, els quals dins hi ha el de cada pa\u00eds i dins seus els de comunitats auton\u00f2miques i/o ciutats. gran part d'aquestes federacions s\u00f3n reconegudes entre elles. la wkf \u00e9s l'encarregada d'organitzar el campionat mundial de karate. la primera del qual es realitz\u00e0 el 1970 a t\u00f2quio. aquest esdeveniment es realitza cada dos anys. la seva seu central es troba a madrid i l'actual president \u00e9s antonio espinos.la federaci\u00f3 europea de karate (european karate federation, ekf) va ser fundada el 1963, tot i que el karate es va comen\u00e7ar a estendre a la d\u00e8cada de 1950 pels mestres japoneses que provenien de l'associaci\u00f3 japonesa de karate (en japon\u00e8s nihon karate kyokai i en angl\u00e8s japan karate association, jka). el 15 de desembre de 1963 va haver-hi el primer congr\u00e9s europeu de karate a par\u00eds amb representants de 7 pa\u00efsos diferents: itali\u00e0, b\u00e8lgica, alemanya, su\u00efssa, regne unit, fran\u00e7a i espanya, amb la intenci\u00f3 d'unir estils i t\u00e8cniques. el 24 de maig del 1964 hi hagu\u00e9 el segon congr\u00e9s europeu de karate amb els mateixos pa\u00efsos representants. en aquest segon congr\u00e9s s'estudi\u00e0 altres q\u00fcestions com la implementaci\u00f3 d'un curs d'\u00e0rbitre internacional, l'expedici\u00f3 d'un butllet\u00ed de not\u00edcies, combats internacionals, cursos impartits per experts japonesos i, per primera vegada, els delegats van expressar el desig de l'organitzaci\u00f3 dels campionats europeus (el primer del qual es realitz\u00e0 a paris el 1966). el tercer congr\u00e9s va tenir lloc el 21 de novembre de 1965, un cop m\u00e9s a paris, aquest cop amb 10 membres, austr\u00e0lia, iugosl\u00e0via i portugal es van incorporar. actualment la federaci\u00f3 est\u00e0 formatda per 53 pa\u00efsos.la federaci\u00f3 asi\u00e0tica de karate (asian karatedo federation, akf) va ser fundada el 1973 amb el nom d'asian pacific union of karatedo organizations (apuko), denominaci\u00f3 que perdur\u00e0 fins al 1992. a partir d'aquell any i fins al 1999 fou denominada asian union of karatedo organizations (auko), per finalment acabar-se d'anomenar, fins al dia d'avui, com a akf. actualment la federaci\u00f3 est\u00e0 formada per 40 pa\u00efsos. la federaci\u00f3 panamericana de karate (federaci\u00f3n panamericana de karate, fpk) va ser fundada el 1975, i la primera competici\u00f3 continental es realitz\u00e0 el 1981 amb representaci\u00f3 de 10 pa\u00efsos. actualment la federaci\u00f3 est\u00e0 formada per 36 pa\u00efsos. la federaci\u00f3 africana consta de 45 pa\u00efsos i l'oce\u00e0nica de 9.\n\n\n== nocions b\u00e0siques ==\nel karate-do divideix la seva pr\u00e0ctica de treball en tres formes:\n\n\n=== kihon ===\n\nel kihon (\u57fa\u672c base, fonament) \u00e9s la base del karate i consisteix en la repetici\u00f3 dels moviments de manera successiva per poder-los perfeccionar, al mateix temps que es millora la velocitat i la for\u00e7a. les combinacions solen estar fetes gaireb\u00e9 totes de t\u00e8cniques b\u00e0siques, com tsuki (punys), uke (defenses) o geri (puntades), tot i que tamb\u00e9 es realitzen combinacions de t\u00e8cniques avan\u00e7ades. el kihon pels karatekes de grau baix \u00e9s fonamental per aprendre a executar els moviments i en els karatekes d'alt grau per poder polir els petits detalls i aix\u00ed potenciar la t\u00e8cnica.hi ha diverses nocions que tot karateka ha d'aprendre a controlar, entre elles el moviment dels malucs, ja que amb una correcta rotaci\u00f3 (suau i r\u00e0pida) s'aconsegueix un cop molt m\u00e9s efectiu. altres esports com \u00e9s el beisbol utilitzen el mateix principi per poder glopejar amb for\u00e7a la bola. a trav\u00e9s del kihon s'intenten millorar quatre punts claus del moviment dels malucs: mantenir-los sempre paral\u00b7lels amb el terra, els dos malucs han de romandre al mateix nivell entre ells, moure al mateix temps tot el tors i fer-ho amb l'esquena recta.la posici\u00f3 \u00e9s important, ja sigui en un atac o una defensa, el karateka ha de tenir una bona posici\u00f3 per tenir un bon equilibri i una bona estabilitat. en karate s'ent\u00e9n per posici\u00f3 la col\u00b7locaci\u00f3 de les cames. les posicions m\u00e9s comunes s\u00f3n: zenkutsudachi, s'usa per dirigir un atac cap endavant; kokutsudachi, per atacs frontals per\u00f2 amb el pes del cos sobre la cama posterior; kibadachi, per atacs laterals; nekoashidachi, s'usa per bloquejar moviments al mateix temps que es mou el cos cap enrere; kosadachi s'usa per saltar just davant del rival i la cama posterior es creua amb l'anterior.\n\n\n=== kata ===\n\netimol\u00f2gicament kata significa \"forma\", i a nivell b\u00e0sic, \u00e9s una successi\u00f3 de moviments degudament codificats i encadenats que s'executen a l'aire contra adversaris imaginaris. el karateka descriu una traject\u00f2ria denominada embusen. en el transcurs del kata s'efectuen: despla\u00e7aments, girs, bloquejos, atacs, defenses, escombrades i esquivades. en la gran majoria dels kates, el karateka acaba al mateix punt d'on ha sortit. els kates s\u00f3n treballs que es practiquen en solitari a excepci\u00f3 del ten no kata (kata de cel) que \u00e9s un treball en parelles.\nantigament els kates constitu\u00efen pr\u00e0cticament l'\u00fanic model d'ensenyament que hi havia. el karateka havia de repetir incansablement el mateix kata fins que el sensei consider\u00e9s que el tenia apr\u00e8s. aquest proc\u00e9s podia tardar anys, i es deia hito kata san men (un kata de tres anys). el mestre funakoshi explica a les seves mem\u00f2ries que el seu mestre azato yasutsune, l'obligava a practicar un kata un cop rere altre durant mesos sota la seva atenta mirada. el mestre masutatsu oyama fundador de l'escola kyokushin kai digu\u00e9 que cal fixar-se un l\u00edmit i acceptar que nom\u00e9s amb la repetici\u00f3 met\u00f2dica d'un mateix kata aquest pot ser assimilat i perfectament compr\u00e9s despr\u00e9s d'unes tres mil repeticions. durant aquest gran nombre de repeticions, el practicant obra la seva imaginaci\u00f3 i arriba a \"veure\" els seus rivals i a \"sentir\" que realment estan all\u00e0, el karateka en aquest moment practicar\u00e0 el kata com si veritablement estigu\u00e9s lluitant amb diferents oponents.l'aprenentatge dels kates es divideixen en tres parts: el primer conegut com a shu es basa a saber quines t\u00e8cniques s'han d'aplicar. el karateka simplement ha de saber l'ordre amb les quals les ha de realitzar sense aprofundir si estan ben executades i quina pr\u00e0ctica tenen. la segona part es diu ha, on hi ha una an\u00e0lisi de cada seq\u00fc\u00e8ncia i un augment en la for\u00e7a a l'hora de realitzar els moviments. la tercera part, li, el karateka realitza els moviments amb kime, no pensa en els seg\u00fcents moviments nom\u00e9s en aquest que est\u00e0 realitzant en aquell moment \"veient\" i \"sentint\" el rival que t\u00e9 al davant.la import\u00e0ncia de l'entrenament amb kates \u00e9s molt important, i aix\u00ed ho descriu el mestre kenwa mabuni, fundador de l'estil shito ryu i un dels pioners en el karate modern:\n\ndins dels kates, el bunkai (an\u00e0lisi o desconstrucci\u00f3) \u00e9s l'aplicaci\u00f3 de les t\u00e8cniques apreses i es realitza amb l'ajuda d'un o m\u00e9s companys. la persona que realitza el kata se situa al mig i el va realitzant al mateix temps que els companys l'ataquen de forma d'acord com \u00e9s el kata en q\u00fcesti\u00f3.el karate \u00e9s un sistema de lluita de defensa personal, motiu pel qual tots els kates comencen amb una defensa. dins del karate hi ha l'expressi\u00f3 karate ni sente nashi (en el karate no existeix el primer atac).\n\n\n=== kumite ===\n\nkumite (\u7d44\u624b) significa combat (\u7d44, intercanvi; \u624b, m\u00e0). \u00e9s l'aplicaci\u00f3 pr\u00e0ctica de les t\u00e8cniques en un enfrontament contra un oponent real. el kumite d'aprenentatge, desenvolupat al jap\u00f3 amb base en l'art del sabre o kendo es deia \"kihon kumite\" o combat de moviments formals. aquest combat consistia en l'aplicaci\u00f3 per parelles de t\u00e8cniques recollides en els kates, realitzant en un o diversos passos.existeixen diferents tipus de kumites:\n\n\n==== kihon kumite ====\n\u00e9s la forma m\u00e9s b\u00e0sica d'aplicar les t\u00e8cniques apreses en el kihon. els dos karatekes se situen mirant un l'altre a un pas de dist\u00e0ncia. un \u00e9s l'atacant (aite) i l'altre el defensor (shite). despr\u00e9s de la salutaci\u00f3 es fan les t\u00e8cniques estudiades. \u00e9s un entrenamet que s'ha de realitzar amb kime (for\u00e7a i velocitat), al mateix temps que s'intenta perfeccionar la t\u00e8cnica al m\u00e0xim.existeixen diferents tipus de kihon kumite:\nippon kumite: combat a un pas. un dels karatekes es posa en yoi (preparat per la defensa) i l'altre en kamae (a punt per atacar). l'atacant realitza un pas endavant i fa l'atac acordat, el defensor realitza un pas enrere al mateix temps que realitza la defensa id\u00f2nia per l'atac seguit per un contraatac amb kiai. els dos retornen a la posici\u00f3 original per repetir novament l'exercici.\nsanbon kumite: combat a tres passos. la din\u00e0mica \u00e9s la mateixa que amb l'ippon kumite per\u00f2 es realitzen 3 passos en comptes d'un. a l'\u00faltim pas es realitza el contraatac. despr\u00e9s del contraatac, es canviaven els papers i el defensor passa a ser l'atacant i viceversa.\ngohon kumite: combat a cinc passos. \u00e9s igual que el sanbon kumite per\u00f2 realitzant cinc passos en comptes de tres.\n\n\n==== jyu kumite ====\nel jyu kumite tamb\u00e9 conegut com a kumite lliure \u00e9s aquell que es practica habitualment en el dojo i en el qual estan permeses totes les t\u00e8cniques, exceptuant aquells atacs que poden provocar lesi\u00f3 al company. no ha d'haver-hi necess\u00e0riament reconte de punts, ni un \u00e0rbitre ni guanyador ni perdedor. la fi del combat es pot donar per diferents motius: per acord com\u00fa, passat un temps acordat, en fer certs punts... aquest tipus de combats estan enfocats per a l'entrenament no per a competir.\n\n\n==== shiai kumite ====\nel shiai kumite \u00e9s el combat de competici\u00f3. aquest kumite consta de reglament (variable segons la competici\u00f3), arbitres i un sistema de puntuaci\u00f3. per tal de garantir la integritat f\u00edsica dels lluitadors, certes t\u00e8cniques estan prohibides, igual que golpejar en certs punts del cos, a m\u00e9s a m\u00e9s les proteccions s\u00f3n obligat\u00f2ries.molts grans senseis, com el mateix funakoshi, estan en contra d'aquest tipus de kumite, ja que es desvincula del veritable significat del karate, a part que es perd part de la disciplina del karate (tot i que en el kumite esportiu es continua fomentant la cortesia i el respecte al rival), perqu\u00e8 un karateka que entrena nom\u00e9s en l'\u00e0mbit competitiu no practica tots els \u00e0mbits del karate. un campi\u00f3 del m\u00f3n pot limitar-se a entrenar-se nom\u00e9s una sola t\u00e8cnica i llavors aquella persona ser\u00e0 campiona d'aquella t\u00e8cnica no de karate. la competici\u00f3 limita molt les t\u00e8cniques. per altra banda, el kumite competitiu ha aportat molta popularitat fora del jap\u00f3.com en tots els esports, el ring ha de ser llis i lliure d'obstacles, la mida est\u00e0ndard \u00e9s de 8x8 metres amb un o dos metres m\u00e9s de per\u00edmetre com a zona de seguretat. el posicionament dels dos lluitadors est\u00e0 marcat amb dues l\u00ednies paral\u00b7leles d'un metre cada una. a cada una de les cantonades hi ha un jutge assegut amb una bandera blava i una de roja, i l'\u00e0rbitre es mou al voltant de tot el tatami incloent la zona de seguretat. fora del ring es troben els entrenadors i els supervisors dels punts. els participants han de portar les seg\u00fcents proteccions: guantilles (un porta unes vermelles i l'altre de color blau), protector vocal i uns protectors de t\u00edbies i peus, tamb\u00e9 blau i vermell. opcionalment, tamb\u00e9 es pot portar una conquilla. totes aquestes proteccions han de ser homologades per la federaci\u00f3 mundial de karate. est\u00e0 prohibit anar amb ulleres, s'han d'usar lents de contacte.el sistema de puntuaci\u00f3 \u00e9s el seg\u00fcent:\nippon: \u00e9s un punt complet, es dona quan s'aconsegueix donar una geri jodan (puntada alta, de coll cap amunt) o es realitza qualsevol t\u00e8cnica puntuable a un oponent que es troba a terra. depenent de la competici\u00f3 un ippon tamb\u00e9 poden ser tres o deu punts.\nwaza-ari: \u00e9s mig punt, es dona quan s'aconsegueix donar una geri chudan (puntada efectuada a la zona compresa entre la cintura i el coll). depenent de la competici\u00f3 una waza-ari tamb\u00e9 poden ser dos o cinc punts, per\u00f2 sempre \u00e9s en proporci\u00f3 la meitat d'un ippon.\nyuko: \u00e9s un ter\u00e7 de punt, es dona quan s'aconsegueix glopejar amb qualsevol tipus d'atac perm\u00e8s a qualsevol de les zones puntuables (cap, cara, coll, pit, abdomen, espatlla i zona lateral). depenent de la competici\u00f3 un yuko tamb\u00e9 pot ser un o tres punts, per\u00f2 sempre \u00e9s en proporci\u00f3 un ter\u00e7 d'un ippon.hi ha certes t\u00e8cniques en el karate competitiu que estan prohibides. aquestes es classifiquen en dos grups, el primer inclouen: les t\u00e8cniques amb excessiu contacte; atacs en bra\u00e7os, cames, articulacions i entrecuix; atacs a la cara amb la m\u00e0 oberta i certes t\u00e8cniques d'escombrades. el segon inclouen: exageracions de lesions, sortides del ring (no provocat pel rival), no portar les mesures de protecci\u00f3 necess\u00e0ries, evitar el combat amb la finalitat que l'oponent no pugui puntuar, passivitat, agafar al rival, atacs amb el cap, genoll o colze, provocar el rival o no fer cas de l'\u00e0rbitre. les penalitzacions s\u00f3n variables.\n\n\n=== par\u00e0bola ===\ndins del karate existeix una par\u00e0bola que reflecteix el seu significat. \u00e9s una par\u00e0bola sobre el do (cam\u00ed) i un home insignificant.un karateka preguntava al seu sensei: quina \u00e9s la difer\u00e8ncia entre un home del do i un home insignificant?\nel sensei va respondre: \"quan l'home insignificant rep el cintur\u00f3 negre primer dan, corre r\u00e0pidament a casa cridant a tots el fet. despr\u00e9s de rebre el seu segon dan, escala al sostre de casa seva, i crida a tots. a l'obtenir el tercer dan, recorrer\u00e0 la ciutat i ho explicar\u00e0 a totes les persones troba\".\nel sensei va continuar: \"un home del do que rep el seu primer dan, inclinar\u00e0 el seu cap en senyal de gratitud, despr\u00e9s de rebre el seu segon dan, inclinar\u00e0 el seu cap i les espatlles, i en arribar al tercer dan, s'inclinar\u00e0 fins a la cintura, i al carrer, caminar\u00e0 al costat de la paret, per a passar desapercebut. com m\u00e9s gran sigui l'experi\u00e8ncia, habilitat i pot\u00e8ncia, major ser\u00e0 tamb\u00e9 la seva prud\u00e8ncia i humilitat\".\n\n\n=== dojo kun ===\n\nel dojo kun \u00e9s una s\u00e8rie de preceptes que solen estar penjats i escrits en kanji en una paret del dojos de les arts marcials japoneses modernes o gendai bud\u014d. a m\u00e9s del karate, tamb\u00e9 solen estar escrits en els dojos de: judo, aikido o kendo entre d'altres. abans de comen\u00e7ar cada classe, els estudiants se seuen en seiza i citen en veu alta els cinc preceptes que el formen. aquest proc\u00e9s recorda als estudiants l'actitud correcta, d'\u00e0nim i les virtuts de lluita tant en el dojo, com a fora.\n\u4e00\u3001\u4eba\u683c\u5b8c\u6210\u306b\u52aa\u3080\u308b\u3053\u3068hitotsu! jinkaku kansei ni tsutomuru koto!\nprimer, esfor\u00e7ar-se per a formar el car\u00e0cter.un dels objectius \u00e9s la perfecci\u00f3 del car\u00e0cter i la personalitat. el karate \u00e9s m\u00e9s que un simple exercici f\u00edsic, ja que amb ell es desenvolupa l'esperit de superaci\u00f3. el practicant ha d'aprendre a controlar la seva ment i v\u00e8ncer les dificultats que li apareixen al llarg de la vida. enfortir l'esperit de superaci\u00f3 davant les adversitats contribueix al perfeccionament del car\u00e0cter.\n\n\u4e00\u3001\u8aa0\u306e\u9053\u3092\u5b88\u308b\u3053\u3068hitotsu! makoto no michi o mamoru koto!\nprimer, la fidelitat per defensar el cam\u00ed de la veritat.un karateka sempre ha d'anar amb la veritat pel davant. i ha de ser honest tant amb un mateix com amb els altres.\n\n\u4e00\u3001\u52aa\u529b\u306e\u7cbe\u795e\u3092\u990a\u3046\u3053\u3068hitotsu! doryoku no seishin o yashinau koto!\nprimer, crear un punt de vista de l'esfor\u00e7.s'ha de mantenir sempre l'esperit de la perseveraci\u00f3 i l'esfor\u00e7. s'ha d'aplicar la m\u00e0xima dedicaci\u00f3 possible per poder arribar a ser un gran mestre.\n\n\u4e00\u3001\u793c\u5100\u3092\u91cd\u3093\u305a\u308b\u3053\u3068hitotsu! reigi o omonzuru koto!\nprimer, respecte per sobre tot.un karateka ha de mantenir sempre el m\u00e0xim respecte cap al dojo, el seu sensei, els seus companys i tota la gent amb la qual t\u00e9 contacte. aquesta caracter\u00edstica \u00e9s comuna en totes les arts marcials. un exemple \u00e9s abans i despr\u00e9s dels combats, els dos lluitadors se saluden. tamb\u00e9 es fan salutacions abans i despr\u00e9s a l'entrar i sortir del dojo, en comen\u00e7ar i acabar les classes (a la mem\u00f2ria dels grans mestres del karate) i els exercicis que es realitzen en parella i amb els kates.\n\n\u4e00\u3001\u8840\u6c17\u306e\u52c7\u3092\u6212\u3080\u308b\u3053\u3068hitotsu! kekki no yu o imashimuru koto!\nprimer, contenir-se al comportament violent.s'ha de mantenir en tot moment la compostura, hom no s'ha de deixar portar per les emocions. el karateka s'ha d'abstenir del comportament violent. l'objectiu del karate \u00e9s l'enfortiment tant del cos com de la ment. la utilitzaci\u00f3 de la defensa personal s'ha d'aplicar \u00fanicament com a \u00faltim recurs.\n\n\n== termes i vestimenta ==\n\n\n=== terminologia ===\nen el karate hi ha una terminologia determinada, algunes s\u00f3n paraules que s'usen en el japon\u00e8s col\u00b7loquial i d'altres en l'argot karateka.\n\n\n=== vestimenta ===\nl'uniforme de pr\u00e0ctica emprat en el karate \u00e9s el karategi, un tipus de keikogi, compost per una jaqueta, pantalons i un cintur\u00f3 (obi). el karategi prov\u00e9 del judogi, atesa la influ\u00e8ncia de jigoro kano i el judo de principis del segle xx en les arts marcials japoneses.\nactualment existeixen dos tipus de karategis: el de kumite, que \u00e9s m\u00e9s lleuger, i el de kates, m\u00e9s gruixut i pesant.\n\n\n==== cinturons ====\nen general els cinturons s\u00f3n set, i es comen\u00e7a amb el blanc per als principiants. amb l'aprenentatge progressiu de les t\u00e8cniques es va pujant de nivell i va canviant el color del cintur\u00f3. normalment, despr\u00e9s del blanc el segueixen (per ordre de menor a major), el groc, el taronja, el verd, el blau, el marr\u00f3 i finalment el negre. no obstant algunes modalitats de karate tamb\u00e9 tenen el vermell i el morat. un cop hom \u00e9s cintur\u00f3 negre, segueix augmentant progressivament en graus (anomenats dans). hi ha fins al 10\u00e8 dan, tot i que tradicionalment era nom\u00e9s fins al 5\u00e8 dan. algunes escoles encara mantenen fins al 5\u00e8 dan, generalment les m\u00e9s tradicionals o que tenen una relaci\u00f3 directa amb gichin funakoshi, com ara per exemple l'estil sh\u014dt\u014dkai, ja que segons l'escala del mestre funakoshi el grau m\u00e9s alt era el 5\u00e8 dan. funakoshi va morir sent 5\u00e8 dan. antigament pel que fa als colors dels cinturons nom\u00e9s hi havia blanc, marr\u00f3 i negre, per\u00f2 en diferents moments de la hist\u00f2ria s'han anat afegint colors. el motiu principal \u00e9s l'estimulaci\u00f3 del karateka, ja que diversos objectius a curt termini motiva m\u00e9s a una persona que un de sol a llarg termini.entre aquests colors poden existir altres cinturons que s\u00f3n la barreja entre el cintur\u00f3 anterior i el que el segueix. aquests cinturons es nomenen dient primer el color que correspon al grau m\u00e9s baix seguit del cintur\u00f3 posterior. els cinturons intermedis es donen als alumnes que tenen poca edat (aproximadament fins als 13 anys) i pel mateix motiu que es van afegir els colors en els karatekes adults, evita el seu avorriment en haver d'esperar per passar d'un cintur\u00f3 a un altre. els cinturons intermedis s\u00f3n els seg\u00fcents: blanc-groc, groc-taronja, taronja-verd, verd-blau i blau-marr\u00f3. despr\u00e9s d'aquest \u00faltim es passa al marr\u00f3 i despr\u00e9s directament al negre. entre els cinturons intermedis tamb\u00e9 hi ha els d'un sol color. posteriorment, i emulant el judo, es van establir els kyus o cinturons de nivell inferior. aquests s\u00f3n equivalents als actuals cinturons de color i nomenar com kyus seria l'actitud correcta, tenint en compte que la numeraci\u00f3 est\u00e0 en ordre invers (de des\u00e8 a primer kyu). els dans o cinturons de nivell superior es representen amb el color negre, encara que per graus alts (de 6\u00e8 a 9\u00e8 dan) tamb\u00e9 es pot dur un cintur\u00f3 a franges vermelles i/o blanques, i el 10\u00e8 dan tamb\u00e9 pot portar un cintur\u00f3 vermell. la numeraci\u00f3 \u00e9s ascendent, de primer a des\u00e8 dan. aquesta numeraci\u00f3 varia segons l'escola, sent l'habitual en l'actualitat deu graus, per\u00f2 mantenint-se en algunes escoles tradicionals, com ja s'ha dit, un sistema de cinc dans.sistema de cinturons m\u00e9s t\u00edpic en el jap\u00f3:\n\n\n== estils i utilitzaci\u00f3 ==\n\n\n=== estils ===\ndins del karate hi ha molts estils diferents, entre ells els m\u00e9s importants s\u00f3n els seg\u00fcents.\n\nsh\u014dt\u014dkan (\u677e\u6fe4\u9928): fundat per gichin funakoshi.gichin funakoshi, \u00e9s considerat el pare del karate modern i \u00e9s el portador d'aquest dins del jap\u00f3. el nom de sh\u014dt\u014dkan prov\u00e9 del primer dojo que obr\u00ed el 1939. sh\u014dt\u014d (\u677e\u6fe4) significa \"pi de les ones\" (el moviment de les agulles dels pins quan el vent bufa a trav\u00e9s d'elles), pseud\u00f2nim de funakoshi. kan (\u9986) significa \"casa\", en honor del seu sensei.les postures del sh\u014dt\u014dkan s\u00f3n m\u00e9s llargues i baixes respecte als estils practicats a okinawa, el centre de gravetat \u00e9s m\u00e9s baix i per tant hi ha m\u00e9s equilibri, i se li dona molta m\u00e9s import\u00e0ncia a la pot\u00e8ncia generada a trav\u00e9s de l'espasme muscular. en voler aconseguir un cop m\u00e9s potent, es treballa m\u00e9s la rotaci\u00f3 dels malucs.\nshit\u014d-ry\u016b (\u7cf8 \u4e1c\u6d41): fundat per kenwa mabuni.kenwa mabuni obr\u00ed el seu dojo a osaka el 1930, on ensenyava el seu propi estil de karate, el shito ryu, el qual es troba en un punt mitj\u00e0 entre l'okinawa-te i el sh\u014dt\u014dkan.kenwa mabuni (1893-1952) comen\u00e7\u00e0 estudiant el naha-te amb el mestre higaonna per\u00f2 m\u00e9s endavant estudi\u00e0 el shorei-ryu a mans d'ankoh itosu juntament amb funakoshi. es caracteritza per fer una fusi\u00f3 entre les t\u00e8cniques llargues i els despla\u00e7aments r\u00e0pids del mestre itosu amb els despla\u00e7aments curts i la t\u00e8cnica de for\u00e7a del mestre higaonna. al comen\u00e7ament, mabuni anomen\u00e0 el seu estil hanko (lit. mig cor) per\u00f2 es canvi\u00e0 per shito ryu (shi \u00e9s la inicial del mestre del shuri-te, ank\u014d itosu i to \u00e9s la inicial del mestre del naha-te kanry\u014d higaonna i ryu significa escola o estil.\ng\u014dj\u016b-ry\u016b (\u525b\u67d4\u6d41): fundat per ch\u014djun miyagi.ch\u014djun miyagi obr\u00ed el seu dojo a kyoto el 1930, el g\u014dj\u016b-ry\u016b, \u00e9s una evoluci\u00f3 del naha-te. la s\u00edl\u00b7laba g\u014d significa suavitat mentre que la s\u00edl\u00b7laba j\u016b vol dir for\u00e7a. el seu significat \u00e9s que si l'enemic ataca amb suavitat, s'ha de respondre amb for\u00e7a mentre que si ataca amb for\u00e7a, s'ha de respondre amb suavitat.aquest estil de karate, es basa amb posicions curtes i altres, i es fonamenta amb la for\u00e7a. els moviments d'aquest estil s\u00f3n lents per\u00f2 forts. un altre tret \u00e9s la respiraci\u00f3 abdominal sonora anomenada ibuki que s'usa en cada cop.\nwad\u014d-ry\u016b (\u548c \u9053 \u6d41): fundat per hironori otsuka.hironori otsuka obr\u00ed el seu dojo despr\u00e9s de ser expulsat del dojo de funakoshi per discrep\u00e0ncies amb gig\u014d el 1938. aquest estil deriva d'una barreja del jujutsu, art marcial que tamb\u00e9 va practicar durant molts anys otsuka i el karate sh\u014dt\u014dkan. wad\u014d-ry\u016b significa estil de la pau i l'harmonia.el wad\u014d-ry\u016b es caracteritza per evitar els cops frontals, els blocatges energ\u00e8tics i tot aquell moviment que exigeixi molta for\u00e7a, t\u00e9 com a objectiu: l'esquivament, la defensa i el contraatac simultani, anomenat gonosen. tamb\u00e9 se centra molt en l'atac a les articulacions. la seva metodologia \u00e9s molt racional, basada en els principis f\u00edsics i filos\u00f2fics, buscant b\u00e0sicament els moviments naturals.\n\n\n=== arts marcials mixtes ===\nel karate, tot i no ser molt usat en les arts marcials mixtes, ha demostrat ser efica\u00e7 en aquest esport. hi ha diferents lluitadors de renom d'aquest esport de combat que practiquen karate, entre ells: chuck liddell, lyoto machida i georges st-pierre. liddell, practica kempo i koei-kan mentre que machida practica shotokan\n i st-pierre kyokushin.\n\n\n=== el karate com a futur esport ol\u00edmpic ===\namb 50 milions de practicants per tot el m\u00f3n, el karate \u00e9s la segona art marcial m\u00e9s popular, per darrere del taekwondo (70 milions de practicants), i per davant del judo (8 milions de practicants), per\u00f2 a difer\u00e8ncia d'aquests dos \u00faltims, no \u00e9s un esport ol\u00edmpic. no obstant aix\u00f2, la federaci\u00f3 mundial de karate (wkf) \u00e9s reconeguda pel moviment ol\u00edmpic i \u00e9s en el programa dels jocs mundials, jocs asi\u00e0tics i els jocs del mediterrani, i reuneix els criteris necessaris per poder esdevenir un esport ol\u00edmpic.el judo \u00e9s esport ol\u00edmpic des dels jocs ol\u00edmpics d'estiu de 1964, el taekwondo en canvi ho \u00e9s dels jocs ol\u00edmpics d'estiu de 1980.el 2005, en la 117a sessi\u00f3 del coi a singapur, es va decidir que el beisbol i el softbol ja no serien al programa ol\u00edmpic a partir del 2012. fet que deix\u00e0 dos llocs disponibles per a noves disciplines. cinc esports no ol\u00edmpics han estat revisats pel programa ol\u00edmpic de la comissi\u00f3: el patinatge, l'esquaix, el golf, el karate i el rugbi a 7. dos van ser seleccionats per al programa dels jocs de londres: l'esquaix i el karate. tots dos obtingueren un 60% dels vots a favor, per\u00f2 per la seva aprovaci\u00f3 es necessiten un 2/3 dels vots.un nou comit\u00e8 es va celebrar l'octubre de 2009 a copenhaguen, per determinar quina ciutat seria la seu dels jocs de 2016 i quins serien els esports de l'actualitat. el karate va tornar a estar entre els cinc esports no ol\u00edmpics per ser escollits, amb la majoria absoluta hi havia prou. aix\u00f2 no obstant, va tornar a ser rebutjada.\n\n\n=== karater\u00e0pia ===\npablo pereda, metge i mestre de karate, va desenvolupar un m\u00e8tode de rehabilitaci\u00f3 integral que va denominar karater\u00e0pia. el seu m\u00e8tode est\u00e0 basat totalment en la utilitzaci\u00f3 del kata com a font de salut, i ha gaudit d'un gran impacte internacional per la seva utilitat en minusv\u00e0lids i malalts del vih.respecte a la seva faceta com a esport per a la poblaci\u00f3 especial, els jocs paral\u00edmpics de barcelona 1992 van marcar una fita a la hist\u00f2ria del karate. per primera vegada es port\u00e0 a terme una exhibici\u00f3 de la seva aplicaci\u00f3 paral\u00edmpica. va ser el dr. pablo pereda el creador d'un estil de karate denominat garyu-ryu que en disposar d'un programa adaptat podia ser practicat per discapacitats en cadira de rodes. recolzat per juan antonio samaranch president del comit\u00e8 ol\u00edmpic internacional i amb la pres\u00e8ncia a la vila ol\u00edmpica del president de la federaci\u00f3 espanyola i catalana de karate es present\u00e0 la primera exhibici\u00f3 paral\u00edmpica d'aquest esport. va tenir lloc a les instal\u00b7lacions de la vila ol\u00edmpica el 5 de setembre de 1992 a les 18:30 de la tarda sota la responsabilitat del mateix pereda que va ser qui va presentar l'acte. mar\u00eda jos\u00e9 mart\u00ednez ramos, una de les participants en l'exhibici\u00f3, ha estat la primera dona que aconsegueix el cintur\u00f3 negre de karate garyu-ryu.\n\n\n== en la cultura ==\nel karate es va estendre r\u00e0pidament a occident a trav\u00e9s de la cultura popular. el 1950 en la ficci\u00f3 popular, el karate a vegades es descrivia als lectors en termes quasi-m\u00edstics, i era usat per mostra els experts occidentals un tipus d'art marcial sense armes que era desconegut per a ells. a la d\u00e8cada de 1970, les pel\u00b7l\u00edcules d'arts marcials havien format un g\u00e8nere dominant que va impulsar el karate i altres arts marcials d'\u00e0sia a les masses populars.\n\n\n== refer\u00e8ncies ==\n\n\n== bibliografia ==\ncamps, hermenegildo; cerezos, santiago. estudio t\u00e9cnico comparado de los katas del karate (en castell\u00e0).  barcelona: editorial alas, 2005. isbn 9788420304328. \nmasatoshi, nakayama. el mejor karate, los fundamentos (en castell\u00e0).  ciutat de m\u00e8xic: editorial diana s.a., 1983. isbn 9681314174. \nreial federaci\u00f3 espanyola de karate i d.a.. reglamentos de competici\u00f3n de kumite y kata (en castell\u00e0), 2012. revisi\u00f3 7.1. \ngl\u00fcck, jay. combate zen (en castell\u00e0).  ciutat de m\u00e8xic: editorial diana s.a. de c.v., 2004. isbn 968-13-3615-1. \nfunakoshi, gichin. karate-do, mi camino (en castell\u00e0).  madrid: editorial eiras. \ncamps, hermenegildo. historia y filosof\u00eda del karate (en castell\u00e0).  barcelona: editorial alas. \nclayton, bruce d. shotokan's secret (en angl\u00e8s).  barcelona: ohara publications inc., 2004 (black belt books). isbn 978-0-89750-144-6. \n\n\n== enlla\u00e7os externs ==\nviccionari\n\nfederaci\u00f3 catalana de karate arxivat 2012-01-02 a wayback machine. (catal\u00e0)\nweb oficial de la federaci\u00f3 mundial de karate (angl\u00e8s)"