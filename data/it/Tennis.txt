"il tennis, derivato dall'antica pallacorda, \u00e8 uno sport della racchetta che vede opporsi due o quattro giocatori (due contro due nella specialit\u00e0 del doppio) in un campo da gioco diviso in due met\u00e0 da una rete alta 0,914 m al centro e 1,07 m ai lati.\n\u00e8 considerato uno sport completo e armonico, sebbene fisicamente asimmetrico perch\u00e9 un braccio viene escluso dal movimento del corpo, che richiede ottime capacit\u00e0 fisiche (coordinazione, velocit\u00e0 e resistenza sulla distanza) e mentali (tecnica nei colpi, tattica, visione di gioco, riflessi e intuito).\n\ni giocatori utilizzano una racchetta da tennis, con lo scopo di colpire la pallina. in passato le racchette avevano un telaio in legno, successivamente in leghe leggere, ora in grafite pura o mista a kevlar, fibra di vetro, tungsteno o basalto, con una corda monofilamento congiunta in diversi punti del telaio, in modo da formare una rete. lo scopo del gioco \u00e8 colpire la palla per far s\u00ec che l'avversario, posto nell'altra met\u00e0 del campo da gioco, non possa ribatterla dopo il primo rimbalzo (l'obbligo del primo rimbalzo \u00e8 solo in risposta alla palla messa in gioco dalla battuta dell'avversario, nelle altre fasi del gioco \u00e8 consentito ribatterla anche al volo).\nsi potrebbe considerare un gioco completo se non fosse per lo sviluppo asimmetrico del corpo poich\u00e9, oltre alla forza fisica, alla precisione, alla destrezza, alla coordinazione e alla resistenza, fondamentali (soprattutto se lo sport \u00e8 praticato a livello agonistico) sono anche l'acume tattico e il fattore mentale: la maggior parte dei giocatori e delle giocatrici della \"top ten\" mondiale sono seguiti infatti da un gruppo di collaboratori, che comprende, oltre all'allenatore principale, uno psicologo, un nutrizionista, allenatori specializzati che si occupano dei vari colpi e dell'impostazione tattica in campo, un preparatore atletico e un procuratore sportivo. un buon giocatore si distingue per la sua completezza in 4 fattori diversi: fisico, tecnico, tattico e mentale. l'ultimo \u00e8 probabilmente il pi\u00f9 complicato da allenare e sviluppare, in quanto solo giocando tanti tornei s'impara a gestire la tensione, le proprie sensazioni ed emozioni.\n\n\n== storia ==\n\n\n=== origine antica ed etimologia ===\nl'origine del tennis potrebbe essere individuata in giochi appartenenti alla cultura greco-romana o in un gioco praticato dai longobardi, poi denominato pallacorda, che, prima praticato colpendo la palla con il palmo della mano coperta da un guanto, poi nel xv secolo adottava la racchetta. a quell'epoca la racchetta consisteva in un rudimentale piattocorde delle dimensioni di quattro palmi munito di un manico corrispondente alla lunghezza media di un avambraccio.\nla prima occorrenza della parola \"tennis\", nella sua forma antiquata \"tenes\", la si trova nella cronaca di firenze di donato velluti in cui si descrive l'evento che ne sarebbe stata l'origine: la visita, nel 1325, di alcuni cavalieri francesi a firenze. essi, giocando a una versione evoluta dell'italiana pallacorda, avevano l'uso di avvisare colui che riceveva la palla gridando \"tenez!\" (in francese, \"tenete!\").\n\n\n=== evoluzione del regolamento ===\nuna prima forma di \"lawn tennis\" fu ideata e praticata a birmingham da harry gem e augurio perera nel 1859 con la rete posizionata a due metri dal suolo quindi il regolamento era molto differente da quello attuale. il primo circolo fu costituito a leamington da gem con perera e altri amici nel 1872.il gallese walter clopton wingfield stabil\u00ec un primo regolamento nel 1875 dando al gioco il nome di sphairistike; l'anno successivo incominci\u00f2 a diffondersi anche negli stati uniti. la regolamentazione definitiva \u00e8 del 1888, quando si costitu\u00ec l'associazione tennistica inglese. in italia il tennis fu introdotto insieme al calcio intorno al 1880 in liguria. nel 1894 fu fondata la federazione italiana, ma rimase sempre uno sport di nicchia sino alla fine degli anni '40 del secolo scorso.\nfondamentale per lo sviluppo del gioco fu la decisione del 1883 di dimezzare l'altezza della rete che rimase alta nel badminton. nel 1895 si svolse il primo campionato italiano per tennisti. nel 1896 il tennis fu inserito nel programma dei primi giochi olimpici moderni e vi rest\u00f2 sino al 1924, quando fu eliminato, quindi riammesso nel 1988. nel 1900 fu contesa la prima coppa davis, ossia il trofeo che spetta annualmente alla squadra nazionale campione mondiale: la nazionale italiana lo vinse nel 1976 e 2023; per le nazionali delle tenniste si disputa annualmente la fed cup che fu vinta dalla nazionale italiana nel 2006, 2009, 2010 e 2013.\n\nnel 1883 incominciarono le prime sfide tra professionisti in esibizioni di singolar tenzone e dopo si organizzarono regolarmente tornei professionistici che poi culminavano ogni anno nei campionati professionali di tennis. nel 1968 la federazione internazionale accett\u00f2 il professionismo per tutti i tornei. nel 1971 si adott\u00f2 il gioco decisivo (tie-break) sul punteggio di 8-8 che nel 1979 si ridusse a 6-6. nel 1973 si ricorse all'uso dell'elaboratore elettronico per aggiornare quotidianamente le classifiche dei tennisti professionisti; sino ad allora le classifiche erano compilate da esperti per essere pubblicate su giornali e riviste specializzate. il primo campo da tennis in italia fu quello di bordighera (liguria), il lawn tennis club, nel 1878. nel 1986 incominciarono periodici controlli antidoping di giocatori professionisti e arbitri. il materiale dei telai delle racchette \u00e8 passato dal legno al metallo per arrivare all'attuale materiale sintetico. le corde intrecciate che un tempo erano composte dal budello animale sono poi state sostituite dal nylon o da altri materiali sintetici.\n\n\n== popolarit\u00e0 e diffusione ==\nquesto sport inizialmente ebbe popolarit\u00e0 tra gli sportivi britannici perch\u00e9 inglese era l'ideatore del gioco e le prime associazioni di praticanti, chiamate clubs, si formarono nel regno unito: tra queste la pi\u00f9 importante fu quella di wimbledon, denominata all england lawn tennis and croquet club, dove il regolamento fu pi\u00f9 volte modificato. pure i primi campioni e campionesse furono britannici quindi la fama di tali personaggi contribu\u00ec ad aumentare l'interesse per il tennis tra i cittadini britannici nell'ultimo decennio del xix secolo. dai primi anni del xx secolo analoghe situazioni si verificarono in usa, francia e australia, dove organizzarono i tornei pi\u00f9 importanti per dilettanti e dopo per professionisti costituendo il circuito dei campionati professionali di tennis dal 1927: infatti numerosi furono i campioni statunitensi, francesi, australiani tra giocatori dilettanti e professionisti. tra i campioni, che dagli anni '20 in poi raggiunsero una celebrit\u00e0 notevole diffondendo la popolarit\u00e0 del tennis, figurano gli statunitensi bill tilden, fred perry, donald budge, bobby riggs; i francesi ren\u00e9 lacoste, henri cochet. degli anni '40 restano memorabili le imprese degli statunitensi jack kramer e pancho gonzales poi negli anni '50 diversi australiani raggiunsero i vertici delle classifiche mondiali; tra questi ken rosewall e rod laver segnarono un'epoca ventennale di vittorie ineguagliate sino agli anni '70 dando spettacolo nelle sfide tra loro: rivalit\u00e0 laver\u2013rosewall.\naltri campioni, che resero popolare il tennis in patria e altrove, diventando primi in classifica mondiale dopo vittorie nei tornei principali, sono: gli australiani jack crawford, frank sedgman, lew hoad, ashley cooper, neale fraser, roy emerson, john newcombe, patrick rafter, lleyton hewitt; gli statunitensi frank parker, budge patty, tony trabert, jimmy connors, john mcenroe, jim courier, andre agassi, pete sampras, andy roddick; gli spagnoli manuel santana, carlos moy\u00e1, juan carlos ferrero, rafael nadal, carlos alcaraz; i cechi karel kozeluh, jaroslav drobny, ivan lendl; gli svedesi bj\u00f6rn borg, mats wilander, stefan edberg; i tedeschi hans nusslein, boris becker; i russi evgenij kafel'nikov, marat safin, daniil medvedev; il neozelandese anthony wilding; lo svizzero roger federer; il serbo novak djokovic; il britannico andy murray; il romeno ilie nastase; l'austriaco thomas muster; il messicano rafael osuna; l'ecuadoriano pancho segura; il brasiliano gustavo kuerten; il cileno marcelo r\u00edos. tra le tenniste pi\u00f9 vincenti e popolari figurano: suzanne lenglen, helen wills moody, margaret osborne dupont, maureen connolly, althea gibson, maria bueno, margaret smith court, billie jean king, evonne goolagong, chris evert, martina navr\u00e1tilov\u00e1, steffi graf, monica seles, arantxa s\u00e1nchez vicario, lindsay davenport, jennifer capriati, martina hingis, marija \u0161arapova, ana ivanovic, kim clijsters, justine henin, serena williams, venus williams, viktoryja azaranka, simona halep, ashleigh barty, naomi osaka, iga \u015bwi\u0105tek.\naltro fattore di popolarit\u00e0 \u00e8 costituito dalle rivalit\u00e0 tra i campioni o campionesse e le sfide tra loro chiamate testa a testa come la rivalit\u00e0 borg-mcenroe alla quale fu dedicato il film borg mcenroe. nel primo ventennio degli anni duemila, il tennis gode di un netto aumento di popolarit\u00e0 grazie anche all'esaltazione mediatica del dualismo tra lo svizzero roger federer, per molto tempo numero uno al mondo e considerato uno dei pi\u00f9 grandi tennisti di tutti i tempi, e lo spagnolo rafael nadal, titolare del maggior numero di vittorie nei tornei principali su terra battuta e vincitore di quattordici edizioni del roland garros: rivalit\u00e0 federer-nadal.pertanto le sfide tra i campioni, che stanno nelle prime posizioni della classifica mondiale, spesso risultano decisive per raggiungere o confermare \"il numero uno\"-\"la numero uno\" quindi le discussioni degli analisti e appassionati periodicamente si focalizzano su \"i numeri uno\" delle varie epoche per fare paragoni e tentare di stabilire chi sia stato il, o sia stata la, tennista pi\u00f9 forte della storia, ma ogni esperto ha la propria opinione e mai \u00e8 stata trovata l'unanimit\u00e0. infatti la federazione internazionale del tennis e le associazioni dei giocatori professionisti, uomini e donne, mai hanno organizzato sondaggi per assegnare eventuali premi a ipotetici g.o.a.t. ossia \"greatest of all time\" per il semplice motivo che \u00e8 impossibile individuare il giocatore pi\u00f9 forte di un gioco praticato su superfici di materiali differenti e che ha cambiato ripetutamente regolamento nonch\u00e9 tipo di racchette nel corso di oltre un secolo e mezzo, inoltre alla fine di ogni anno la i.t.f. decreta i campioni mondiali, che periodicamente non sono gli stessi di a.t.p. e w.t.a. poich\u00e9 questi organismi tennistici usano diversi criteri di punteggi e valutazioni. nel 2012 l'emittente televisiva statunitense tennis channel trasmise il programma 100 greatest of all time in cinque puntate designando una classifica con giocatori e giocatrici, tramite il giudizio di giornalisti specializzati e campioni di tennis del passato, ma tale classifica non \u00e8 ufficialmente riconosciuta dalle varie organizzazioni tennistiche del mondo.\nquesto sport ebbe ulteriore popolarit\u00e0 per un gruppo di nove giocatrici, capeggiate e coordinate da billie jean king, che nel 1971 rifiutarono di ricevere montepremi inferiori ai colleghi quindi si accordarono con l'azienda virginia slim, che finanzi\u00f2 il circuito di tornei virginia slims circuit 1971 esclusivamente per giocatrici distribuendo montepremi congrui e parificati a quelli degli uomini. pertanto, per evitare una perenne battaglia dei sessi e conseguente boicottaggio, i dirigenti dei principali tornei parificarono i montepremi per donne e uomini a partire dal 1973. grazie all'iniziativa di nove tenniste, le professioniste del tennis diventarono un esempio e punto di riferimento per tutte le altre atlete degli altri sport nel mondo intero. si consideri che le tenniste pi\u00f9 vincenti, sfruttando la loro enorme popolarit\u00e0, dagli anni '80 del secolo scorso diventarono le prime atlete ad accumulare introiti pubblicitari paragonabili a quelli dei colleghi e alcune giovani campionesse avvenenti sono ritratte su copertine di riviste come le coetanee modelle famose.in base a statistiche solo indicative, poich\u00e9 attualmente \u00e8 impossibile essere scientificamente precisi, proprio per l'eccezionale successo popolare di tennisti e tenniste, molti esperti ritengono che il tennis sia lo sport pi\u00f9 seguito in generale dal pubblico televisivo mondiale.\nin italia un aumento della popolarit\u00e0 del tennis si verific\u00f2 grazie alle vittorie di tornei importanti conseguite da nicola pietrangeli negli anni cinquanta: varie partite di tali vittorie furono trasmesse dalla rai con il commento del telecronista giorgio bellani. poi, negli anni settanta e anni ottanta, per i successi di adriano panatta, corrado barazzutti, paolo bertolucci e tonino zugarelli che, evitando di partecipare a una polemica politica sull'opportunit\u00e0 che l'italia disputasse la finale di coppa davis nel cile governato, dopo un violento colpo di stato nel 1973, dal generale augusto pinochet, conquistarono nel 1976 la prima coppa davis per l'italia: questo traguardo non era mai stato raggiunto prima, neppure negli anni sessanta da pietrangeli, orlando sirola, beppe merlo e fausto gardini, che furono sconfitti nella finale di sydney del 1960 e in quella di melbourne del 1961 dall'australia. la rai trasmise solo una breve sintesi della partita decisiva, commentata da roma dal telecronista guido oddo.\nla diffusione della pratica del tennis ebbe impulso anche grazie al successo di adriano panatta in tornei internazionali di grande importanza come gli internazionali d'italia che si svolgono a roma e il roland garros di parigi nonch\u00e9 alla popolarit\u00e0 di campioni stranieri. inoltre in quegli anni rai e mediaset trasmettevano spesso tornei commentati prevalentemente da gian piero galeazzi e rino tommasi. la popolarit\u00e0 del tennis in italia diminu\u00ec a met\u00e0 degli anni novanta, quando entrarono in scena le televisioni a pagamento. questo calo \u00e8 indissolubilmente legato alla sua cancellazione di fatto dai canali della tv generalista.\nnei primi anni di questo secolo \u00e8 soprattutto il tennis femminile a regalare all'italia le maggiori soddisfazioni, grazie alla conquista di quattro fed cup e alle numerose vittorie individuali di quattro tenniste che sono entrate tra le prime sette della classifica mondiale: francesca schiavone n. 4, sara errani n. 5, flavia pennetta n. 6, roberta vinci n. 7. a schiavone, vincitrice del roland garros 2010 e finalista nel 2011, si deve il ritorno in chiaro, dopo tredici anni, di una partita del torneo francese e, in generale, di una partita di tennis in rai dopo quattro anni dalla coppa davis e fed cup.\nla citata finale ha avuto un ampio seguito, considerando che \u00e8 stata acquistata e posta in programmazione su rai 2 circa venti ore prima dell'evento: due milioni di telespettatori per l'intero incontro, con punta di tre milioni e mezzo per il tie-break decisivo (dati auditel). nel 2015 la brindisina pennetta e la tarantina vinci disputarono la finale di us open stabilendo un primato storico: mai due italiane, o italiani, si erano contese un titolo di torneo slam prima di loro. tale evento ebbe risonanza mondiale poich\u00e9 nelle semifinali eliminarono le prime due tenniste della classifica generale giocando colpi spettacolari e vincenti, che richiamarono in massa tifosi e appassionati per la finale: lo stadio centrale di new york risult\u00f2 tutto esaurito e molti non riuscirono a comprare i biglietti; per onorare le due tenniste, il capo di governo italiano e il presidente del coni nonch\u00e9 il presidente della fit raggiunsero lo stadio con un aereo della flotta statale italiana. inoltre l'incontro pennetta-vinci fu trasmesso gratuitamente in diretta dall'emittente televisiva deejay tv - nove con le cerimonie di apertura e premiazione. a brindisi e taranto furono allestiti schermi giganti in piazze centrali.\nper alcuni anni il tennis in chiaro \u00e8 stato limitato a quattro partite, cio\u00e8 una semifinale e la finale dei tornei maschile e femminile degli internazionali d'italia, trasmesse su italia1, che dal 2004 al 2013 ha detenuto i diritti su queste fasi del massimo torneo italiano. lo scenario cambia dal 2009 a causa di due fattori: l'ingresso di supertennis nel panorama televisivo italiano e il ritorno d'interesse originato dalle vittorie delle quattro tenniste italiane citate in tornei importanti. per la prima volta dal 1998, la rai torna ad acquisire i diritti del secondo slam dell'anno trasmettendo incontri sui canali rai sport 1 e rai sport 2.\ndal 2023 torna in chiaro dopo 34 anni un torneo del grande slam, vale a dire gli us open su supertennis.\njames van alen nel 1954 fond\u00f2 la international tennis hall of fame che attualmente \u00e8 il pi\u00f9 grande museo di tennis nel mondo. ha sede a newport negli stati uniti, in questo museo sono custodite racchette, maglie, cappelli, foto di molti campioni e personalit\u00e0 illustri del tennis che vengono ammessi in qualit\u00e0 di membri: nicola pietrangeli \u00e8 diventato membro nel 1986, segu\u00ecto nel 2006 da gianni clerici, scrittore, giornalista e commentatore televisivo per sky italia.\ndai primi anni del xxi secolo questo sport s'\u00e8 diffuso in modo capillare e ha seguito il corso della globalizzazione economica diventando un affare importante per molte aziende che investono sul tennis finanziando l'organizzazione di tornei e stipulando \"contratti faraonici\" con i campioni, che raggiungono i primi posti della graduatoria mondiale, per ottenere da loro la pubblicit\u00e0 sui prodotti da vendere ossia abbigliamento sportivo, racchette, palle, bevande e altro. per aumentare la diffusione, quindi il mercato del tennis, vengono fatte continuamente proposte per rendere le partite meno lunghe e pi\u00f9 appetibili per eventuali nuovi appassionati, che poi comprano i biglietti dei tornei e gli abbonamenti delle varie emittenti televisive; pertanto un cambio di regolamento \u00e8 avvenuto nel torneo next generation atp finals e altri cambiamenti vengono valutati per il futuro.\n\n\n== regolamento ==\nil tennis viene praticato da due giocatori contrapposti, o da due coppie di giocatori tra loro contrapposte, utilizzando una racchetta ciascuno e una pallina su un campo di gioco rettangolare diviso a met\u00e0 da una rete. il campo pu\u00f2 essere in terra battuta, erba, cemento o materiale sintetico, all'aperto o al coperto.\nlo scopo del gioco \u00e8 di mandare la palla nel campo opposto, in zone delimitate da righe in base al tipo d'incontro (singolo o doppio), per far punto facendo toccare una volta a terra la palla nel campo avversario in modo che l'avversario non riesca a rispondere. il punto si assegna anche quando l'avversario non riesce a far passare la palla sopra la rete e quando non riesce a prendere la battuta (ace). la palla viene colpita con la racchetta, mai staccata dalla mano, al volo o dopo un solo rimbalzo. un colpo \u00e8 valido anche se la palla, nel rimbalzo a terra, tocca minimamente la riga esterna del campo valido (in) e per la restante la parte non valida del campo (out).\n\n\n=== campo di gioco ===\n\nil rettangolo di gioco ha le dimensioni di 24-25 m x 11 m, compresi i corridoi laterali larghi 1,37 m che sono validi solo nelle partite di doppio. la rete divisoria ha un'altezza di 0,914 m al centro e 1,07 m ai pali di sostegno che devono trovarsi a 0,914 m fuori dal campo. da ciascun lato della rete le linee a essa parallele sono distanti 6,40 m; subito dopo 5,49 m sono tracciate le linee di battuta. ai lati e al fondo del campo di gioco vi dev'essere spazio sufficiente per i movimenti del giocatore: rispettivamente di 3,65 m e 6,40 m, per le gare internazionali e nazionali \u00e8 3,05 m e 5,50.\nle cifre decimali che esprimono le misure del campo riflettono il fatto che il regolamento del gioco \u00e8 stato fissato nei paesi anglosassoni, dove sono in uso le unit\u00e0 di misura imperiali (yarde yd, piedi ft, pollici in) come unit\u00e0 di misura della lunghezza. tali dimensioni, espresse in piedi (simbolo ft), sono infatti 78 ft x 36 ft, compresi i corridoi laterali, larghi 4' 6\". la rete divisoria ha un'altezza di 3 ft al centro e 3' 6\" ai pali di sostegno. da ciascun lato della rete e parallele a essa, a 21 ft di distanza, sono tracciate le linee di battuta.\n\n\n=== palla da tennis ===\nla palla \u00e8 in gomma rivestita da uno strato di feltro solitamente giallo/lime per garantire la massima visibilit\u00e0, ha un diametro compreso tra 6,54 cm e 6,86 cm con una massa compresa tra 56,0 g e 59,4 g; negli incontri dei tornei professionistici si usano sempre palle nuove che vengono cambiate dopo 7 giochi dall'inizio dell'incontro e poi ogni 9 giochi disputati (il motivo per cui si cambiano le palline per la prima volta dopo 7 giochi consiste nel fatto che esse vengono in parte consumate anche durante i palleggi preliminari all'incontro). la battuta \u00e8 affidata alternativamente a ciascun giocatore per un intero gioco. l'incontro \u00e8 diretto da un arbitro (o giudice di sedia) coadiuvato da giudici di linea e un giudice di rete.\n\n\n=== evoluzione della racchetta ===\n\nquesto sport ha sub\u00ecto una completa rivoluzione con l'avvento delle racchette di grafite. inizialmente furono adottate quelle in leghe di metallo, ma davano molte vibrazioni dopo ogni colpo. rispetto alle racchette di legno, utilizzate fino agli anni ottanta, le nuove, per via della loro straordinaria leggerezza e del piatto corde molto pi\u00f9 uniforme, sono risultate essere un discreto vantaggio per i tennisti meno dotati tecnicamente perch\u00e9 le nuove racchette perdonano pi\u00f9 facilmente anche impatti con la palla non perfetti e soprattutto quelli dotati di pi\u00f9 potenza a causa della leggerezza.\noggi la scelta della racchetta, soprattutto per i giocatori professionisti, tiene conto di tanti parametri, come l'ampiezza del piatto corde, lo schema secondo il quale quest'ultime sono disposte, il bilanciamento del peso, lo spessore del manico ed altri ancora.\n\n\n=== i punti ===\n\n\n==== set o partita ====\ngli incontri si suddividono in partite; in base al tipo di torneo possono essere al meglio delle 3 o 5 partite. un set, o partita, \u00e8 costituito da 6 o pi\u00f9 giochi (in inglese game). per vincere un set \u00e8 necessario vincere sei game con almeno due game di vantaggio (6-0, 6-1, 6-2, 6-3 e 6-4). dal 1976, se i giocatori sono sul punteggio di 6-6, quando il regolamento del torneo lo prevede, si disputa il gioco decisivo chiamato con il termine inglese tie-break, per conseguire la vittoria per 7 giochi a 6. solo i 4 tornei del grande slam si giocano al meglio dei 5 set. il quinto set sul 6-6 per\u00f2 varia da slam a slam; all'australian open infatti c'\u00e8 un tie-break ai 10 anzich\u00e9 ai 7, al roland garros si va a oltranza finch\u00e9 non ci sono due game di differenza (8-6, 9-7, ecc.), a wimbledon il tie-break del 5\u00ba set viene giocato sul 12 pari e allo us open c'\u00e8 un tie-break tradizionale. fino al 2018 anche la coppa davis si giocava 3 set su 5, ma la recente riforma di agosto 2018 ha cambiato il regolamento.\n\n\n==== game o gioco ====\ni punti vengono assegnati nella successione di \"15\", \"30\", \"40\", \"vittoria\" corrispondenti a una successione di quattro punti conquistati. la vittoria nel game si consegue con almeno due punti di vantaggio. se i giocatori si trovano sul punteggio di 40 - 40, si va ai vantaggi, nei quali si aggiudica il game chi per primo ottiene due punti di vantaggio sull'avversario. nei casi in cui per il tredicesimo gioco si utilizzi il tie-break, i punti a esso relativi sono assegnati nella normale successione numerica (1, 2, 3, 4, ...): si aggiudica il tie-break chi per primo arriva a 7 punti con uno scarto minimo di due punti, altrimenti si continua fino a quando uno dei giocatori ottiene due punti di vantaggio (con il punteggio di 8-6, 9-7, 10-8, ecc.). nel doppio questa regola \u00e8 stata sostituita dal killer point (punto decisivo), il punto vincente sul pareggio: chi realizza il primo punto, in situazione di parit\u00e0, vince il gioco.\nl'origine del punteggio 15 - 30 - 40 non \u00e8 certa, ma si pensa abbia radici medievali e francesi. una possibile spiegazione \u00e8 basata sulla presenza di un orologio sul campo. un movimento di un quarto della lancetta (una per giocatore) veniva fatto dopo ogni punto e il risultato passava da 15 a 30 a 45 e un giro completo significava \"gioco\". poi, per motivi di giocabilit\u00e0, \u00e8 stato introdotto il \"vantaggio\", perci\u00f2 il terzo punto venne spostato in posizione \"40\", e non pi\u00f9 \"45\", che venne assegnato, appunto, al vantaggio.\n\n\n==== calcolo del battitore e del campo di battuta ====\nalla fine di un set senza tie-break, per stabilire nel set successivo il giocatore a cui affidare l'esecuzione della battuta (battitore) e la met\u00e0 del campo di gioco da cui effettuare la battuta (met\u00e0 campo di battuta), si pu\u00f2 ricorrere alla seguente regola di calcolo:\ndividere per 2 la somma di tutti i game disputati nel set:\n\nse il resto \u00e8 0 (numero pari di game gi\u00e0 disputati), il battitore \u00e8 lo stesso del primo game del set, altrimenti \u00e8 l'altro;\nse il risultato (quoziente) \u00e8 pari, la met\u00e0 campo di battuta \u00e8 la stessa del primo game del set, altrimenti \u00e8 l'altra.se il set termina con un tie-break (numero dispari di game gi\u00e0 disputati), il battitore del primo game del set successivo non \u00e8 lo stesso del primo game del set appena terminato (ossia il primo battitore del tie-break).\nper stabilire la met\u00e0 campo di battuta si pu\u00f2 considerare il numero di punti totalizzati nel tie-break dal giocatore che ha perso il tie-break appena terminato (spesso indicati tra parentesi nel punteggio del set):\n\nse \u00e8 minore di 6, la met\u00e0 campo di battuta non \u00e8 la stessa del primo game del set appena terminato;\naltrimenti \u00e8 necessario dividere tale numero per 3. se il quoziente \u00e8 pari, la met\u00e0 campo di battuta \u00e8 la stessa del primo game del set appena terminato (ossia la stessa di inizio tie-break), altrimenti \u00e8 l'altra.esempio 1: supponiamo il set sia incominciato con il giocatore g1, nella met\u00e0 campo mc1, che batte sul giocatore g2, nella met\u00e0 campo mc2, e che il set sia terminato con punteggio 6-3. la somma totale dei game (9) diviso 2 ha come quoziente 4 (pari) e 1 come resto. pertanto, nel game successivo (il primo del set successivo) il battitore \u00e8 g2 e la met\u00e0 campo di battuta \u00e8 mc1.\nesempio 2: supponiamo che il set sia incominciato con il giocatore g1, nella met\u00e0 campo mc1, che batte sul giocatore g2, nella met\u00e0 campo mc2, e che sia terminato con punteggio 7-6(8). il battitore del primo game del set successivo \u00e8 g2.\nil numero di punti aggiudicati nel tie-break dal giocatore che ha perso il set (e il tie- break) \u00e8 pari a 8 (come riportato tra parentesi nel punteggio del set). tale numero (maggiore di 6) diviso 3 ha come quoziente 2 (pari). pertanto, la met\u00e0 campo di battuta del primo game del set successivo \u00e8 mc1.\n\n\n==== ripetizione della battuta (\"let\") ====\nchi serve deve far rimbalzare la palla dentro il rettangolo di campo situato a rete sul lato in cui si trova l'avversario. si hanno due possibilit\u00e0 prima che il punto venga assegnato all'avversario. esiste per\u00f2 un'eccezione: se la palla rimbalza nel rettangolo giusto, ma tocca prima il nastro bianco che delimita la rete, il servizio deve essere ripetuto senza intaccare le due possibilit\u00e0 appena dette. la ripetizione della battuta viene detta \"let\", o \"let's\", che deriva dal verbo inglese to let (lasciare) o dal sostantivo let (impedimento). in italia \u00e8 di solito chiamata erroneamente net (in inglese \"rete\"), per via del fatto che la palla tocca il nastro della rete.a livello internazionale il termine \"let\" viene utilizzato in generale dall'arbitro per fermare il gioco e decretare che venga rigiocato il punto: l'uso di questo termine \u00e8 quindi indipendente dalla causa dell'interruzione del gioco. oltre alla palla che tocca il nastro in seguito a un servizio, il \"let\" pu\u00f2 essere chiamato dall'arbitro quando egli ritiene che il gioco sia stato disturbato per i motivi pi\u00f9 svariati.non esiste limite al numero di \"let\" consecutivi n\u00e9 alcuna penalit\u00e0 anche dopo numerosi \"let\".\n\n\n==== arbitraggio ====\nl'arbitraggio negli incontri di tennis \u00e8 affidato al giudice di sedia, che dall'alto della sua posizione al centro del campo riesce a valutare meglio il rimbalzo della palla sul campo di gioco, tenendo a mente o registrando il punteggio della partita; rileva il let, somministrando eventuali warning e sanzioni ai giocatori secondo regolamento e decidendo sui punti pi\u00f9 dibattuti. i giudici di linea valutano invece il rimbalzo nei pressi delle linee di campo di fondo e laterali o del servizio chiamando eventualmente l'out e facendo un cenno con il braccio per testimoniare il punto del rimbalzo della palla rispetto alla linea (laterale destro, sinistro o profondo). ad essi si attiene il giudice di sedia potendo anche ribaltare le loro decisioni. inizialmente esisteva anche il giudice del let che rilevava con mano sul filo della rete il let, sostituito dagli anni 2000 dalla pi\u00f9 efficace e semplice tecnologia di un sensore meccanico-acustico.\n\n\n==== moviola in campo ====\ndal 2005 l'itf ha introdotto la possibilit\u00e0, per qualsiasi torneo ufficiale riconosciuto, d'installare sui campi da gioco la moviola, chiamata in inglese hawk-eye (occhio di falco) o anche \"challenge\": questo \u00e8 uno strumento utilizzato per verificare, tramite replay successivo al punto appena concluso, se la chiamata del giudice di linea (il quale segnala quando la palla esce dal campo prima del primo rimbalzo) \u00e8 corretta. la richiesta di utilizzo dell'hawk-eye deve essere effettuata immediatamente dal tennista interessato e convalidata dal giudice di sedia, il quale ha anche la facolt\u00e0 (quasi mai utilizzata) di rifiutare la chiamata qualora ritenesse che questa sia solo un pretesto per perdere tempo e recuperare fiato, in quanto la chiamata del giudice di linea \u00e8 palesemente corretta.\nil giocatore pu\u00f2 anche interrompere a sua discrezione il punto qualora ritiene che la palla sia uscita prima del primo rimbalzo, laddove il giudice di linea l'abbia invece considerata in gioco. ogni tennista ha a disposizione tre chiamate per ogni set pi\u00f9 una in supplemento per un eventuale tie break. l'utilizzo del challenge pu\u00f2 dar vita a due situazioni:\n\nil tennista ritiene che una palla chiamata fuori a suo sfavore sia in realt\u00e0 in campo: se la palla \u00e8 effettivamente buona, al tennista in questione non viene scalata la chiamata e il punto viene rigiocato, se invece l'occhio di falco d\u00e0 ragione al giudice di linea, il giocatore perde sia il punto sia la chiamata, che gli viene sottratta da quelle rimanenti per il set;\nil tennista ritiene che la palla colpita dall'avversario abbia superato le linee di delimitazione del campo prima del primo rimbalzo: in questo caso il tennista stesso si prende la responsabilit\u00e0 di interrompere il punto e verificare il replay; se la palla \u00e8 effettivamente uscita, la chiamata non viene scalata da quelle rimanenti e il giocatore chiamante guadagna un punto a proprio favore; se invece il replay d\u00e0 ragione al giudice di linea, allora il tennista perde la chiamata e il punto.a oggi l'utilizzo dell'occhio di falco non \u00e8 obbligatorio per nessun torneo in quanto si tratta di un'attrezzatura molto costosa che va a gravare sugli organizzatori dei tornei stessi. nonostante ci\u00f2, la moviola \u00e8 presente in praticamente tutti i campi principali dei tornei atp masters 1000 (solitamente in due o massimo tre campi) e in molti tornei atp world tour 500; l'unico torneo ad avere la moviola su tutti i campi \u00e8, dal 2011, il master 1000 di indian wells. in questo fanno eccezione a tutti i livelli (tornei del grande slam, atp masters 1000 e cos\u00ec via) i campi in terra battuta: su questo tipo di campi, infatti, la pallina lascia un segno ben definito sul terreno che permette all'arbitro di stabilire, con un margine di errore minimo, se la pallina \u00e8 in campo o no; l'occhio di falco si rivela dunque inutile.\n\n\n===== occhio di falco =====\n\nhawk-eye utilizza diverse macchine fotografiche posizionate intorno al campo (solitamente dieci) in modo da fotografare la palla in volo. un computer triangola la posizione della palla in uno spazio tridimensionale e ripete il processo per il fotogramma successivo, poi unisce i punti e produce l'immagine animata che successivamente vediamo nei replay. hawk-eye inoltre tiene conto della compressione della palla e del suo scivolamento quando impatta la superficie (pu\u00f2 essere anche di 10 cm) ed \u00e8 accurato fino a 2-3 mm (ovvero il \u201cpelo\u201d della palla). i giocatori possono usarlo solo tre volte per set con le possibilit\u00e0 che scalano solo se la pallina chiamata dal giocatore non modifica la decisione del giudice di linea o di sedia.\n\n\n==== particolarit\u00e0 del punteggio ====\nnel gioco del tennis \u00e8 paradossalmente possibile che chi segna pi\u00f9 punti possa perdere l'incontro. ci\u00f2 accade in virt\u00f9 del fatto che il singolo gioco si assegna con il punteggio sopra citato. per esempio: se i due giocatori terminano la partita o set con il punteggio di 7-5, concludendo ogni gioco ai vantaggi, il giocatore che vince la partita o set ha segnato 2 punti in pi\u00f9 dell'avversario per ogni game che vince in tale maniera.\nsupponendo che l'avversario vinca il secondo set per 6-0 (tutti i giochi ai vantaggi) avr\u00e0 realizzato in quel set 12 punti in pi\u00f9. \npertanto il vincitore avr\u00e0 vinto i due set facendo in tutto 8 punti in pi\u00f9 dell'avversario, mentre quest'ultimo nell'unico set vinto ha fatto 12 punti in pi\u00f9. anche in uno stesso set il giocatore che perde pu\u00f2 aver fatto pi\u00f9 punti dell'avversario; ad esempio, perdendo il set 7-5, se vince 5 game lasciando a 0 l'avversario (20 punti) e perde i 7 game ai vantaggi (-14 punti), fa addirittura 6 punti pi\u00f9 dell'avversario.\nin termini \"pugilistici\" ai punti avrebbe vinto il giocatore che ha fatto meno set, cosa che nel tennis non conta. lo stesso si pu\u00f2 dire per quanto riguarda i giochi vinti in totale, e l'esempio precedente (7-5, 0-6, 7-5) ne \u00e8 riprova. in definitiva il vincitore \u00e8 colui che avr\u00e0 totalizzato almeno 2 set negli incontri al meglio dei 3 set e almeno 3 set in quelli al meglio dei 5, previsti solo negli incontri maschili di coppa davis e dei tornei del grande slam.\n\n\n==== australiana ====\nsi pratica anche una variante del tennis a livello amatoriale. descrizione del gioco a rotazione dopo ogni game: il giocatore singolo (a sorte per il primo gioco) \u00e8 quello che effettua il servizio e gioca sul campo del singolo; gli altri due giocatori (quello di destra e quello di sinistra) giocano sul campo del doppio. se il gioco, con le normali regole, viene vinto dal giocatore singolo, questo prende 2 punti, se dai giocatori in coppia questi prendono un punto ciascuno. al termine del primo gioco il giocatore di destra raggiunge il giocatore singolo e giocheranno in coppia (il giocatore singolo a destra). il punteggio di arrivo \u00e8 5.\nesistono numerose altre varianti praticate a scopo di allenamento o per divertimento, tra le quali a titolo di esempio si ricorda il pittino.\n\n\n== colpi fondamentali ==\ni colpi fondamentali del tennis, ovvero i pi\u00f9 importanti, sono quattro:\n\nla battuta o servizio\nil diritto o dritto\nil rovescio\nil colpo al volo o vol\u00e9e.per tutti i colpi \u00e8 fondamentale una preparazione o movimento accurato che parta dal posizionamento laterale del corpo, dopo uno spostamento laterale o in avanzamento, nel punto giudicato opportuno dopo il rimbalzo della pallina (qualche metro dopo) nella propria met\u00e0 campo, prosegue con la concomitante apertura laterale e all'indietro della racchetta fino al colpo stesso del piatto corde con la palla. fondamentali al riguardo sono gli spostamenti laterali lungo il campo con la velocit\u00e0 opportuna per contrastare i colpi dell'avversario.\n\n\n=== battuta o servizio ===\nla battuta deve essere effettuata dal giocatore fermo oltre la linea di fondo del campo di gioco. se un giocatore tocca questa linea con un piede, commette fallo di piede perdendo 1 punto; il giocatore dispone di 2 battute consecutive; sbagliandole entrambe consegna il punto all'avversario per \"doppio fallo\". la battuta si esegue di solito lanciando con la mano libera la palla verso l'alto, ma si deve tirare con la racchetta verso l'altra parte del campo: per esempio, se si batte dalla destra si tira la palla verso la sinistra e viceversa. per regolamento la palla si pu\u00f2 lanciare con mano in qualsiasi direzione, quindi diverse volte i giocatori lanciano la palla lateralmente per effettuare una smorzata sorprendendo l'avversario. se la palla tocca il nastro prima di atterrare entro le linee di battuta del campo avversario, il giudice di sedia dichiara il let annullando la battuta per farla ripetere.\nla prima battuta di ogni game si effettua dalla parte destra del campo del giocatore battente mentre la successiva sulla sinistra, l'altra ancora sulla destra e cos\u00ec via in maniera alternata. un riferimento importante su quale sia la posizione dalla quale battere \u00e8 il punteggio, ovvero: se la somma dei punti conquistati d\u00e0 un valore dispari, allora la battuta dovr\u00e0 essere eseguita a sinistra mentre se la somma \u00e8 pari, la battuta sar\u00e0 a destra. ad esempio, se il punteggio \u00e8 di 40-15, si calcola che per ottenere 40 sono stati messi a segno tre punti (15, 30, 40) mentre l'avversario, per ottenere 15, ne ha segnati uno solo. la somma equivale a quattro punti messi a segno, e quindi, essendo pari, la battuta dovr\u00e0 avvenire a destra.\nuna buona battuta \u00e8 un requisito fondamentale per avere la meglio sull'avversario. spesso la debolezza di un giocatore incomincia proprio con una battuta poco efficace. la meccanica della battuta, in linea generale, prevede il seguente movimento: la pallina viene alzata sopra il corpo, mentre un piede (il sinistro per i destrimani, il destro per i mancini) \u00e8 avanti di un piccolo passo rispetto all'altro. la palla pu\u00f2 essere alzata in varie posizioni: generalmente viene portata sulla verticale della spalla destra o dell'occhio destro (per i mancini spalla oppure occhio sinistro), pi\u00f9 raramente in altre posizioni. una volta alzata la palla, contemporaneamente alzare la racchetta sopra la spalla dell'impugnatura e portare il braccio all'indietro, flettendo il gomito. quando la palla arriva all'altezza di tiro, stendere verso l'alto il braccio con un movimento rapido e secco, facendo attenzione a che il piatto della racchetta sia parallelo alla rete al punto di impatto con la palla. eventualmente il piatto pu\u00f2 essere anche lievemente inclinato verso il basso, mai verso l'alto. le spalle vanno tenute perpendicolari alla rete (o, per meglio dire, perpendicolari alla direzione da imprimere alla palla).\n\u00e8 importante il movimento delle gambe: vanno leggermente flesse, e il peso del corpo portato dal piede pi\u00f9 arretrato a quello pi\u00f9 avanzato nell'istante in cui si opera la battuta.\n\nesiste anche la battuta tagliata: a seconda del taglio si possono aumentare il controllo sul colpo (tagli piccoli), oppure imprimere delle velocit\u00e0 di spin (slice) alla pallina tale da rendere imprevedibile la traiettoria al rimbalzo nel campo avversario. la battuta tagliata \u00e8 l'unico caso in cui \u00e8 consentito tenere il piatto inclinato verso l'alto.\nqualche giocatore effettua la battuta con modalit\u00e0 particolari, che vengono utilizzate solo una volta avuto il controllo del colpo: con un piccolo salto, oppure portando il peso del corpo tutto in avanti per riuscire a scattare assieme alla palla, portarsi sotto rete e tentare cos\u00ec di sorprendere l'avversario con il serve & volley. questo in genere si effettua dopo un servizio in slice a uscire che mette fuori campo il ricevente con maggiori difficolt\u00e0 di risposta efficace e relativa discesa a rete dell'attaccante/servente.\nse un giocatore fa punto con il servizio senza che l'avversario riesca a rispondere, si ha un \"ace\" (raramente italianizzato con il corrispondente termine \"asso\"). questo colpo differisce dal \"servizio vincente\" in cui l'avversario, pur colpendo la palla, non riesce a ribatterla efficacemente (mandandola quindi per lo pi\u00f9 in rete o fuori campo).\nla battuta, specialmente nel tennis moderno, \u00e8 il colpo pi\u00f9 importante che pi\u00f9 si \u00e8 evoluto di pari passo con l'innovazione tecnologica delle racchette, con veri e propri bombardieri a partire dall'inizio degli anni novanta come boris becker, pete sampras, goran ivani\u0161evi\u0107, richard kraijcek, mark philippoussis, greg rusedski, marat safin, mario an\u010di\u0107, andy roddick, ivo karlovi\u0107, john isner, juan mart\u00edn del potro, marin \u010dili\u0107, milos raonic, kevin anderson ecc. in grado di servire regolarmente oltre i 200 km/h.\n\n\n=== diritto ===\nper diritto s'intende il colpo piazzato quando la palla viene colpita alla destra del giocatore (o alla sinistra nel caso di tennisti mancini) dopo il rimbalzo. questo colpo pu\u00f2 sembrare il pi\u00f9 facile (e comunque \u00e8 il colpo pi\u00f9 forte nella maggioranza dei giocatori) ma pu\u00f2 non essere cos\u00ec quando la palla, colpita dall'avversario, \u00e8 carica di effetto e dopo il rimbalzo non \u00e8 facile da controllare. questo accade soprattutto nei campi in erba, in cui il rimbalzo \u00e8 spesso irregolare, in quanto il diritto \u00e8 un colpo che richiede un movimento pi\u00f9 lungo rispetto al rovescio e pertanto pu\u00f2 accadere che, nel rispondere a palle molto tagliate (ovvero colpite non di piatto), il movimento si concluda con un impatto della palla non esattamente nel centro del piatto-corde ma pi\u00f9 verso i bordi facendo s\u00ec che la palla non venga mandata nel punto voluto ma finisca per essere lunga.\noriginariamente si conoscevano due tipologie diverse di diritto (il lungo linea o l'incrociato), oltre a quello in mezzo al campo. oggi grazie ai progressi tecnologici nelle racchette e nel loro equilibrio, ma soprattutto ai progressi fisici degli atleti \u00e8 sempre pi\u00f9 frequente il colpo di diritto aperto con traiettoria a uscire, detto diritto anomalo quando si cerca il lungo/linea dalla parte del rovescio aggirando la palla, e inoltre il \"diritto stretto\" quando si cerca la traiettoria a uscire mandando la palla nell'area di servizio.\nil colpo diritto ha una meccanica piuttosto precisa. in linea generale, senza badare a sottigliezze, per i destrimani si opera il colpo nel seguente modo: si apre il braccio portando il piatto della racchetta all'indietro, successivamente si porta il peso del corpo dalla gamba destra, pi\u00f9 arretrata, alla gamba sinistra (che deve stare circa un passo avanti alla destra). la racchetta deve trovarsi con la 'punta' rivolta verso il basso. la palla viene colpita approssimativamente lungo la linea del fianco ruotando il busto, operando un colpo secco e con il piatto parallelo alla rete. il colpo deve prevedere un movimento lieve verso l'alto della racchetta con una chiusura successiva effettuata ruotando la racchetta verso il basso. per ottenere un tiro corretto non si deve ruotare il polso ma lo si deve mantenere rigido.\nper i mancini il movimento \u00e8 lo stesso, solo che si inverte la posizione delle gambe. il colpo tagliato (o liftato) viene effettuato con il piatto non parallelo alla rete, ma lievemente inclinato verso il basso. consente un migliore controllo della palla (specie per palle corte).\n\ncon l'evoluzione tecnologica delle racchette il tennis di oggi \u00e8 fondamentalmente un tennis veloce, la ricerca esasperata di colpi vincenti di diritto ha portato a diverse modalit\u00e0 di esecuzione di questo colpo per quanto riguarda il tempo di impatto: l'esecuzione normale di un diritto avviene nel momento in cui la pallina \u00e8 a mezza altezza tra il punto in cui incomincia a scendere e il terreno. alcuni giocatori per\u00f2 preferiscono utilizzare il diritto anticipato: l'impatto avviene nel momento in cui la pallina, dopo il rimbalzo, sta salendo verso l'alto e di conseguenza non si aspetta mai che scenda. questa soluzione permette di effettuare un colpo dall'alto verso il basso pi\u00f9 potente rispetto al diritto normale, dove la pallina disegna un percorso parabolico a salire (per superare la rete) e poi a scendere; in questo caso la pallina scende fin dal momento dell'impatto e di conseguenza riesce a raggiungere una velocit\u00e0 pi\u00f9 elevata perch\u00e9 viene \"scaraventata\" verso il basso. questa \u00e8 una soluzione molto pi\u00f9 dispendiosa dal punto di vista mentale perch\u00e9 occorre la massima concentrazione per colpire la palla nel momento giusto: se colpita un attimo prima pu\u00f2 facilmente finire a rete, se colpita un attimo dopo la palla pu\u00f2 andare lunga o addirittura essere \"steccata\", ovvero non colpita con il centro del piatto corde. il diritto anticipato \u00e8 altres\u00ec dispendioso dal punto di vista fisico perch\u00e9 il gioco accelera molto (l'impatto \u00e8 anticipato di almeno un secondo) e, se non colpito con adeguata potenza, pu\u00f2 rivelarsi corto e quindi facilmente abbordabile per l'avversario. questo tipo di diritto \u00e8 prediletto da giocatori alti e forti fisicamente, che possono colpire la pallina da posizione abbastanza elevata per evitare che vada a rete e che sono abbastanza preparati fisicamente da poter dare potenza a ogni colpo. questo tipo di gioco \u00e8 caratteristico di giocatori quali robin s\u00f6derling e tom\u00e1\u0161 berdych e perde gran parte della sua efficacia contro giocatori dotati di un'ottima difesa e copertura laterale del campo, in quanto impediscono la chiusura rapida del punto causando quindi la stanchezza fisica degli avversari.\nopposto al diritto anticipato \u00e8 il diritto in top spin: per eseguirlo occorre infatti anticipare la palla mentre \u00e8 in fase di risalita, colpendola ad altezza petto per poterle dare appunto quello spin (rotazione) che pu\u00f2 mettere molto in difficolt\u00e0 l'avversario dopo il rimbalzo. il colpo in top spin si esegue ruotando il polso e la racchetta in posizione quasi verticale. \u00e8 un colpo pi\u00f9 lento e parabolico rispetto al diritto normale, pertanto eseguirlo alla stessa altezza del diritto normale sarebbe inutile: come detto, infatti, la pallina nel top spin prima di abbassarsi si alza e dunque il colpo va eseguito in modo anticipato, perch\u00e9 \u00e8 necessario colpirla il pi\u00f9 in alto possibile per minimizzare i tempi tra l'abbassamento della pallina e l'impatto con il terreno. l'efficacia del colpo in top spin sta nelle angolazioni che si possono trovare: si possono infatti giocare dei tiri incrociati a uscire molto precisi, cosa impossibile con il diritto normale: per quanto un tennista possa essere preciso con questo colpo, la palla non sar\u00e0 mai a uscire perch\u00e9 non avr\u00e0 quello spin necessario a spingere l'avversario fuori dal campo. il diritto in top spin \u00e8 il colpo fondamentale di rafael nadal, uno dei tennisti pi\u00f9 vincenti di sempre, che riesce ad abbinare a questo colpo eseguito con precisione millimetrica una grande potenza e profondit\u00e0, cosa molto difficile da ottenere con il diritto in top spin.\n\n\n=== rovescio ===\nper rovescio s'intende il colpo piazzato quando la palla viene colpita alla sinistra del giocatore (o alla destra in caso di tennisti mancini). esso pu\u00f2 essere effettuato impugnando la racchetta con una mano o con due mani (con la mano debole che contribuisce al movimento e a dare maggior forza alla palla). il rovescio a una mano \u00e8 considerato stilisticamente pi\u00f9 corretto, mentre quello a due mani, sebbene ritenuto appunto inelegante e scorretto, \u00e8 ormai molto pi\u00f9 diffuso. venne introdotto da bj\u00f6rn borg e da jimmy connors, che lo trasmise a giovani tennisti americani come andre agassi e jim courier, e da l\u00ec fino alla generazione attuale.\t\nla versione a una mano presenta un netto vantaggio nel colpo di volo. tutti i giocatori b\u00ecmani hanno infatti grosse difficolt\u00e0 quando, dovendo impattare la palla di volo con il rovescio, sono costretti a lasciare la mano di sostegno in quanto essa impedisce di tagliare la palla con gli effetti necessari per rendere il colpo efficace. infatti, non si conoscono giocatori bimani particolarmente abili nel gioco di volo (tutti i migliori interpreti di questa specialit\u00e0, da john mcenroe, stefan edberg e boris becker a roger federer passando per pete sampras giocavano e giocano a una mano).\nal contrario, il rovescio a due mani \u00e8 particolarmente efficace nel gioco di rimbalzo, in quanto \u00e8 un movimento pi\u00f9 corto dell'altro e permette grandi accelerazioni ed angoli molto acuti anche nella risposta al servizio o nei passanti; garantisce inoltre un'agevolazione nella gestione delle traiettorie alte o particolarmente profonde effettuate dal proprio avversario, considerate piuttosto \"scomode\" da ribattere per chi esegue il rovescio ad una mano (gran parte dei giocatori specialisti da fondo campo, da borg a connors a mats wilander - con l'unica notevole eccezione rappresentata da ivan lendl - passando per agassi, courier fino agli odierni marat safin, rafael nadal, lleyton hewitt, andy roddick, david nalbandian, gilles simon e andrew murray giocano il colpo bimane).\t\nil colpo di rovescio ha una meccanica per certi versi simile al dritto.\t\nla caratteristica di base del colpo rovescio \u00e8 la lieve rotazione all'indietro della mano sull'impugnatura della racchetta. quando arriva la palla, di solito si ruota tutto il busto all'indietro, per portare il piatto corde il pi\u00f9 possibile all'indietro. il colpo viene operato ruotando il busto in avanti e con la linea delle spalle perpendicolare rispetto alla linea di rete, con un colpo secco e deciso. il piatto corde \u00e8 generalmente tenuto parallelo alla rete. pi\u00f9 il colpo \u00e8 blando o pi\u00f9 si \"accompagna\" la palla, pi\u00f9 sar\u00e0 scadente il tiro effettuato. il peso del corpo, al momento dell'esecuzione, va portato dalla gamba sinistra, pi\u00f9 arretrata, alla gamba destra che \u00e8 circa un passo avanti. per i mancini il colpo \u00e8 identico, solo a posizioni invertite. come per il dritto, oltre al rovescio in mezzo al campo, si pu\u00f2 effettuare un rovescio lungolinea e un rovescio incrociato a una o due mani, oltre che un cross incrociato di rovescio. si pu\u00f2 effettuare anche un rovescio tagliato (in gergo slice o, impropriamente, rovescio in back) specie per palle corte o cariche di effetto.\n\n\n=== colpo a volo o vol\u00e9e ===\nla vol\u00e9e si effettua colpendo la palla al volo, ovvero prima che rimbalzi nel proprio campo. la palla va colpita solo quando ha gi\u00e0 superato la rete: se si colpisce quando \u00e8 ancora al di l\u00e0 della rete, si commette fallo di invasione. allo stesso modo, si commette fallo di invasione se si tocca la rete (con la racchetta o con il corpo) prima che il punto sia concluso.\nla vol\u00e9e pu\u00f2 essere effettuata sia di dritto sia di rovescio, facendo attenzione alla posizione della racchetta e delle gambe: in entrambi i casi si gioca da sotto rete, con la racchetta alta e il piatto corde dritto; nella vol\u00e9e di dritto il colpo va accompagnato al movimento del piede opposto con un passo in avanti (il piede destro per chi gioca di mancina, il sinistro per chi gioca di destra) mentre nella vol\u00e9e di rovescio la situazione \u00e8 opposta (piede sinistro per chi gioca di mancina e destro per i destri). \u00e8 l'unico colpo che non prevede un movimento di apertura con il braccio e la racchetta, ma solo un posizionamento corretto del corpo e della racchetta stessa. esiste anche la cosiddetta demi-volee, ovvero una volee smorzata o no, dopo aver fatto toccare terra alla palla. entrambi i colpi di vol\u00e9e, cos\u00ec come lo smash, sono anche detti colpi di chiusura, poich\u00e9 dovrebbero mettere controtempo l'avversario, impedendogli di proseguire nello scambio. assieme al servizio o battuta sono i fondamentali dello stile di gioco detto serve & volley e delle superfici veloci.\n\n\n== colpi particolari ==\nun buon giocatore ha in repertorio certi colpi che possono essere cos\u00ec definiti:\npassante lungolinea: si effettua in genere da fondocampo dopo il rimbalzo della palla calibrando l'impatto del colpo mentre la traiettoria di rimbalzo \u00e8 in salita. in questo modo si anticipa il colpo per far s\u00ec che il giocatore che attacca non abbia il tempo di coprire la rete.\npassante incrociato: si esegue in genere da fondocampo dopo il rimbalzo e necessita di grande sensibilit\u00e0 da parte del tennista che di solito lo effettua quando l'avversario \u00e8 a rete, tenendo la traiettoria della palla molto bassa in modo da rendere il gioco a volo del rivale particolarmente complesso. la differenza con il passante lungolinea \u00e8 nell'impatto della palla durante la traiettoria di rimbalzo in discesa. questo colpo, insieme con il passante lungolinea, spiazza l'avversario che una volta a rete dev'essere molto reattivo o sar\u00e0 superato in velocit\u00e0 dalla palla;cross: \u00e8 un colpo di dritto incrociato non molto forte, ma molto preciso e molto angolato all'interno del campo nei pressi delle linee di corridoio con l'avversario posizionato a fondocampo;\nschiacciata (smash): \u00e8 un altro colpo di volo che si esegue prima o dopo il rimbalzo della palla. \u00e8 simile alla battuta e imprime al colpo notevole energia;\nsmorzata, o palla corta (drop-shot): si gioca pure prima o dopo il rimbalzo della palla affinch\u00e9 il rimbalzo, in zona avversa, sia minimo e vicino alla rete per sorprendere l'avversario;\ncolpo a semivolo o di controbalzo (demi-vol\u00e9e): si effettua appena la palla tocca il terreno, ossia in controbalzo, nei pressi della rete;\nveronica (backhand smash): \u00e8 un colpo spettacolare che, quando vincente, scatena sempre l'entusiasmo assordante del pubblico. si effettua volgendo la schiena verso la rete e colpendo di rovescio e schiacciando la palla al volo;\npallonetto (lob): si gioca prima o dopo il rimbalzo e consiste nello spingere la palla in alto per farla rimbalzare dietro l'avversario che quindi ne resta scavalcato;\ncolpo piatto: in antitesi al topspin e backspin \u00e8 un colpo piatto senza dare alcun effetto particolare alla palla;\naccelerazione: di dritto o rovescio, lungolinea o incrociato\nvariazioni di effetto: consistono nell'imprimere alla palla una rotazione che modifica la direzione della palla attraverso l'effetto magnus. pu\u00f2 essere una rotazione in avanti (topspin), che a parit\u00e0 di forza accorcia la traiettoria della palla e di conseguenza permette di colpirla con pi\u00f9 potenza (tale caratteristica lo rende ormai un colpo base per i giocatori di buon livello), o una rotazione all'indietro (backspin), che a parit\u00e0 di forza ne allunga la traiettoria consentendo anche di rallentare il colpo e di ottenere un rimbalzo basso, ideale per la discesa a rete;\nbattuta al centro, al corpo, laterale o con effetto: si pu\u00f2 imprimere un effetto in slice (lanciando la palla pi\u00f9 esternamente verso il braccio che colpisce e dando un effetto di rotazione verso l'esterno) o kick (lanciando la palla dietro alla testa per colpirla con effetto di rotazione esterno, ma con rimbalzo imprevedibile). infine \u00e8 possibile colpire la palla con il piatto corde piatto (parallelo alla rete) per imprimere molta potenza e mettere l'avversario nella condizione di non avere tempo per caricare il colpo di risposta;\ncolpo al volo: equivalente di una schiacciata effettuata con diritto o con rovescio; \u00e8 tipicamente un colpo di chiusura o vincente;\ncolpo in controbalzo: \u00e8 un colpo solitamente difensivo giocato con il rimbalzo della palla molto vicino ai piedi e al proprio posizionamento a fondo campo; non ha grande velocit\u00e0, ma pu\u00f2 essere anche abbastanza piazzato; molte volte \u00e8 un colpo di necessit\u00e0;\ncolpo in avanzamento: \u00e8 un colpo giocato impattando la palla mentre si \u00e8 in movimento in avanti verso la palla stessa; molte volte \u00e8 un colpo di necessit\u00e0 o anche di attacco;\ngran willy (in onore a guillermo \"willy\" vilas, il primo in metterlo in pratica), o tweener: colpo molto particolare effettuato soprattutto quando dalla posizione davanti alla rete si colpisce la palla in mezzo alle gambe mentre si torna a fondo campo. di regola viene utilizzato per rimettere in campo la pallina in una situazione quasi disperata sperando in un errore nell'avversario che, mentre il tennista che effettua il colpo rincorre la pallina verso il fondo del campo, ha tutto il tempo di salire a rete e concludere facilmente il punto.\nchop: colpo di approccio offensivo effettuato sia di dritto sia di rovescio, consistente in un netto e accentuato slice dall'alto al basso che impone alla palla una forte rotazione in backspin e, successivamente, un rimbalzo \"smorzato\", cio\u00e8 basso e corto, oppure, se respinto al volo, un rimbalzo sul piatto della racchetta che tender\u00e0 a dirigersi verso il basso, rendendo difficile il controllo verticale della palla da parte dell'avversario. di norma, il chop precede la discesa a rete e non va confuso con il recupero difensivo in slice.\n\n\n== strategia e schemi ==\n\nin linea ideale la tattica di gioco varia in funzione delle caratteristiche o colpi dei giocatori, dipendenti a loro volta da tecnica, fisico e tenuta mentale; sempre in linea ideale schemi e tattica, studiati a tavolino, variano anche in funzione dell'avversario e del tipo di superficie di gioco (veloce o lenta). tra i colpi a cui ricorre una strategia, tattica o schema si ricordano:\n\ncolpo di anticipo: tutti i colpi possono essere ottenuti per anticipo sulla palla ovvero colpendola avanti (con o meno topspin o dall'alto verso il basso) rispetto alla posizione del corpo, pur con il corpo spostato lateralmente a destra o sinistra, permettendo di appoggiarsi sui colpi dell'avversario. \u00e8 utilizzato soprattutto nella risposta al servizio dell'avversario e per comandare il gioco. in genere un colpo con anticipo \u00e8 meno soggetto ad errore;\ncolpo profondo: in generale tanto pi\u00f9 il colpo \u00e8 profondo e veloce ovvero diretto nella seconda met\u00e0 di campo, tanto maggiore \u00e8 la difficolt\u00e0 e minore l'efficacia della risposta dell'avversario. variando la profondit\u00e0 del colpo, oltre che l'angolazione, si ottengono buoni risultati riuscendo a far avanzare o arretrare l'avversario;\ncolpo mascherato: tutti i colpi possono essere abilmente pi\u00f9 o meno mascherati in fase di preparazione nella loro direzione finale da imprimere alla palla in modo da non permettere la lettura a distanza del movimento e/o dell'impatto di essi da parte dell'avversario;\ncolpo difensivo: \u00e8 giocato come difesa da un colpo di attacco dell'avversario e mira a reinviare la palla al di l\u00e0 della propria met\u00e0 campo, possibilmente nella maniera pi\u00f9 sfavorevole possibile per l'avversario;\ncolpo di attacco: \u00e8 un colpo giocato dopo uno scambio pi\u00f9 o meno lungo, mirato a mettere in difficolt\u00e0 l'avversario prima di tentare un vincente (es. accelerazione di diritto o rovescio). pu\u00f2 diventare un vincente se l'avversario non riesce a contrastarlo;\ncolpo vincente: \u00e8 un colpo di chiusura di uno scambio, messo a segno (positivamente o negativamente) dopo un colpo di attacco ed un colpo difensivo;\ncontropiede: \u00e8 un colpo di dritto o di rovescio tirato nella direzione opposta in cui si sta muovendo il giocatore prendendolo in controtempo;\nvariazioni di gioco: consiste nel cambiare spesso tipo di colpo, direzione, velocit\u00e0 e rimbalzo a terra;\n\"braccino\": indica un qualsiasi colpo, specie d'attacco, giocato male e con esito opposto per effetto della pressione psicologica indotta dallo scambio con l'avversario (es. doppio fallo al servizio). il termine, nato nel tennis, \u00e8 diventato di uso comune anche in altri ambiti sportivi per indicare una fragilit\u00e0 psicologica o paura di vincere anche temporanea in momenti clou di un incontro sportivo;\nerrore non forzato: si tratta di un punto perso giocato a rete o fuori campo come esito di uno scambio in cui l'errore stesso matura senza la pressione del colpo avversario risultando cos\u00ec un errore abbastanza gratuito; spesso \u00e8 la somma degli errori non forzati a determinare l'esito del match;\nbreak point: indica un punto che mette a segno un game sul servizio dell'avversario ed \u00e8 considerato, a livelli medio-alti, un vantaggio in quanto \u00e8 considerato pi\u00f9 difficile di un game con il servizio a proprio favore.\n\n\n== tornei ==\ni tornei dei circuiti professionali sono gestiti prevalentemente dalle associazioni dei giocatori professionisti, ossia association of tennis professionals (atp), e delle colleghe, ossia women's tennis association (wta), e dalla federazione internazionale di tennis, international tennis federation (itf), che gestisce direttamente la coppa davis, la fed cup, il torneo olimpico di tennis, i tornei del cosiddetto grande slam e le competizioni giovanili internazionali. grande slam, atp finals, atp masters 1000 e le olimpiadi formano i cosiddetti big titles.\ni tornei in ordine d'importanza sono:\n\nmaschiligrande slam\natp finals\natp world tour masters 1000\natp world tour 500 series\natp world tour 250 series\natp challenger tour\nitf men's world tennis tour (dal montepremi di 15 000 o 25000 $) - gestiti esclusivamente dall'itffemminilimedesima classificazione si ritrova nei tornei delle tenniste, dopo i tornei del grande slam e le olimpiadi:\n\ngrande slam\nwta finals\nwta 1000\nwta elite trophy\nwta 500\nwta 250\nwta 125\nitf women's world tennis tourfino alla stagione 2020, i tornei erano suddivisi in tornei premier (di categoria mandatory, five o semplici) e international. si disputano tornei per veterani professionisti oltre i 35 anni, uomini e donne. periodicamente sono organizzati anche tornei per professionisti, che si contendono un montepremi, ma non i punti per la classifica mondiale: sono definiti tornei d'esibizione; incontri di singolare d'esibizione si disputano anche tra alcune campionesse opposte ad altrettanti campioni.\nper i dilettanti esistono tornei di ogni tipo: juniores, veterani e disabili. si sta sviluppando rapidamente in italia un circuito di tornei per disabili, tennis su sedia a rotelle, facente parte del circuito internazionale international wheelchair tennis federation (iwtf). le specialit\u00e0 sono:\n\nsingolo, singolare o individuale quando si affrontano 2 atleti o atlete; questa \u00e8 considerata dagli appassionati la specialit\u00e0 pi\u00f9 importante: difatti il tennis \u00e8 generalmente ritenuto uno sport individuale.\ndoppio quando si affrontano 4 atleti o atlete divisi in coppie di 2 concorrenti dello stesso sesso.\ndoppio misto quando si affrontano coppie di 2 concorrenti di sesso diverso.\n\n\n== presenza nei media ==\n\n\n=== cinema ===\nil tennis \u00e8 presente in diversi film: tra questi, citiamo qualche titolo.\n\npartita a tennis\nwimbledon\nla battaglia dei sessi\nborg mcenroe\nuna famiglia vincente - king richard\n\n\n=== televisione ===\nnel secolo scorso le varie emittenti televisive statali e private, nelle nazioni dove operavano, trasmettevano in chiaro le partite dei tornei pi\u00f9 importanti. negli ultimi anni del '900 la tecnologia dell'emittenza televisiva consent\u00ec di trasmettere le partite in esclusiva agli appassionati previo pagamento di un abbonamento a determinate emittenti televisive, che avevano comprato i diritti di trasmissione sui tornei principali quindi, dall'inizio di questo secolo con la diffusione delle pay tv, gli appassionati devono pagare abbonandosi a un'emittente televisiva per vedere le partite dei tornei di categoria slam in diretta. in italia la federazione tennistica, onde dare la possibilit\u00e0 a tutti di vedere gratuitamente le partite, finanzi\u00f2 l'emittente supertennis, che dal 2008 trasmette in chiaro e in diretta molti incontri di vari tornei, ma non quelli pi\u00f9 importanti, che restano in esclusiva per un pubblico pagante. nel marzo 2023 l'emittente televisiva supertennis compr\u00f2 i diritti di trasmissione in esclusiva delle partite del torneo us open per cinque anni quindi dopo 34 anni in italia una televisione ha trasmesso gratuitamente in diretta le sfide tennistiche di un torneo della categoria pi\u00f9 importante. tra le televisioni, che trasmettono i tornei principali a pagamento, sono operative sky sport tennis, eurosport e altre.\n\n\n=== editoria ===\nriviste specializzate, ossia dedicate solo allo sport del tennis, sono molte in tante nazioni. in italia il mensile il tennis italiano esiste dal 1929 e altre riviste esistevano in passato, ma poi cessarono la pubblicazione come \"matchball\", \"tennis club\", \"il grande tennis\" e \"matchpoint\". il mensile \"il tennis italiano\" fu distribuito per la prima volta in data 1 agosto 1929 quando era intitolato \n\"tennis\" e aveva cadenza quindicinale: da allora questa rivista \u00e8 stata pubblicata senza interruzione quindi \u00e8 diventata la pubblicazione specializzata in tennis pi\u00f9 antica del mondo poich\u00e9 riviste analoghe pi\u00f9 antiche in lingua inglese cessarono l'attivit\u00e0 negli anni scorsi. la rivista \"matchball\" aveva cadenza di 14 giorni e fu distribuita dal 1970 al 1996; nel decennio 1970-1980 il periodico \"tennis club\" fu fondato e diretto da rino tommasi, che era direttore pure del trimestrale \"il grande tennis\" pubblicato nel periodo 1991-1998; il mensile \"matchpoint\" fu distribuito dal 2002 al 2015 e cambi\u00f2 titolo in \"tennis match\" nel biennio 2016-2017. ogni anno viene pubblicato almanacco illustrato del tennis da panini.\nin varie lingue sono tanti i romanzi, che come protagonisti hanno appassionati di tennis e lo scrittore gianni clerici pubblic\u00f2 diversi romanzi di tale genere: comunque il libro pi\u00f9 conosciuto e tradotto in molte lingue \u00e8 500 anni di tennis, che fu pubblicato in prima edizione nel 1974 e viene annualmente aggiornato nelle nuove edizioni.numerosi sono i libri pubblicati da altrettanti campioni, che si descrivono e raccontano le loro imprese tennistiche in autobiografie, dopo il ritiro dall'attivit\u00e0 agonistica: tra loro figurano pancho gonzales, rod laver, adriano panatta, john mcenroe, boris becker, andre agassi e altri.\n\n\n== varianti ==\nquesto sport deriva principalmente dalla pallacorda e ha dato origine a una serie di varianti, che sono praticate con racchette e palle, che per\u00f2 variano per dimensioni e materiali usati nella loro produzione.\n\ntennis da spiaggia\ntennis da tavolo\nroad tennis\nsoft tennis\ntennis polo\ntouch tennis\npadel\npaddle tennis\nplatform tennis\n\n\n== impegno fisico ==\nla pratica assidua di questo sport espone il fisico degli atleti, professionisti e dilettanti, a rischio costante degli infortuni quindi un oculato allenamento \u00e8 necessario per tutti i giocatori affinch\u00e9 i muscoli pi\u00f9 impegnati si rafforzino per affrontare adeguatamente le competizioni.\nl'infortunio pi\u00f9 conosciuto \u00e8 quello chiamato gomito del tennista, ma denominato epicondilite, che consiste nell'infiammazione dell'articolazione del gomito, che \u00e8 pesantemente coinvolto tutte le volte che il tennista deve colpire la palla: specialmente quando il giocatore vuole sfruttare la propria potenza nei turni al servizio per spingere e far rimbalzare la palla il pi\u00f9 velocemente possibile con lo scopo di ottenere gli eventuali ace, ossia palle che neanche vengono toccate dalla racchetta del rivale.\nmolto affaticate durante le gare sono pure le articolazioni di ambedue le ginocchia per gli scatti e le frenate improvvise vicino la rete nonch\u00e9 i cambi di direzione per spostamenti repentini in avanti e dietro o a destra e sinistra. pertanto legamento crociato anteriore e legamento crociato posteriore sono sottoposti a sforzi notevoli durante le partite quindi eventuali infortuni sono prevedibili pure in tali punti del fisico.\nnegli anni passati si \u00e8 ipotizzata una correlazione diretta tra la pratica del tennis e l'insorgenza e/o l'evoluzione di una scoliosi, malattia della colonna vertebrale che si presenta deviata lateralmente sul piano frontale associata a una rotazione delle vertebre. a oggi non esistono studi scientifici in grado di stabilire con esattezza una relazione di \"causa ed effetto\". si \u00e8 persuasi, tuttavia, che il tennis non possa in alcun modo influire sulla storia evolutiva di detta deformit\u00e0 anche in ragione del fatto che la scoliosi vera e propria non conosce una causa nota in oltre il 90% dei casi (eziologia ignota). gli studi scientifici per\u00f2 sono pochi e quei pochi scarsamente attendibili. una ricerca recente di isico ha rilevato che il tennis non \u00e8 pericoloso per la colonna vertebrale durante la crescita. dunque scientificamente si pu\u00f2 dichiarare che la supposta relazione tra pratica del tennis e insorgenza di scoliosi \u00e8 una fandonia. tuttavia tale ricerca, che mira a sfatare il tab\u00f9 della nocivit\u00e0 del tennis nella scoliosi, risulta piena di \"falle\" metodologiche e i risultati sono fuorvianti secondo alcuni saggisti.\n\n\n== note ==\n\n\n== voci correlate ==\nassociation of tennis professionals (atp)\natp challenger tour\natp world tour 250 series\natp world tour 500 series\natp world tour masters 1000\ncampionati professionali di tennis\ncampionato degli affiliati\ncoppa davis\nglossario del tennis\nfed cup\ngrande slam (tennis)\ninternational tennis hall of fame\nitf men's circuit\nsport della racchetta\ntennis ai giochi olimpici\ntennis da tavolo\nwomen's tennis association (wta)\nglossario del tennis\n\n\n== altri progetti ==\n\n wikiquote contiene citazioni sul tennis\n wikizionario contiene il lemma di dizionario \u00abtennis\u00bb\n wikinotizie contiene notizie di attualit\u00e0 sul tennis\n wikimedia commons contiene immagini o altri file sul tennis\n\n\n== collegamenti esterni ==\n\n(en) barry steven lorge, morys george lyndhurst bruce e 4th baron aberdare, tennis, su enciclopedia britannica, encyclop\u00e6dia britannica, inc. \n(en, fr) tennis, su enciclopedia canadese. \n fit. (federazione italiana tennis)\n tennis.it. portale italiano sul tennis\n tennis europe. federazione europea tennis\n atp tour. sito ufficiale del circuito atp (maschile)\n tpra tour. sito ufficiale del circuito online tpra\n wta tour. sito ufficiale del circuito wta (femminile)"