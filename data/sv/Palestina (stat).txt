"palestina (arabiska:  \u0641\u0644\u0633\u0637\u064a\u0646, filastin), formellt staten palestina, (arabiska:  \u062f\u0648\u0644\u0629 \u0641\u0644\u0633\u0637\u064a\u0646, dawlat filastin) \u00e4r en stat som genom den palestinska sj\u00e4lvst\u00e4ndighetsf\u00f6rklaringen 15 november 1988 utropades av plo. staten \u00e4r erk\u00e4nd av 135 av v\u00e4rldens 193 suver\u00e4na fn-stater samt m\u00e5nga internationella organ, inklusive f\u00f6renta nationernas generalf\u00f6rsamling, som 2012 r\u00f6stade f\u00f6r att palestina som stat skulle f\u00e5 observat\u00f6rsstatus i fn. plo ut\u00f6vade inte kontrollen \u00f6ver n\u00e5got territorium vid tiden f\u00f6r sj\u00e4lvst\u00e4ndighetsf\u00f6rklaringen och omr\u00e5dena som tas i anspr\u00e5k st\u00e5r under israelisk ockupation med enbart en begr\u00e4nsad palestinsk kontroll, bland annat \u00f6ver st\u00e4der och andra bebodda platser (area a och b). dessa omr\u00e5den utg\u00f6rs av gazaremsan, v\u00e4stbanken och \u00f6stra jerusalem.\n\"palestina\" anv\u00e4nds officiellt som en kortform av staten palestina men ocks\u00e5 homonymt f\u00f6r s\u00e5v\u00e4l palestinska myndigheten, plo som fn-observat\u00f6r, palestina som biblisk[k\u00e4lla beh\u00f6vs], geografisk och historisk region som f\u00f6r andra f\u00f6rslag g\u00e4llande en palestinsk stat.\n\n\n== geografi ==\narea: gazaremsan 360 km\u00b2, v\u00e4stbanken 5 860 km\u00b2. total yta \u00e4r 6 220 km\u00b2, varav 3,54 procent \u00e4r vatten.\nlandskapet i gaza \u00e4r flackt och sandigt, kusten \u00e4r t\u00e4ckt av sanddyner. omgivningarna vid v\u00e4stbanken \u00e4r huvudsakligen bergiga. berget jabel jermac \u00e4r den h\u00f6gsta punkten i omr\u00e5det. huvudfloderna \u00e4r jordan, yarmuk, naher, el-muqatta och naher el'auja.\n\n\n=== klimat ===\ngaza och v\u00e4stbanken har medelhavsklimat med heta, torra somrar och en kort regnig och kall vinter. medeltemperatur och nederb\u00f6rd varierar mellan de fyra klimatzonerna kustsl\u00e4tten, bergsregionen, jordandalen och naqab\u00f6knen.\n\n\n=== flora och fauna ===\ndet finns \u00f6knar med vildtulpaner, iris och dadelpalmer. huvudsaklig jordbruksproduktion \u00e4r oliver, citrusfrukter och gr\u00f6nsaker.\n\n\n== historia ==\ndet finns ingen palestinsk stat, \u00e4ven om palestinska sj\u00e4lvstyret ibland av praktiska sk\u00e4l beskrivs som en s\u00e5dan. osloavtalet 1993 om palestinskt sj\u00e4lvstyre var t\u00e4nkt att l\u00e4gga grunden till en stat, n\u00e5got som \u00e4nnu inte f\u00f6rverkligats, \u00e4ven om ett antal nationer i sydamerika erk\u00e4nt en palestinsk stat inom 1967 \u00e5rs gr\u00e4nser. sj\u00e4lvstyret g\u00e4ller i princip f\u00f6r palestinier p\u00e5 delar av v\u00e4stbanken, som fortfarande \u00e4r ockuperad av israel (israel ser inte omr\u00e5det som ockuperat utan som omtvistat omr\u00e5de), och i gaza, vars status \u00e4r oklar sedan h\u00f6sten 2005.\ndet finns en provisorisk f\u00f6rfattning (skriven 2003) och ett styrelseskick med en president (republik), ett folkvalt parlament (lagstiftande r\u00e5det) och en regering (\u201dmyndigheten\u201d), men regeringen har inte de befogenheter som normalt tillkommer en regering i en sj\u00e4lvst\u00e4ndig stat. f\u00f6rhandlingarna med israel sk\u00f6ts till exempel inte av regeringen utan av palestinska befrielseorganisationen plo, som \u00e4ven representerar de kanske fyra miljoner palestinier (flyktingar och deras \u00e4ttlingar) som bor utomlands. sj\u00e4lvstyrets presidenter (yassir arafat och efter honom mahmoud abbas) har hittills ocks\u00e5 varit ordf\u00f6randen i plo.\nsenaste valet vann hamas, men presidenten \u00e4r fortfarande fr\u00e5n al-fatah, d\u00e5 parlamentet och presidenten v\u00e4ljs separat.\n\n\n=== oslo-avtalet ===\ni 1993 \u00e5rs oslo-avtal erk\u00e4nde israel plo som \u201dpalestinska folkets representant\u201d, medan plo erk\u00e4nde israels r\u00e4tt att existera i fred i enlighet med fn:s s\u00e4kerhetsr\u00e5ds resolutioner 242 och 338. som ett resultat av fredsf\u00f6rhandlingarna gav israel plo tillst\u00e5nd att etablera ett tillf\u00e4lligt administrativt organ, palestinska myndigheten, som i v\u00e4ntan p\u00e5 en palestinsk suver\u00e4n regering ut\u00f6var begr\u00e4nsad kontroll \u00f6ver omr\u00e5de a (fullst\u00e4ndig kontroll) och b (civil kontroll) av v\u00e4stbanken, och gazaremsan. palestinska myndigheten ansvarar under plo, och plo st\u00e5r \u00f6ver palestinska myndigheten. \npalestinska myndigheten har fr\u00e5nh\u00e4nt sig allt ansvar f\u00f6r de palestinska flyktingarna vid bildande av en stat, \u00e4ven de som bor i flyktingl\u00e4ger i omr\u00e5dena a och b.staten palestina best\u00e5r av f\u00f6ljande institutioner:\n\npalestinas president \u2013 som utses av plo.\npalestinas nationella r\u00e5d \u2013 myndigheten genom vilken plo 1988 lade grunden till staten palestina.\nplo:s verkst\u00e4llande utskott \u2013 som har regeringsfunktion (vid tiden f\u00f6r deklarationen som exilregering i alger, algeriet).urskiljning skall g\u00f6ras mellan dessa institutioner och f\u00f6ljande (vilka utg\u00f6r delar av palestinska myndigheten): palestinska myndighetens president, palestinas lagstiftande r\u00e5d, palestinska myndighetens kabinett.\n\n\n=== ockupationen ===\nisrael ockuperar sedan 1967 de palestinska omr\u00e5den som ligger utanf\u00f6r 1967 \u00e5r gr\u00e4nslinje (v\u00e4stbanken och \u00f6stra jerusalem).\ni januari 2006 fanns det cirka 250 000 bos\u00e4ttare i de palestinska territorierna, som i israel ofta kallas \"disputed territories\" (omtvistade omr\u00e5den) eller bara \"territorierna\". palestinier har sv\u00e5rt att r\u00f6ra sig p\u00e5 omr\u00e5dena d\u00e5 israliska arm\u00e9n har flera hundra v\u00e4gsp\u00e4rrar inne p\u00e5 omr\u00e5det, samt d\u00e4rf\u00f6r att v\u00e4stbanken genomkorsas av v\u00e4gar som lokalbefolkningen inte har till\u00e5telse att vistas p\u00e5.\nefter den s\u00e5 kallade andra intifadan uppf\u00f6rdes israels barri\u00e4r p\u00e5 v\u00e4stbanken kring de ockuperade omr\u00e5dena. barri\u00e4ren har dock f\u00e5tt kritik f\u00f6r att den till 80 procent g\u00e5r inne p\u00e5 palestinskt territorium och d\u00e4rmed inte skiljer mellan israeler och palestinier och d\u00e4rigenom skapat en sv\u00e5r situation f\u00f6r de palestinier som bor mellan barri\u00e4ren och den israeliska gr\u00e4nsen.\nbarri\u00e4ren har orsakat stora protester bland palestinierna, d\u00e5 den i m\u00e5nga fall dragits s\u00e5 att vattenresurser och b\u00f6rdiga jordbruksomr\u00e5den hamnat p\u00e5 den israeliska sidan. det finns ocks\u00e5 problem d\u00e4r tilltr\u00e4de till sjukhus, skolor, \u00e5lderdomshem och annan samh\u00e4llsservice hindras av barri\u00e4ren, eller d\u00e4r familjer skiljts \u00e5t. vid n\u00e5gra tillf\u00e4llen har den israeliska h\u00f6gsta domstolen d\u00f6mt till palestiniernas f\u00f6rdel och tvingat fram nya dragningar av barri\u00e4ren.\nden internationella domstolen i haag slog i juni 2004 fast att israels barri\u00e4r p\u00e5 ockuperad mark \u00e4r olaglig och strider mot folkr\u00e4tten. i samma dom sade man dock att det d\u00e4remot inte finns n\u00e5gra juridiska hinder f\u00f6r israel att bygga en barri\u00e4r, eller vidta skydds\u00e5tg\u00e4rder p\u00e5 gr\u00e4nslinjen eller inne p\u00e5 landets eget territorium. det \u00e4r allts\u00e5 inte hela barri\u00e4ren utan de 80 procent som ligger p\u00e5 ockuperat omr\u00e5de, som \u00e4r illegal. \nh\u00f6sten 2005 utrymde israel bos\u00e4ttningarna i gaza och ungef\u00e4r 7 000 bos\u00e4ttare evakuerades (samtidigt etablerade sig dock omkring 14 000 nya bos\u00e4ttare p\u00e5 v\u00e4stbanken). f\u00f6r att en ockupation skall upph\u00f6ra enligt folkr\u00e4tten (gen\u00e8vekonventionen) skall man \u00e4ven upph\u00f6ra med den milit\u00e4ra kontrollen av ett omr\u00e5de. d\u00e5 israel av s\u00e4kerhetssk\u00e4l beh\u00e5ller kontrollen av gr\u00e4nserna, gr\u00e4nspassagerna, luftrummet och sj\u00f6trafik befinner sig gaza i ett oklart s\u00e4kerhetspolitiskt l\u00e4ge.\n\n\n==== inrikespolitisk fr\u00e5ga i israel ====\nockupationen och bos\u00e4ttningarna \u00e4r en sv\u00e5r inrikespolitisk fr\u00e5ga i israel, d\u00e4r det finns tre huvudlinjer. h\u00f6gerpartierna och de nationalreligi\u00f6sa (d\u00e4r bos\u00e4ttarr\u00f6relsen har starkt inflytande) anser att israel har den historiska/religi\u00f6sa r\u00e4tten till alla de palestinska omr\u00e5dena. bland anh\u00e4ngarna av det nybildade kadimapartiet finns en vanlig uppfattning att israel borde f\u00f6rs\u00f6ka beh\u00e5lla \u00f6stra jerusalem och de st\u00f6rsta bos\u00e4ttningarna och g\u00f6ra barri\u00e4ren till ny gr\u00e4ns, men dra tillbaka andra bos\u00e4ttningar. det finns ocks\u00e5 en stark r\u00f6relse som anser att israel borde dra sig tillbaka inom 1967 \u00e5rs gr\u00e4nser.\nmen det finns ocks\u00e5 ekonomiska inv\u00e4ndningar mot bos\u00e4ttningarna, d\u00e5 staten idag ger ekonomiska subventioner till dem som flyttar till bos\u00e4ttningar, samtidigt som bos\u00e4ttningarna och ockupationen ses som d\u00e5lig internationell pr f\u00f6r israel, och att ockupationen generellt \u00e4r mycket kostsam.\n\n\n==== sv\u00e5r situation f\u00f6r palestinierna ====\nden israeliska arm\u00e9n uppr\u00e4tth\u00e5ller p\u00e5tagliga inskr\u00e4nkningar g\u00e4llande palestiniers r\u00f6relsefrihet inom de ockuperade omr\u00e5dena. blockaden av gazaremsan har orsakat mycket stora humanit\u00e4ra sv\u00e5righeter. i praktiken h\u00e5lls gazaremsans hela befolkning f\u00e5ngna. hundratals patienter med allvarliga sjukdomstillst\u00e5nd som kr\u00e4vde behandlingar som inte finns tillg\u00e4ngliga p\u00e5 de lokala sjukhusen, f\u00f6rv\u00e4gras utresa fr\u00e5n gaza och flera har d\u00f6tt. studenter kan inte ta sig till sina universitet utanf\u00f6r landet eftersom de inte f\u00e5r l\u00e4mna gaza. den israeliska blockaden hindrar fn-organen att unds\u00e4tta med bist\u00e5nd och hj\u00e4lp.  p\u00e5 v\u00e4stbanken finns drygt 600 israeliska v\u00e4gsp\u00e4rrar och avsp\u00e4rrningar som hindrar palestiniernas r\u00f6relsefrihet. israeliska soldater och bos\u00e4ttare som beg\u00e5tt allvarliga \u00f6vergrepp mot palestinier, inklusive r\u00e4ttsstridigt d\u00f6dande, misshandel och angrepp p\u00e5 egendom, har i de flesta fall \u00e5tnjutit straffrihet.\ndrygt 8 000 palestinier h\u00e5lls i israeliska f\u00e4ngelser. tortyr och misshandel utf\u00f6rs av den israeliska s\u00e4kerhetstj\u00e4nsten framf\u00f6r allt under f\u00f6rh\u00f6ren av palestinier som misst\u00e4nktes f\u00f6r att planera eller vara inblandade i v\u00e4pnade attacker.israeliska bos\u00e4ttares v\u00e5ld mot palestinier utg\u00f6r ett stort problem, vilket p\u00e5pekats i rapporter fr\u00e5n fn-organ och olika m\u00e4nniskor\u00e4ttsorganisationer liksom statliga israeliska utredningar.\nattacker intr\u00e4ffar regelbundet och har blivit rutin i en del palestiniers vardag. rapporter konstaterar att bos\u00e4ttarv\u00e5ldet inte sker slumpartat utan ofta \u00e4r v\u00e4lplanerat, ideologiskt drivet och med m\u00e5ls\u00e4ttningen att uppn\u00e5 herrav\u00e4lde \u00f6ver ett visst omr\u00e5de. i en del fall har bos\u00e4ttarnas attacker varit s\u00e5 systematiska att palestinier k\u00e4nt sig tvungna att flytta. bland v\u00e5ldshandlingarna n\u00e4mns hur bos\u00e4ttare hetsat sina hundar mot kvinnor och barn, misshandel med olika tillhyggen, f\u00f6rgiftning av boskap samt nedbr\u00e4nda olivlundar. i hebron har omkring 40 procent av l\u00e4genheterna och 75 procent av all aff\u00e4rsverksamhet i den gamla stadsdelen, som tidigare var kommersiellt centrum f\u00f6r hela s\u00f6dra v\u00e4stbanken, \u00f6vergivits.\n\n\n=== utveckling 2006\u20132015 ===\nefter den politiska kris, som uppstod d\u00e4rf\u00f6r att omv\u00e4rlden inte kunnat acceptera den nya regeringen, eftersom hamas anses vara en terroristorganisation, n\u00e5ddes i b\u00f6rjan av september 2006 ett f\u00f6rs\u00f6k till l\u00f6sning d\u00e4r hamas och al-fatah kom att samregera. israel sl\u00e4ppte d\u00e5 de parlamentariker och regeringsmedlemmar som man hade f\u00e4ngslat. president mahmoud abbas avbr\u00f6t f\u00f6rs\u00f6ken att bilda en samlingsregering, d\u00e5 hamas inte vill acceptera det fredsavtal som skrevs p\u00e5 i och med f\u00e4rdplan f\u00f6r fred. l\u00e4get \u00e4r sp\u00e4nt och skottlossning i slutet september 2006 mellan hamas och al-fatahtrogna d\u00e4r \u00e5tta m\u00e4nniskor dog \u00f6kade sp\u00e4nningen. nya dialoger inleddes, vilket har lett till den s\u00e5 kallade mecka-deklarationen mellan hamas och al-fatah som skrev p\u00e5 i februari 2007. hamas f\u00f6rbinder sig att respektera internationell lag och avtal som \u00e4r underskrivna av plo. partierna \u00e4r \u00f6verens om att en palestinsk stat ska vara \u00f6stra jerusalem, gazaremsan och v\u00e4stbanken. regeringen f\u00f6rdelar 7 ministerposter till hamas, 6 till al-fatah och 4 till andra partier och fem till partipolitiskt obunda; de kommer att f\u00e5 tunga poster som utrikes-, inrikes- och finansministerposten. men \u00e4nnu \u00e4r oklart om omv\u00e4rlden kommer att erk\u00e4nna regeringen. hittills har inte s\u00e5 skett och bojkotten mot palestina fortg\u00e5r fr\u00e5n v\u00e4stv\u00e4rldens sida \u00e4nnu, med norge som enda undantag. sedan december 2006 har \u00f6ver 100 m\u00e4nniskor d\u00f6tt i interna strider mellan hamas och fatah.\n2007, 14 juni: abbas uppl\u00f6ste regeringen efter regelr\u00e4tta strider mellan hamas och al-fatah. hamas har tagit makten \u00f6ver gazaremsan medan v\u00e4stbanken kontrolleras av al-fatah. vissa tror att det kan bli inb\u00f6rdeskrig, andra anser att det redan brutit ut.\nusa, eu och israel vill se en interimsregering utan hamas. man vill st\u00f6dja al-fatah genom se till att bist\u00e5ndet \u00e5ter kommer till palestina. arabsamfundet st\u00f6djer tanken med undantag av libyen.\n2007, 15 juni: abbas gav salam fayyad, en respekterad ekonom, f\u00f6rtroende att bilda interimsregering. salam fayyad tillh\u00f6r varken hamas eller al-fatah utan partiet tredje v\u00e4gen.\n2007 juli sl\u00e4ppte israel 250 medlemmar fr\u00e5n al-fatah f\u00f6r att visa sitt st\u00f6d. man gav ocks\u00e5 amnesti till fatahm\u00e4n som lovade att inte anfalla israel.\n2007 augusti: israel b\u00f6rjade f\u00f6rhandla med president abbas om en palestinsk stat p\u00e5 v\u00e4stbanken. det hela st\u00f6ddes av eu och usa.\npalestinska sj\u00e4lvstyret har inte l\u00e4ngre kontroll \u00f6ver gazaremsan.\n2011 blev palestina medlem i unesco.2012 fn r\u00f6stade i november ja till att ge palestinierna status som observat\u00f6rsnation.\n2014, 30 oktober: sverige erk\u00e4nner palestina som stat.\n2015,  vatikanen erk\u00e4nner palestinsk stat \n\n\n== styre och politik ==\n\n\n=== politisk status ===\nstaten palestina har ett brett erk\u00e4nnande, om \u00e4n ofta i vaga termer. stater som inte erk\u00e4nt palestina har dock m\u00e5nga g\u00e5nger v\u00e4lkomnat initiativet och erk\u00e4nner i de flesta fall plo som det palestinska folkets representant. plo:s verkst\u00e4llande utskott ska fungera som palestinas regering i uppdrag av palestinas nationella r\u00e5d (palestinian national council).arabf\u00f6rbundet uts\u00e5g 28 oktober 1974 i rabat plo som den legitima representanten f\u00f6r det palestinska folket och betonade behovet av att och deras r\u00e4tt att omedelbart etablera en stat.plo har haft observat\u00f6rsstatus i f\u00f6renta nationernas generalf\u00f6rsamling sedan 22 november 1974, vilket ger dem r\u00e4tt att yttra sig i generalf\u00f6rsamlingen men inte att r\u00f6sta. efter sj\u00e4lvst\u00e4ndighetsf\u00f6rklaringen gav fn:s generalf\u00f6rsamling officiellt \u201derk\u00e4nnande\u201d \u00e5t proklamationen och r\u00f6stade f\u00f6r att \u201dpalestina\u201d skulle anv\u00e4ndas som ben\u00e4mning n\u00e4r man h\u00e4nvisar till plo. trots detta beslut deltar inte plo i fn som staten palestinas regering, utan hoppas att inom en snar framtid vara en del av generalf\u00f6rsamlingen i egenskap av representanter f\u00f6r staten palestina. sedan 1998 sitter plo i fn:s generalf\u00f6rsamling, mitt emellan raden av observat\u00f6rer och raden av stater utan medlemskap.fram till november 2014 har 135 av 193 suver\u00e4na fn-stater erk\u00e4nt palestina.\n\n\n=== ans\u00f6kan om fn-medlemskap ===\nden 23 september 2011 inl\u00e4mnade den palestinska myndigheten till fn:s generalsekreterare en ans\u00f6kan om medlemskap i fn f\u00f6r en stat enligt 1967 \u00e5rs gr\u00e4nser med \u00f6stra jerusalem som huvudstad.  den 31 oktober 2011 r\u00f6stade unesco f\u00f6r att erk\u00e4nna palestina som en medlemsstat och detta medlemskap tr\u00e4dde i kraft den 23 november 2011.  den 13 december hissades den palestinska flaggan f\u00f6r f\u00f6rsta g\u00e5ngen vid unescos h\u00f6gkvarter i paris.fn:s generalf\u00f6rsamling gav i november 2012  palestina status av observat\u00f6rsstat utan medlemskap vid omr\u00f6stningen  r\u00f6stade 138 l\u00e4nder f\u00f6r, 9 r\u00f6stade nej och 41 avstod.\n\n\n=== presidenter och premi\u00e4rministrar ===\ntidigare premi\u00e4rministrar:\n\nmahmoud abbas: 19 mars 2003\u20137 oktober 2003\nahmad qurei: 7 oktober 2003\u201315 december 2005\nnabil shaath: 15 december 2005\u201324 december 2005\nahmad qurei: 24 december 2005\u201319 februari 2006\nismail haniya: 19 februari 2006\u201315 juni 2007\nsalam fayyad: 15 juni 2007-6 juni 2013tidigare presidenter: \n\nyassir arafat: 5 juli 1994\u201311 november 2004\nrauhi fattouh: 11 november 2004\u201315 januari 2005\n\n\n=== partier ===\npartier med mindre \u00e4n 1 procent av r\u00f6sterna och ingen plats i parlamentet \u00e4r ej med p\u00e5 listan.\n\n\n=== brott mot m\u00e4nskliga r\u00e4ttigheter ===\n\n\n==== f\u00f6rf\u00f6ljelser och tortyr av regimkritiker ====\npalestinierna skapade under sina 25 \u00e5r av begr\u00e4nsat sj\u00e4lvbest\u00e4mmande myndigheter f\u00f6r att krossa olikt\u00e4nkande och regimkritiker, f\u00f6rf\u00f6ljelser som inkluderar tortyr. b\u00e5de den fatah-dominerade palestine authority (pa) p\u00e5 v\u00e4stbanken och hamas i gaza har utf\u00f6rt m\u00e4ngder av arresteringar av m\u00e4nniskor som fredligt protesterat mot myndigheter och ledarskap. hamas f\u00f6rf\u00f6ljer \u00e4ven pa:s supporters och vice versa. dessa \u00f6vergrepp sker med hj\u00e4lp av lagstiftning som ska motverka \"sekterism\" och \"f\u00f6rol\u00e4mpning av myndigheter\". s\u00e4kerhetsstyrkor hotar, misshandlar och torterar intagna. de huvudsakliga myndigheter som bedriver dessa \u00f6vergrepp \u00e4r hamas internal security och pa:s preventive security. b\u00e5de pa och hamas har f\u00f6rf\u00f6ljt journalister.\n\n\n==== v\u00e5ld mot kvinnor ====\n\ni palestina finns inga lagar som kriminaliserar v\u00e5ld mot kvinnor i hemmet eller sexuella \u00f6vergrepp. av kvinnor som varit gifta utsattes 17,4 procent p\u00e5 v\u00e4stbanken och 34,8 procent i gazaremsan f\u00f6r fysiskt v\u00e5ld i hemmet. om kvinnor vid v\u00e5ldt\u00e4kt inte kan bevisa att v\u00e5ld eller hot om v\u00e5ld anv\u00e4nts kan den utsatta kvinnan \u00e5talas f\u00f6r otrohet.\n\n\n==== f\u00f6rf\u00f6ljelse av homosexuella ====\nhomosexuella f\u00f6rf\u00f6ljs i palestina av polismyndigheter och lever under hot eftersom homosexualitet anses strida emot islams p\u00e5bud. som en konsekvens av f\u00f6rf\u00f6ljelsen flyr homosexuella och bos\u00e4tter sig i israeliska tel aviv.\n\n\n== ekonomi ==\njordbruk \u00e4r den viktigaste inhemska n\u00e4ringen, med israel som viktigaste marknad f\u00f6r jordbruksprodukter. ekonomin har skadats mycket sv\u00e5rt av konflikten med israel, som under senare \u00e5r gjort det n\u00e4stan om\u00f6jligt f\u00f6r palestinier att arbeta i israel. dessutom f\u00f6rsv\u00e5rar och f\u00f6rdyrar israels m\u00e5nga sp\u00e4rrar alla transporter, s\u00e5v\u00e4l mellan st\u00e4derna p\u00e5 v\u00e4stbanken som mellan palestinska omr\u00e5den och ytterv\u00e4rlden. detta drabbar inhemsk handel liksom import och export. sj\u00e4lvstyrets enskilt viktigaste inkomstk\u00e4lla uppges vara de tullar och varuskatter som israel, i enlighet med parisprotokollet 1994, samlat in varje m\u00e5nad \u00e5t den palestinska myndigheten. efter hamas valseger i januari 2006 f\u00f6rvarnade dock israel om att utbetalningarna skulle komma att frysas; de motsvarade vid denna tid runt 55 miljoner dollar per m\u00e5nad. ett stort antal (cirka 50 000) palestinier reser dagligen till israel f\u00f6r att arbeta.\nen uppskattning av \u00e4r att den har en bnp/ capita om usd:2 900 \n\n\n=== korruption ===\nf\u00f6re hamas valseger stod eu f\u00f6r mer \u00e4n halva bist\u00e5ndet till sj\u00e4lvstyret, medan arabl\u00e4nderna stod f\u00f6r en femtedel. usa var st\u00f6rsta bidragsgivaren till det palestinska flyktingorganet unrwa. sj\u00e4lvstyrets ekonomi har utm\u00e4rkts av en massiv korruption. det v\u00e4lst\u00e5nd som trots allt finns \u00e4r mycket oj\u00e4mnt f\u00f6rdelat. sj\u00e4lvstyrets finanser var i b\u00f6rjan av 2006 i djup kris, med ett budgetunderskott p\u00e5 800 miljoner dollar. \nkorruptionen har m\u00e5nga anledningar och skepnader. det \u00e4r inte onormalt att exempelvis taxichauff\u00f6rer tvingas betala polisen f\u00f6r att f\u00e5 forts\u00e4tta k\u00f6ra. detta p\u00e5verkar \u00e4ven bist\u00e5ndsgivarnas vilja att ge och f\u00f6rm\u00e5ga att verka. detta drabbar befolkningen, vilket myndigheten kritiserat. \n\n\n== demografi ==\n\n\n=== folkgrupp ===\nvilka som skulle ha r\u00e4tt att erh\u00e5lla medborgarskap i en framtida palestinsk stat fastst\u00e4lldes av fn vara de palestinier som levde i landet under det brittiska mandatet 1922-1948 och deras efterkommande. det inneb\u00e4r ungef\u00e4r 9 miljoner palestinier, varav h\u00e4lften bor utanf\u00f6r israel, gaza eller v\u00e4stbanken. med f\u00f6ruts\u00e4ttningen att de \u00e4r registrerade som flyktingar av fn:s hj\u00e4lporganisation f\u00f6r palestinaflyktingar, ett fn-organ f\u00f6r palestinska flyktingar, skulle antalet minska till cirka 5 miljoner. av dessa 5 miljoner bor 1,5 miljoner i flyktingl\u00e4ger. m\u00e5nga palestinier har b\u00f6rjat nya liv i n\u00e4rliggande l\u00e4nder som syrien, libanon och jordanien och h\u00e4r bor \u00f6ver 2 miljoner palestinier.\n\n\n=== utbildning ===\nministry of education \u00f6vertog efter osloavtalet det \u00f6vergripande ansvaret f\u00f6r skolv\u00e4sendet i de palestinska omr\u00e5dena p\u00e5 v\u00e4stbanken och i gaza, men m\u00e5nga skolor drivs i privat regi eller av ideella organisationer. fn:s hj\u00e4lporganisation f\u00f6r palestinaflyktingar (unrwa) ansvarar f\u00f6r utbildningen i de palestinska flyktingl\u00e4gren p\u00e5 ockuperat omr\u00e5de och i resten av mellan\u00f6stern d\u00e4r det finns palestinska flyktingar. \ndet finns 2 267 grundskolor med 1 078 488 elever och 48 674 l\u00e4rare. skolorna drivs till 24 procent av (unrwa), till 70 procent av staten och till 6 procent privat.\nenligt en rapport av fn:s utvecklingsprogram \u00e5r 2014 \u00e4r andelen l\u00e4skunniga i palestina 96,3 procent av befolkningen. det finns en skillnad i l\u00e4s och skrivkunnighet mellan k\u00f6nen, d\u00e4r analfabetism \u00e4r f\u00f6rdelad p\u00e5 1,6 procent av m\u00e4nnen och 5,9 procent av kvinnorna. analfabetism hos kvinnor i palestina har sjunkit fr\u00e5n 20,3 procent \u00e5r 1997 till mindre \u00e4n 6 procent \u00e5r 2014.\n\n\n=== universitet ===\nal-aqsa university\nal-azhar university\nan-najah national university\nal-quds open university\nal-quds university\nbethlehem university\nbirzeit university\nhebron university\nislamic university in gaza\npalestine polytechnic\nuniversity (ppu)\nthe arab american university jenin138 139 studenter g\u00e5r p\u00e5 universiteten.\n\n\n=== st\u00e4der ===\npalestinierna betraktar \u00f6stra jerusalem som sin huvudstad, men det godk\u00e4nner inte israel; p\u00e5 v\u00e4stbanken fungerar ramallah som administrativt centrum \u2013 p\u00e5 gazaremsan har gaza samma funktion.st\u00f6rsta stad \u00e4r gaza\n\n\n==== p\u00e5 v\u00e4stbanken ====\nbeit jala (\u0628\u064a\u062a \u062c\u0627\u0644\u0627/\u05d1\u05d9\u05ea \u05d2'\u05d0\u05dc\u05d4)\nbetlehem (\u0628\u064a\u062a \u0644\u062d\u0645/\u05d1\u05d9\u05ea \u05dc\u05d7\u05dd)\nhebron (\u0627\u0644\u062e\u0644\u064a\u0644/\u05d7\u05d1\u05e8\u05d5\u05df)\njenin (\u062c\u0646\u064a\u0646/\u05d2'\u05e0\u05d9\u05df)\njeriko (\u0623\u0631\u064a\u062d\u0627/\u05d9\u05e8\u05d9\u05d7\u05d5)\nnablus (\u0646\u0627\u0628\u0644\u0633/\u05e9\u05c1\u05db\u05dd)\nqalqilya (\u0642\u0644\u0642\u064a\u0644\u064a\u0629/\u05e7\u05dc\u05e7\u05d9\u05dc\u05d9\u05d4)\nramallah (\u0631\u0627\u0645 \u0627\u0644\u0644\u0647/\u05e8\u05de\u05d0\u05dc\u05dc\u05d4)\nsalfit (\u0633\u0644\u0641\u064a\u062a/\u05e1\u05dc\u05e4\u05d9\u05ea)\ntulkarm (\u0637\u0648\u0644\u0643\u0631\u0645/\u05d8\u05d5\u05dc\u05db\u05e8\u05dd)\n\n\n==== p\u00e5 gazaremsan ====\nbeit hanoun (\u0628\u064a\u062a \u062d\u0627\u0646\u0648\u0646)\nbeit lahia (\u0628\u064a\u062a \u0644\u0627\u0647\u064a\u0629)\ndeir el-balah (\u062f\u064a\u0631 \u0627\u0644\u0628\u0644\u062d)\ngaza (\u063a\u0632\u0629/\u05e2\u05d6\u05d4)\njabalia (\u062c\u0628\u0627\u0644\u064a\u0627)\nkhan yunis (\u062e\u0627\u0646 \u064a\u0648\u0646\u0633)\nrafah (\u0631\u0641\u062d/\u05e8\u05e4\u05d9\u05d7)\n\n\n=== telefoni ===\nlandskoden +970 \u00e4r \u00e4n s\u00e5 l\u00e4nge inte registrerad, utan bara reserverad, till palestinska myndigheten. delar av det geografiska omr\u00e5det t\u00e4cks av +972 (israel).\n\n\n== kultur ==\nkulturen spelar en viktig roll f\u00f6r den palestinska identiteten och olika utvecklingsprojekt \u00e4ger rum inom film, teater och musik. arkeologiska utgr\u00e4vningar p\u00e5g\u00e5r i bland annat gaza och gamla kulturbyggnader renoveras. ockupationsmakten har ibland motarbetat dem som  velat dokumentera \u00e4ldre palestinsk kultur.\nkulturen \u00e4r starkt pr\u00e4glad av traditionella k\u00f6nsroller.\n\n\n=== litteratur ===\npalestinsk litteratur kan vara p\u00e5tagligt politisk, som till exempel verk av f\u00f6rfattare som salma khadra jayyusi och liana badr, som menar att litteraturen ska hj\u00e4lpa palestinierna att se det r\u00e4tta i sin kamp. andra, som poeten mourid barghouti, mots\u00e4tter sig kravet p\u00e5 engagemang.\nn\u00e4r det g\u00e4ller poesi utg\u00f6r fortfarande klassisk f\u00f6rislamisk poesiform fortfarande en mycket popul\u00e4r konstform. palestinska poeter skriver f\u00f6r \u00f6vrigt ofta om en stark k\u00e4rlek till och l\u00e4ngtan efter ett f\u00f6rlorat hemland. \nbland de palestinier som blev arabiska medborgare i israel f\u00f6ddes en skola f\u00f6r motst\u00e5ndets poesi. d\u00e4r ingick poeter som mahmoud darwish, samih al-qasim, och tawfiq zayyad. dessa poeters verk var i stor utstr\u00e4ckning ok\u00e4nda i arabv\u00e4rlden p\u00e5 grund av avsaknaden av diplomatiska f\u00f6rbindelser mellan israel och de arabiska regeringarna. situationen f\u00f6r\u00e4ndrades sedan ghassan kanafani, en annan palestinsk f\u00f6rfattare i exil i libanon, publicerat en antologi om deras arbeten 1966.\n\n\n=== musik och dans ===\nde olika kulturerna i omr\u00e5det har p\u00e5verkat varandras musik. danser som i ett omr\u00e5de betraktas som helt unika \u00e5terfinns p\u00e5 andra platser i l\u00e4tt modifierad form som exempelvis dabke. instrument som darbuka, qanun och oud spelas alltj\u00e4mt, men har en undanskymd roll. dansens och musikens k\u00f6nsmaktsordning \u00e4r ofta mycket tydlig och speglar kulturen som \u00e4r pr\u00e4glad av traditionella k\u00f6nsroller. inom traditionell palestinsk musik och dans finns exempelvis s\u00e4rskilda s\u00e5nger och danser som \u00e4r f\u00f6r m\u00e4n och andra som \u00e4r f\u00f6r kvinnor.\nden palestinska musiken har liksom annan musik sedan urminnes tider varit n\u00e4ra kopplad till det talade spr\u00e5ket. h\u00e4ndelser som pr\u00e4glat palestinas moderna historia har ocks\u00e5 starkt avspeglats i den palestinska musiken. den palestinska folkmusiken, som har en l\u00e5ng tradition, har f\u00e4rgats av palestiniernas lidande och f\u00f6rlusten av hemlandet. folkliga poeter improviserade ofta ord till traditionella l\u00e5tar p\u00e5 stundens ingivelse. \"ala dal'ona,\" till exempel, en traditionell k\u00e4rleksballad, blev en l\u00e5t som beskriver f\u00f6rlusten av hemlandet.\nframv\u00e4xten av den arabiska ren\u00e4ssansen och nationalistiska r\u00f6relser och exponeringen f\u00f6r v\u00e4sterl\u00e4ndsk klassisk musik gav upphov till den nationella s\u00e5ngen. den baserades ursprungligen p\u00e5 den hymnform som blev mycket popul\u00e4r i b\u00f6rjan av 1900-talet hos alla araber i regionen. orden i s\u00e5ngerna \u00e5terspeglar ambitioner fr\u00e5n den tiden, en uppmaning till arabisk enighet och br\u00f6draskap mellan muslimer och kristna som ett medel f\u00f6r att uppn\u00e5 sj\u00e4lvst\u00e4ndighet. tv\u00e5 framst\u00e5ende palestinska musiker fr\u00e5n den tiden skrev ocks\u00e5 nationella s\u00e5nger riktade till skolornas k\u00f6rer med orkesterackompanjemang: salvador arnita och yusef batroni, b\u00e5da l\u00e4rare vid birzeit-universitetet. \nockupationen 1967 gav upphov till en v\u00e5g av musiker som behandlade de traditionella s\u00e5ngerna i nya stilar och former. de nya nationella s\u00e5ngerna som p\u00e5 det h\u00e4r s\u00e4ttet uppstod var inte l\u00e4ngre enbart grundade p\u00e5 hymnformen, utan blev en blandning av olika konststycken, popul\u00e4ra s\u00e5nger och k\u00f6rverk, alla med fokus p\u00e5 det palestinska folkets vederm\u00f6dor och str\u00e4vanden.en palestinsk nationalorkester debuterade p\u00e5 ny\u00e5ret 2011.\n\n\n=== teater ===\nfolklig teater odlades i b\u00f6rjan p\u00e5 1900-talet, under det osmanska v\u00e4ldet. skolteatern engagerade m\u00e5nga under det brittiska mandatet. detta fortsatte under jordansk regim fram till sexdagarskriget 1967, d\u00e5 det kulturella livet avstannade. teatern b\u00f6rjade leva upp igen under tidigt 1970-tal i det ockuperade jerusalem. teatergrupper bildades fr\u00e4mst med amat\u00f6rsk\u00e5despelare. \nn\u00e5gra teatrar p\u00e5 v\u00e4stbanken \u00e4r al harah-teatern i betlehem, ashtarteatern i ramallah och frihetsteatern i jenins flyktingl\u00e4ger.\nemile habibi och ghassan kanafani \u00e4r k\u00e4nda dramaf\u00f6rfattare.\n\n\n=== film ===\npalestinsk film uppstod efter sexdagarskriget 1967. plo och flera av dess fraktioner startade s\u00e4rskilda avdelningar f\u00f6r produktion av dokument\u00e4rfilm. internationellt genombrott kom med elia suleimans kr\u00f6nika \u00f6ver ett f\u00f6rsvinnande, som 1996 vann flera festivalpriser. samma regiss\u00f6r kom 2002 med gudomligt ingripande, som tilldelades b\u00e5de jury- och kritikerpriset i cannes. hany abu-assads film paradise now blev 2005 oscarsnominerad. andra k\u00e4nda regiss\u00f6rer \u00e4r michel khleifi; br\u00f6llop i galil\u00e9en (1987), annemarie jacir; salt of this sea (2008) och najwa najjar; granat\u00e4pplen och myrra (2009). framst\u00e5ende palestinska sk\u00e5despelare \u00e4r till exempel hiam abbass och ali suliman. \n\n\n=== konst ===\nsamtida palestinsk konst har sina r\u00f6tter i folklig konst och traditionell kristen och muslimsk m\u00e5lning genom tiderna. efter katastrofen 1948 har nationalistiska teman dominerat hos palestinska konstn\u00e4rer. under 90-talet har m\u00e5nga konstn\u00e4rer tagit till sig moderna stilar. bland dessa finns salam dyab och hisham zreiq.\n\n\n=== hantverk ===\nm\u00e5nga olika sorts hantverk, av vilka m\u00e5nga har funnits bland palestinierna i hundratals \u00e5r, forts\u00e4tter i dag. palestinskt hantverk inkluderar broderiarbete, keramiktillverkning, tv\u00e5lframst\u00e4llning, glastillverkning, v\u00e4vning och olivtr\u00e4arbete liksom p\u00e4rlemorarbete och tr\u00e4skulptur. en del palestinska st\u00e4der p\u00e5 v\u00e4stbanken, s\u00e4rskilt betlehem, hebron och nablus har gjort sig k\u00e4nda f\u00f6r att ha specialiserat sig p\u00e5 ett visst hantverk.\n\n\n==== broderier och v\u00e4vning ====\nbroderier har i hundratals \u00e5r varit ett centralt inslag i de traditionell palestinska dr\u00e4kterna. produktionen av tyg f\u00f6r traditionella palestinska kl\u00e4der och f\u00f6r export till hela arabv\u00e4rlden var en viktig industri i byn ashkelon, som numera \u00e4r israelisk.\nbeduinv\u00e4vning utf\u00f6rs traditionellt av kvinnor f\u00f6r att skapa husger\u00e5d anpassade f\u00f6r livet i \u00f6knen. tr\u00e5den spinns av f\u00e5rull och f\u00e4rgas med naturf\u00e4rg\u00e4mnen. tyget anv\u00e4nds f\u00f6r bland annat t\u00e4lt, mattor och kuddar.\n\n\n=== palestinska kulturinstitutioner ===\nal\u2013kasaba theatre & cinemateque\nedward said conservatory of music\nfreedom theatre\nin'ash al-usra society \u2013 center for heritage & folklore studies\nriwaq \u2013 center for architectural conservation\npalestine film foundation\nhouse of poetry\npalestinian national theatre\npopular art centre\npalestinian national theater\nyabous produktions\n\n\n=== idrott ===\nf\u00f6re 1948 fanns det 65 idrottsklubbar i palestina. i samband med nakban f\u00f6rst\u00f6rdes idrottens infrastruktur helt och h\u00e5llet. undan f\u00f6r undan har den senare \u00e5teruppbyggts och utvecklats men den israeliska ockupationen 1967 har inneburit stor sv\u00e5righeter. hindren f\u00f6r f\u00f6rflyttning mellan palestinas olika delar g\u00f6r till exempel att fotbollen har tv\u00e5 olika ligor, en f\u00f6r v\u00e4stbanken och en f\u00f6r gaza. \npalestinas herrlandslag i fotboll\npalestinas damlandslag i fotboll\npalestina har varit med i den olympiska familjen sedan 1996.\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, state of palestine, 3 december 2014.\n\n\n== vidare l\u00e4sning ==\ngahrton, per: palestinas frihetskamp, historia, analys och personliga iakttagelser (2008) stockholm, carlsson bokf\u00f6rlag isbn 978-91-7331-177-9"