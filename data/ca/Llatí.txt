"el llat\u00ed \u00e9s una llengua indoeuropea de la branca it\u00e0lica, parlada antigament pels romans. a partir de l'evoluci\u00f3 de la seva versi\u00f3 vulgar sorgiren les lleng\u00fces rom\u00e0niques que sobreviuen avui dia.\nl'imperi rom\u00e0 era la garantia del manteniment del llat\u00ed en la seva versi\u00f3 cl\u00e0ssica. amb la caiguda de l'imperi la llengua del carrer, va accelerar l'evoluci\u00f3 i pass\u00e0 a l'estadi que anomenem llat\u00ed vulgar, que va canviar fins a formar les lleng\u00fces rom\u00e0niques actuals. d'altra banda, el llat\u00ed cl\u00e0ssic es va mantenir com a llengua de cultura a europa durant molts segles. la majoria de lleng\u00fces europees, sobretot les rom\u00e0niques i l'angl\u00e8s, han manllevat molt de vocabulari directament del llat\u00ed cl\u00e0ssic, sobretot per termes d'\u00fas t\u00e8cnic. alhora, el llat\u00ed tamb\u00e9 s'utilitza en la classificaci\u00f3 taxon\u00f2mica dels \u00e9ssers vius.\nhi ha hagut diversos intents de reintroduir el llat\u00ed cl\u00e0ssic en la vida quotidiana, per\u00f2 no han reeixit. el llat\u00ed tamb\u00e9 es va mantenir com a llengua de culte de l'esgl\u00e9sia cat\u00f2lica fins al concili vatic\u00e0 segon. avui dia no hi ha parlants nadius de llat\u00ed, per\u00f2 \u00e9s l'idioma oficial de l'estat del vatic\u00e0, on s'estudia i s'utilitza; el llat\u00ed \u00e9s, per tant, una llengua morta.\n\n\n== elements que integren el llat\u00ed ==\ndes que el llat\u00ed arrib\u00e0 al poble indoeuropeu de la pen\u00ednsula it\u00e0lica (it\u00e0lics), la seva parla, que era essencialment indoeuropea, va rebre la influ\u00e8ncia de les parles dels pobles it\u00e0lics que els romans van sotmetre (substrat mediterrani), dels pobles amb els quals van conviure sense dominar-los ni dependre d'ells (adstrat), i amb les parles dels pobles a qu\u00e8 temporalment van estar sotmesos (superstrat).\nel substrat est\u00e0 format per elements del volsc, el falisc i el ven\u00e8tic.\nl'adstrat est\u00e0 integrat per peces provinents de l'osc, l'umbre i el grec.\nel superstrat del llat\u00ed \u00e9s un conjunt de trets originaris de la llengua etrusca.\nel nucli indoeuropeu \u00e9s l'element m\u00e9s abundant en llat\u00ed, tan pel que fa a la seva gram\u00e0tica com pel que fa al l\u00e8xic. el substrat mediterrani proporcion\u00e0 al llat\u00ed el nom d'algunes plantes i animals que van con\u00e8ixer en arribar-hi. els adstrats osc, umbre i grec s\u00f3n responsables de l'alfabet (el darrer) i d'all\u00f2 relacionat amb d\u00e9us i mites. en darrer lloc, el superstrat etrusc \u00e9s responsable del l\u00e8xic del teatre i de l'endevinament.\n\n\n== per\u00edodes en la hist\u00f2ria de la llengua llatina ==\n\nla hist\u00f2ria del llat\u00ed comen\u00e7a al segle viii ac i arriba, si fa no fa, fins a l'edat mitjana; se'n poden distingir tres per\u00edodes:\n\narcaic o etapa de formaci\u00f3. des que neix fins que la societat romana entra en l'\u00f2rbita cultural de gr\u00e8cia (hel\u00b7lenitzaci\u00f3), entre els segles viii ac i ii ac. autors destacats d'aquest per\u00edode s\u00f3n appi claudi cec, livi andr\u00f2nic, naevius, ennius, plaute i terenci.\ncl\u00e0ssic o edat d'or. en una \u00e8poca de profunda crisi econ\u00f2mica, pol\u00edtica i cultural; l'elit cultural crea, a partir de les varietats del llat\u00ed col\u00b7loquial, un llat\u00ed est\u00e0ndard (administraci\u00f3 i escola) i un llat\u00ed literari (literatura). aix\u00f2 succe\u00ed, aproximadament, als segles i ac i i dc. \u00e9s l'edat d'or de les lletres llatines i els autors m\u00e9s destacats s\u00f3n cicer\u00f3, juli c\u00e8sar, titus livi, virgili, horaci, catul i ovidi.\npostcl\u00e0ssic. la llengua parlada va allunyant-se progressivament de la llengua est\u00e0ndard, que l'escola tracta de conservar, i de la llengua liter\u00e0ria. aquesta dist\u00e0ncia creixent far\u00e0 que de les diverses maneres de parlar llat\u00ed neixin les lleng\u00fces rom\u00e0niques. i la llengua escrita, que tamb\u00e9 s'allunya, tot i que menys, es transform\u00e0 en el llat\u00ed escol\u00e0stic o curial.\ntard\u00e0. els pares de l'esgl\u00e9sia comencen a preocupar-se per escriure en un llat\u00ed m\u00e9s pur i literari, abandonant el llat\u00ed vulgar dels primers cristians. a aquest per\u00edode pertanyen tertul\u00b7li\u00e0, jer\u00f2nim d'estrid\u00f3 (sant jeroni) i sant agust\u00ed.\nmedieval. el llat\u00ed com es coneixia ja no es parla; per tant, el llat\u00ed literari es refugia dins l'\u00e0mbit de l'esgl\u00e9sia cat\u00f2lica, la cort i l'escola, convertint-se en el vehicle de comunicaci\u00f3 universal dels intel\u00b7lectuals medievals. mentrestant, el llat\u00ed vulgar continuava la seva evoluci\u00f3 a ritme accelerat. les lleng\u00fces rom\u00e0niques van anar apareixent progressivament, i el llat\u00ed seguia sent utilitzat com a llengua franca i culta. no es pot donar una data en qu\u00e8 es deix\u00e9s d'utilitzar com a llengua materna; no hi ha data en la qual es pugui situar la mort del llat\u00ed, perqu\u00e8 evoluciona en les lleng\u00fces rom\u00e0niques de manera progressiva.\nrenaixentista. al renaixement la mirada dels humanistes es torna cap a l'antiguitat cl\u00e0ssica, i l'\u00fas del llat\u00ed cobra una nova for\u00e7a. petrarca, erasme de rotterdam, llu\u00eds vives, antonio de nebrija i molts altres escriuen les seves obres en llat\u00ed, i tamb\u00e9 en la seva pr\u00f2pia llengua.\ncient\u00edfic. la llengua llatina sobreviu en escrits cient\u00edfics fins ben entrat el segle xviii. ren\u00e9 descartes, isaac newton, baruch spinoza i gottfried leibniz van escriure algunes de les seves obres en llat\u00ed.\ncontemporani. actualment l'\u00fas del llat\u00ed \u00e9s el m\u00e9s redu\u00eft de la seva hist\u00f2ria. tot i aix\u00ed, no ha deixat mai d'estudiar-se i d'utilitzar-se per escriure. en s\u00f3n bons exemples el diari digital ephemeris, el programa radiof\u00f2nic nuntii latini i els poemes de geni\u00e8ve imm\u00e9. segueix el model del llat\u00ed cl\u00e0ssic aprofitant el l\u00e8xic llat\u00ed de totes les \u00e8poques.el llat\u00ed va continuar sent una assignatura rellevant en la majoria dels plans d'estudi occidentals, en qu\u00e8 es mant\u00e9, per raons culturals, per augmentar la consci\u00e8ncia ling\u00fc\u00edstica dels alumnes i fer-los usar la l\u00f2gica. en alguns pa\u00efsos \u00e9s una mat\u00e8ria obligat\u00f2ria en l'educaci\u00f3 secund\u00e0ria, com a it\u00e0lia, l'estat espanyol, dinamarca, su\u00e8cia, hongria, cro\u00e0cia, s\u00e8rbia, bulg\u00e0ria, vene\u00e7uela i romania. en altres apareix com una optativa, com a austr\u00e0lia, b\u00e8lgica, anglaterra, canad\u00e0, fran\u00e7a, alemanya, irlanda, pol\u00f2nia, estats units, portugal i finl\u00e0ndia.\n\n\n== or\u00edgens i expansi\u00f3 ==\nel llat\u00ed apareix cap a l'any 1000 ac al centre d'it\u00e0lia, al sud del riu t\u00edber, amb els apenins i el mar tirr\u00e9 a l'oest, en una regi\u00f3 anomenada latium (corresponent aproximadament a l'actual laci), d'on prov\u00e9 el nom de la llengua i el dels seus primers habitants, els llatins.\nen els primers segles de l'antiga roma, des de la seva fundaci\u00f3 al segle iv ac, el llat\u00ed era una llengua tosca, que amb prou feines podia tenir manifestacions liter\u00e0ries o cient\u00edfiques; tenia una extensi\u00f3 territorial limitada al voltant de la ciutat de roma i algunes parts d'it\u00e0lia, i una poblaci\u00f3 escassa. era una llengua b\u00e0sicament rural. aix\u00ed ho demostren les etimologies de molts termes del culte religi\u00f3s, del dret o de la vida militar. destaquen els termes stippulare ('estipular'), derivat de stippa ('palla') o emolumentum ('emoluments'), derivat de emolere ('moldre el gra') en el llenguatge del dret.\nen aquest sentit, els llatins, ja des de l'\u00e8poca cl\u00e0ssica almenys, parlaven d'un sermo rusticus ('parla del camp'), oposat al sermo urbanus, prenent consci\u00e8ncia d'aquesta varietat dialectal del llat\u00ed. \u00aben el camp llat\u00ed es diu edus ('cabrit') el que a la ciutat haedus amb una a afegida com en moltes paraules\u00bb.despr\u00e9s del per\u00edode de dominaci\u00f3 etrusca i la invasi\u00f3 dels gals (390 ac), la ciutat va estendre el seu imperi per la resta d'it\u00e0lia. a la fi del segle iv ac, roma s'havia imposat als seus ve\u00efns de la pen\u00ednsula it\u00e0lica. els etruscs van deixar la seva empremta en la llengua i la cultura de roma, per\u00f2 els grecs, presents en la magna gr\u00e8cia, van dotar el llat\u00ed d'un ric l\u00e8xic.\nel llat\u00ed de la ciutat de roma s'impos\u00e0 a altres variants d'altres llocs del laci, de les quals, amb prou feines, van quedar alguns retalls del llat\u00ed literari. aix\u00f2 va fer del llat\u00ed una llengua amb molt poques difer\u00e8ncies dialectals, al contrari del que pass\u00e0 amb el grec. es pot qualificar, doncs, al llat\u00ed de llengua unit\u00e0ria.\ndespr\u00e9s, la conquesta de noves prov\u00edncies que engrandiren el territori, primer la de les g\u00e0l\u00b7lies per part de juli c\u00e8sar fins a la de la d\u00e0cia (romania) per part de traj\u00e0, supos\u00e0 l'expansi\u00f3 del llat\u00ed per un immens territori i la incorporaci\u00f3 d'una ingent quantitat de nous parlants.\nparal\u00b7lelament a l'expansi\u00f3 territorial de roma, el llat\u00ed es desenvolup\u00e0 com a llengua liter\u00e0ria i com a lingua franca, alhora que el grec, que havia tingut aquests papers amb anterioritat. des del segle ii ac, amb plaute i terenci, fins a l'any 200 amb apuleu apareix una forma de llat\u00ed que no t\u00e9 cap variaci\u00f3 substancial en un territori ja molt ampli.\n\n\n== influ\u00e8ncies o estrats del llat\u00ed ==\nel llat\u00ed era una llengua it\u00e0lica en qu\u00e8 la majoria d'elements gramaticals i la major part del l\u00e8xic provenien de l'evoluci\u00f3 natural de dialectes i parles indoeuropees. l'idioma original dels grups llatins que es van instal\u00b7lar a la pen\u00ednsula it\u00e0lica es va veure influ\u00eft pel contacte amb parlants d'altres grups tant indoeuropeus (oscos, umbres, grecs, celtes) com no indoeuropeus (etruscs, cretencs, picens, il\u00b7liris i l\u00edgurs, entre altres).\nsolen distingir-hi tres tipus d'influ\u00e8ncia socioling\u00fc\u00edstica:\n\nsubstrat, degut a parlants que van ser assimilats a la llengua llatina.\nsuperstrat, rebut per part dels pobles que temporalment van sotmetre als llatins.\nadstrat, provocada pel contacte amb altres pobles.aquesta distinci\u00f3, per\u00f2, pot no resultar del tot operativa; per exemple, l'etrusc va poder ser-hi a la vegada substrat, adstrat i superstrat, segons l'\u00e8poca a la qual es faci refer\u00e8ncia.\n\n\n=== substrat ===\nla influ\u00e8ncia del substrat es refereix a canvis ling\u00fc\u00edstics causats per algun tipus de formes ling\u00fc\u00edstiques que hagin estat assimilades; determinades lleng\u00fces haurien ocupat la regi\u00f3 abans que s'hi difongu\u00e9s el llat\u00ed. a vegades es parla, per indicar aquestes lleng\u00fces, del substrat mediterrani, que proporcion\u00e0 al llat\u00ed el nom d'algunes plantes i animals que haurien de con\u00e8ixer quan van arribar a la zona; s\u00f3n lleng\u00fces molt poc conegudes, car queden nom\u00e9s unes poques restes escrites, algunes de les quals encara no han pogut ser desxifrades. tot i aix\u00ed, la llengua etrusca fou clarament un dels substrats del llat\u00ed arcaic existent a la primerenca ciutat de roma i als seus voltants.\npel que fa a l'osco \u00fambric, \u00e9s interessant observar-ne la influ\u00e8ncia sobre el llat\u00ed. hi estan configurades algunes caracter\u00edstiques fon\u00e8tiques i fonol\u00f2giques que m\u00e9s tard apareixeran en les lleng\u00fces rom\u00e0niques, com s\u00f3n unes determinades palatalitzacions i monoftongacions, car molts parlants de lleng\u00fces it\u00e0liques en romanitzar-se conservaren certs trets fon\u00e8tics propis; fins i tot, de manera marginal dins de les lleng\u00fces rom\u00e0niques.\nfen\u00f2mens d'aquest tipus s\u00f3n la influ\u00e8ncia c\u00e8ltica a la qual s'atribueix la lenici\u00f3 de les consonants intervoc\u00e0liques o la [i] francesa, el basc (o alguna llengua semblant), al qual s'atribueix l'aspiraci\u00f3 de la /f/ castellana en /h/, o l'influx eslau, culpable de la centralitzaci\u00f3 de les vocals romaneses.\nla influ\u00e8ncia de l'etrusc en la fonologia llatina es reflecteix en el fet de desenvolupar algunes aspirades, com pulcher (bell), i la tend\u00e8ncia a tancar -o en -u. les inscripcions etrusques mostren una tend\u00e8ncia a realitzar com aspirades, oclusives sordes que pr\u00e8viament no s\u00f3n aspirades, i tenien un sistema fonol\u00f2gic de nom\u00e9s quatre timbres voc\u00e0lics, /a, e, i, u/, amb una /u/ que tenia una qualitat entre [o] i [u], que hauria influ\u00eft en la tend\u00e8ncia del llat\u00ed a tancar algunes /*o/ a [u].\na m\u00e9s, els nombres naturals llatins duodeviginti (18) i undeviginti (19) s\u00f3n clarament calcs ling\u00fc\u00edstics formats a partir de les formes etrusques esl-em zathrum (18) thu-nem zathrum (19), en qu\u00e8 zathrum \u00e9s la forma etrusca per al 20, esl- \u00e9s 2 i thun- \u00e9s 1. tamb\u00e9 \u00e9s una prova del substrat de l'etrusc en el llat\u00ed el sufix -na en paraules com, per exemple, persona.\n\n\n=== adstrat ===\n\u00e9s la influ\u00e8ncia deguda al contacte amb pobles que van conviure amb els llatins sense estar dominats ni dependre d'ells. aquest tipus d'influ\u00e8ncia es nota m\u00e9s en l'estil i l\u00e8xic adquirit que en els canvis f\u00f2nics de la llengua. els adstrats osc, \u00fambric i grec s\u00f3n responsables de l'alfabet i sobre all\u00f2 relacionat amb la mitologia, ja que els romans van manllevar els d\u00e9us hel\u00b7l\u00e8nics, encara que amb noms llatins.\nadstrat grec: l'entrada massiva de pr\u00e9stecs i calcs \u00e0tics i j\u00f2nics pos\u00e0 en gu\u00e0rdia els llatins des de temps molt primerencs, encap\u00e7alats per cat\u00f3 el vell en el segle iii ac. per\u00f2 en l'edat d'or de la literatura llatina els romans es van rendir davant l'evident superioritat de l'idioma grec. b\u00e9 poden resumir aquest sentiment els famosos versos d'horaci: \u00abgraecia capta ferum victorem cepit et artis / intulit agresti lati\u00bb.aquesta entrada massiva d'hel\u00b7lenismes no es limit\u00e0 a la literatura, les ci\u00e8ncies o les arts. afect\u00e0 tots els \u00e0mbits de la llengua: l\u00e8xic, gram\u00e0tica i estil, de manera que es pot trobar l'origen grec en moltes paraules comunes de les lleng\u00fces rom\u00e0niques.\ndespr\u00e9s de l'edat cl\u00e0ssica, el cristianisme fou un dels factors m\u00e9s potents a introduir en la llengua llatina parlada una s\u00e8rie d'elements grecs nous; per exemple, \u03c0\u03b1\u03c1\u03b1\u03b2\u03bf\u03bb\u03b7 (par\u00e0bola). es troba aquesta paraula dins la terminologia ret\u00f2rica, per\u00f2 surt d'ella quan l'usen els cristians i adquireix el sentit de par\u00e0bola, \u00e9s a dir, predicaci\u00f3 de la vida de jes\u00fas. a poc a poc va adquirint el sentit m\u00e9s general de 'paraula', que substitueix en tota la romania l'element que significava 'paraula' (verbum). el verb que deriva de par\u00e0bola (parabolare, parolare) substitueix en gran part de la romania el verb que significava 'parlar' (loquor).\n\n\n=== superstrat ===\naquesta influ\u00e8ncia \u00e9s deguda als pobles que temporalment van sotmetre els llatins i que van deixar una marca en la parla; aqu\u00ed es parla del superstrat etrusc (el responsable del l\u00e8xic del teatre i de l'endevinaci\u00f3), gal o celta.\nel superstrat germ\u00e0nic: des d'antic els romans tenien contactes amb germania, i en aquestes relacions podien predominar la influ\u00e8ncia del llat\u00ed. el centre principal de contactes se situava a la vall del rin, un territori on sobrevivien poblacions c\u00e8ltiques, la llengua emprada de les quals era el llat\u00ed. de fet, hi ha rastres d'administraci\u00f3 romana en la topon\u00edmia, com, per exemple, col\u00f2nia.\nels elements germ\u00e0nics s\u00f3n el superstrat del llat\u00ed a la romania occidental. despr\u00e9s de les invasions, molts elements germ\u00e0nics van passar al llat\u00ed. el flux no es va interrompre en la formaci\u00f3 de les lleng\u00fces rom\u00e0niques. alguns pobles germ\u00e0nics s\u00f3n els gots, alemanys, borgonyesos, francs, llombards... les influ\u00e8ncies d'aquests pobles en les lleng\u00fces rom\u00e0niques es donen majorit\u00e0riament en el camp de la topon\u00edmia i l'antropon\u00edmia. a banda d'aquests, el nombre de pr\u00e9stecs \u00e9s for\u00e7a redu\u00eft.\nmalgrat totes les influ\u00e8ncies que es reflecteixen fonamentalment en el l\u00e8xic i la fon\u00e8tica, la majoria d'elements gramaticals i l\u00e8xics del llat\u00ed es poden rastrejar fins al protoindoeuropeu.\n\n\n== literatura llatina ==\nel cos de llibres escrits en llat\u00ed ret\u00e9 un llegat durador de cultura de l'antiga roma. els romans van produir una gran quantitat de llibres de poesia, com\u00e8dia, trag\u00e8dia, s\u00e0tira, hist\u00f2ria i ret\u00f2rica, tra\u00e7ats \u00e0rduament a la manera d'altres cultures, particularment a l'estil de la m\u00e9s madura literatura grega. un temps despr\u00e9s que l'imperi rom\u00e0 d'occident caigu\u00e9s, la llengua llatina continuava jugant un paper molt important en la cultura europea occidental.\nla literatura llatina normalment es divideix en diversos per\u00edodes. pel que fa al primer, hi ha el que s'anomena literatura primitiva, de la qual nom\u00e9s resten unes poques obres supervivents, els llibres de plaute i terenci s'han conservat dins dels m\u00e9s buscats autors de tots els per\u00edodes. moltes altres obres, incloent-hi la de la majoria dels autors prominents del llat\u00ed cl\u00e0ssic, han desaparegut, tot i que algunes n'han estat redescobertes segles despr\u00e9s.\nel per\u00edode del llat\u00ed cl\u00e0ssic es dona quan la literatura llatina \u00e9s \u00e0mpliament considerada en el seu cim: es divideix en l'edat d'or, que cobreix aproximadament el per\u00edode de l'inici de segle i ac fins a mitjans del segle i; i l'edat de plata, que s'est\u00e9n fins al segle ii. la literatura escrita despr\u00e9s de la meitat del segle ii \u00e9s comunament denigrada i ignorada.\nen el renaixement molts autors cl\u00e0ssics van ser redescoberts i el seu estil fou conscientment imitat. per\u00f2, sobretot, s'imit\u00e0 a cicer\u00f3, i el seu estil fou preuat com el perfecte cim llat\u00ed. el llat\u00ed medieval fou sovint menyspreat; en qualsevol cas, moltes grans obres de literatura llatina es produ\u00efren entre l'antiguitat i l'edat mitjana, tot i que no sigui dels antics romans.\nla literatura llatina romana abra\u00e7a dues parts: la literatura ind\u00edgena i la imitada:\n\nla literatura llatina romana ind\u00edgena ha deixat molt pocs vestigis i nom\u00e9s ens ofereix fragments veritablement arcaics i intents d'arcaisme deliberat que procedeixen fonamentalment de temps de la rep\u00fablica, dels emperadors i principalment dels antonins.la literatura llatina romana imitada ha produ\u00eft composicions en qu\u00e8 la inspiraci\u00f3 individual s'ajunta a la imitaci\u00f3 m\u00e9s feli\u00e7, obres nombroses i seleccionades que ens han arribat senceres. a vegades, s'han conf\u00f3s les obres d'origen itali\u00e0, produccions m\u00e9s tosques del geni agr\u00edcola o religi\u00f3s dels primitius romans, que ofereixen un car\u00e0cter m\u00e9s original, amb les c\u00f2pies llatines de les obres mestres de gr\u00e8cia, que ofereixen un encant, una eleg\u00e0ncia i una suavitat corresponents a una civilitzaci\u00f3 culta i refinada. en aquest darrer aspecte cal remarcar la tend\u00e8ncia de dues escoles ret\u00f2riques d'origen grec que van tenir gran influ\u00e8ncia a roma: l'assiana i l'\u00e0tica. des dels temps de cicer\u00f3 aquestes dues tend\u00e8ncies estil\u00edstiques del grec van entrar de ple en el llat\u00ed i perduraren durant diversos segles en la literatura llatina.\n\n\n=== literats ===\nliteratura primerenca:\npoesia: enni.\ntrag\u00e8dia: marc pacuvi, luci atti.\ncom\u00e8dia: cecili, terenci, plaute.literatura de l'edat d'or:\npoesia: lucreci, gai valeri catul, virgili, horaci, ovidi, tibul, properci.\nprosa: cicer\u00f3, juli c\u00e8sar.\nhist\u00f2ria: sal\u00b7lusti, livi, corneli nepot.literatura de l'edat de plata:\npoesia: publi papini estaci, marc valeri marcial, manili.\nprosa: petroni, quintili\u00e0, luci apuleu, s\u00e8neca, asconi.\nteatre: s\u00e8neca.\ns\u00e0tira: persi, juvenal.\nhist\u00f2ria: t\u00e0cit, suetoni.\n\n\n== el llat\u00ed despr\u00e9s de l'\u00e8poca cl\u00e0ssica ==\nen caure l'imperi rom\u00e0, el llat\u00ed encara fou usat durant segles com l'\u00fanica llengua escrita al m\u00f3n de l'estat rom\u00e0. al canceller del rei, en la lit\u00fargia de l'esgl\u00e9sia cat\u00f2lica, en els llibres l'\u00fanica llengua emprada era el llat\u00ed. per\u00f2 sempre un llat\u00ed molt acurat, encara que alhora influ\u00eft per les lleng\u00fces parlades. ja al segle vii, el llat\u00ed vulgar havia comen\u00e7at a diferenciar-se, donant origen al protoroman\u00e7 i despr\u00e9s a les primeres fases de les actuals lleng\u00fces rom\u00e0niques.\namb el renaixement carolingi, al segle ix, quan carlemany s'envolt\u00e0 dels grans pensadors de l'\u00e8poca, com el llombard paolo di\u00e1cono o l'angl\u00e8s alcu\u00ed de york, don\u00e0 la idea de reorganitzar la cultura i l'ensenyament en el seu imperi. aquesta operaci\u00f3 de recuperaci\u00f3, restituint-la ara cap a un llat\u00ed m\u00e9s correcte, separ\u00e0 definitivament el llat\u00ed de la llengua parlada.\ndespr\u00e9s, amb el sorgiment de les primeres i poques universitats, les ensenyances donades per persones que provenien d'arreu d'europa eren rigorosament en llat\u00ed. per\u00f2 un cert llat\u00ed, el qual no es podia considerar la llengua de cicer\u00f3 o horaci. els doctes de les universitats van elaborar un llat\u00ed particular, escol\u00e0stic, adaptat a espr\u00e9mer els conceptes abstractes i rics en elaborats matisos de la filosofia de l'\u00e8poca. el llat\u00ed ja no seria m\u00e9s la llengua de comunicaci\u00f3 que havia estat en el m\u00f3n rom\u00e0; tot i que continuava sent una llengua viva i vital, de tot menys est\u00e0tica.\nal segle xiv, a it\u00e0lia, va sorgir un moviment cultural que afavor\u00ed un renovat inter\u00e8s pel llat\u00ed antic: el renaixement i l'humanisme. comen\u00e7at ja per petrarca, els seus majors exponents van ser poggio bracciolini, lorenzo valla, marsili ficina i coluccio salutati. aqu\u00ed la llengua cl\u00e0ssica comen\u00e7a a ser objecte d'estudis profunds que van marcar el naixement, de fet, de la filologia cl\u00e0ssica.\na l'edat moderna, el llat\u00ed encara \u00e9s usat com a llengua de la cultura i de la ci\u00e8ncia. en llat\u00ed tamb\u00e9 escrigueren els primers cient\u00edfics moderns, com nicolau cop\u00e8rnic i isaac newton, almenys fins al segle xviii, ja que en el segle xix va ser substitu\u00eft per diverses lleng\u00fces nacionals com el franc\u00e8s o l'angl\u00e8s.\nal segle xxi, l'\u00fas del llat\u00ed \u00e9s m\u00e9s redu\u00eft. hi ha un diari digital, un programa radiof\u00f2nic, literatura i diverses iniciatives culturals: el diari digital ephemeris, que vol dir 'diari' en llat\u00ed, mant\u00e9 els llatinoparlants informats cada dia. es redacta a pol\u00f2nia des de 2004.\nnuntii latini \u00e9s un programa d'actualitat en llat\u00ed que emet cada setmana la cadena yle radio de finl\u00e0ndia.\nla viquip\u00e8dia tamb\u00e9 s'escriu en llat\u00ed; centenars d'usuaris col\u00b7laboren desinteressadament per continuar el projecte del coneixement universal en llat\u00ed.\nels comunicats oficials de la uni\u00f3 europea s'emeten en les vint-i-tres lleng\u00fces oficials de la uni\u00f3, entre les quals encara no es troba el catal\u00e0, i per cortesia del govern fin\u00e8s, tamb\u00e9 es tradueixen al llat\u00ed.\nalguns cl\u00e0ssics de la literatura ja tenen la seva versi\u00f3 llatina: ast\u00e8rix, al\u00edcia al pa\u00eds de les meravelles, winnie-the-pooh, el petit pr\u00edncep, harry potter i sherlock holmes.\nhi ha dues pel\u00b7l\u00edcules rodades en llat\u00ed: sebastiane de dereck jarman (1976) i patio christi (2004) de mel gibson, rodada en llat\u00ed, arameu i hebreu.\nla producci\u00f3 liter\u00e0ria no cessa. alguns autors llatins dels segles xx i xxi s\u00f3n aquests: genevi\u00e8ve imme\u00e9, aeliana i sigrides albert.\n\n\n== gram\u00e0tica ==\n\nel conjunt de formes que pot prendre una mateixa paraula segons el seu cas s'anomena paradigma de flexi\u00f3. els paradigmes de flexi\u00f3 de substantius i adjectius es denominen en gram\u00e0tica llatina declinacions, mentre que els paradigmes de flexi\u00f3 dels verbs s'anomenen conjugacions. en llat\u00ed el paradigma de flexi\u00f3 varia d'acord amb el tema al qual s'adscriu la paraula. els noms i adjectius s'agrupen en cinc declinacions, mentre que els verbs s'agrupen dins de quatre tipus b\u00e0sics de conjugacions.\n\n\n=== substantius ===\nen llat\u00ed, el substantiu pren diverses formes d'acord amb el seu paper sint\u00e0ctic en la frase, conegut com a cas gramatical. existeixen en llat\u00ed cl\u00e0ssic sis formes que pot prendre cada substantiu o adjectiu, o \u00abcasos\u00bb:\n\nnominatiu: es fa servir quan el substantiu \u00e9s el subjecte o atribut de la sent\u00e8ncia o frase.\nvocatiu: identifica la persona a qui s'adre\u00e7a el parlant; es podria dir que \u00e9s una crida d'atenci\u00f3. fins i tot, pot servir com a salutaci\u00f3.\nacusatiu: s'usa quan el substantiu \u00e9s l'objecte directe de la frase, amb certes preposicions, o b\u00e9 com a subjecte d'un infinitiu.\ngenitiu: indica el complement i caracter\u00edstiques del nom.\ndatiu: s'usa per assenyalar l'objecte indirecte, amb certs verbs, i a vegades com a agent i possessor.\nablatiu: cas gramatical que denota separaci\u00f3 o moviment des d'un lloc. el llat\u00ed, a m\u00e9s, hi inclo\u00efa la causa, l'agent, usos com instrumental, locatiu i adverbial.a m\u00e9s, hi ha restes d'un cas addicional indoeuropeu: el locatiu (indicant localitzaci\u00f3), vg. ruri, 'en el camp'. l'adjectiu tamb\u00e9 t\u00e9 formes flexives, donat que concorda necess\u00e0riament amb un substantiu en cas, g\u00e8nere i nombre.\n\n\n=== verbs ===\na grans trets, hi ha dos temes dins la conjugaci\u00f3 del verb llat\u00ed, infectum i perfectum: en l'infectum s'hi troben els temps que no indiquen una finalitat, una terminaci\u00f3, com el present, l'imperfet i el futur; s\u00f3n temps que no assenyalen l'acte acabat, sin\u00f3 que, sigui que est\u00e0 passant en el present, passava amb repetici\u00f3 en el passat (sense indicar quan va acabar), o b\u00e9 un acte futur. en aquest tema del verb l'arrel no canvia, al contrari que amb el perfectum, que t\u00e9 la seva pr\u00f2pia terminaci\u00f3 irregular (capera: pf. cepi - scribere: pf. scripsi - ferreteria pf. tuli - esse pf. fui - dicere pf. dixi).\nel perfet (del llat\u00ed perfectum, de perficere 'acabar', 'completar'), en canvi, indica temps ja ocorreguts, acabats, que s\u00f3n el pret\u00e8rit, el plusquamperfet i el futur perfecte.\nambd\u00f3s tenen les seg\u00fcents maneres gramaticals (a excepci\u00f3 de l'imperatiu, que no existeix en perfectum): l'indicatiu, que expressa la realitat, certesa, la veritat objectiva; el subjuntiu expressa irrealitat, subordinaci\u00f3, dubte, fets no constatats, a vegades usat com a optatiu; l'imperatiu, que denota mandat, prec, exhortaci\u00f3, i l'infinitiu, una forma impersonal del verb, usada com a subordinat davant altre, o donant una idea en abstracte. amb sis persones en cada temps (primera, segona i tercera, cadascuna de singular i plural), i dues veus: activa quan el subjecte \u00e9s l'agent, i la passiva: que \u00e9s quan el verb t\u00e9 un subjecte que pateix una acci\u00f3 (i no l'executa), i restes d'una veu mitjana, un verb no deponent normalment cont\u00e9 unes 130 desin\u00e8ncies.\n\nels verbs en llat\u00ed normalment s'identifiquen per cinc temes diferents de conjugacions (els grups de verbs amb formes flexives similars): el tema en a llarga, en e llarga, en consonant, en i llarga i, finalment, en i breu. b\u00e0sicament nom\u00e9s hi ha un mode de la conjugaci\u00f3 llatina dels verbs, per\u00f2 s\u00f3n influ\u00efts per certa vocal que provoca alguns canvis en la desin\u00e8ncia. per exemple, en la terminaci\u00f3 de futur: mentre el com\u00fa era indicar mitjan\u00e7ant un temps provinent del subjuntiu, en els verbs influ\u00efts per e o a  el futur sonaria exactament igual que el present, per la qual cosa van haver de canviar-ne la desin\u00e8ncia.\n\n\n=== sintaxi ===\nl'objecte de la sintaxi \u00e9s organitzar les parts del discurs d'acord amb les normes de la llengua per expressar correctament el missatge. la concordan\u00e7a, que \u00e9s un sistema de regles dels accidents gramaticals, en llat\u00ed afecta g\u00e8nere, nombre, cas i persona. aquesta jerarquitza les categories gramaticals, de tal manera que el verb i l'adjectiu adeq\u00fcen els seus trets als del nom amb qu\u00e8 concerten. les concordances s\u00f3n adjectiu / substantiu o verb / substantiu. observeu l'exemple: animus aequus optimum est aerumnae condimentum (un \u00e0nim equitativament bo \u00e9s el condiment de la mis\u00e8ria).mitjan\u00e7ant la construcci\u00f3 se situen els sintagmes en el discurs. en llat\u00ed l'ordre de la frase \u00e9s sov, \u00e9s a dir, primer va el subjecte, l'objecte, i al final el verb. aquesta idea de construcci\u00f3 suposa que les paraules tenen aquest ordre natural; no \u00e9s tan f\u00e0cil d'establir en rigor. un exemple d'ordre natural seria omnia mutantur, nihil interit (tot canvia, res mor). per oposici\u00f3, l'ordre que inclou desviacions de la norma, per raons \u00e8tiques o est\u00e8tiques, se li dona el nom de figurat, invers o oblic, com en \u00abvim demostenes habuit\u00bb, en qu\u00e8 dem\u00f2stenes ha estat despla\u00e7at del seu primer lloc.\n\n\n=== preposicions ===\n\nles preposicions del llat\u00ed poden introduir casos ablatius, acusatius i, en menor mesura, genitius.\n\n\n== fon\u00e8tica i fonologia ==\n\nel llat\u00ed es pronunciava de manera diferent en els temps antics, en els temps cl\u00e0ssics i en els postcl\u00e0ssics; tamb\u00e9 era diferent el llat\u00ed culte dels diversos dialectes de llat\u00ed vulgar. en ser el llat\u00ed una llengua morta, no se sap amb exactitud la pronunciaci\u00f3 de la grafia llatina: hist\u00f2ricament s'han proposat diversos tipus de pron\u00fancia. les m\u00e9s conegudes s\u00f3n l'eclesi\u00e0stica (o italiana), que s'apropa m\u00e9s a la pronunciaci\u00f3 del llat\u00ed tard\u00e0 que a la del llat\u00ed cl\u00e0ssic, la pronuntiatio restituto (pronunciaci\u00f3 reconstru\u00efda), que \u00e9s l'intent de reconstruir la fon\u00e8tica original, i l'erasmita. la comparaci\u00f3 amb altres lleng\u00fces indoeuropees tamb\u00e9 \u00e9s important per determinar el probable valor fon\u00e8tic de certes lletres.\nno hi ha un acord entre els estudiosos, per\u00f2 sembla que el llat\u00ed, al llarg de la seva hist\u00f2ria, pass\u00e0 per per\u00edodes en qu\u00e8 l'accent era musical i per altres en qu\u00e8 l'accent era d'intensitat. el que sembla clar \u00e9s que l'accent t\u00f2nic dep\u00e8n de la quantitat de s\u00edl\u00b7labes, segons aquest esquema:\n\nen llat\u00ed no hi ha paraules agudes, accentuades a l'\u00faltima s\u00edl\u00b7laba.\ntota paraula de dues s\u00edl\u00b7labes \u00e9s plana.\nper saber l'accentuaci\u00f3 de les paraules de tres o m\u00e9s s\u00edl\u00b7labes, cal con\u00e8ixer la pen\u00faltima s\u00edl\u00b7laba. si \u00e9s llarga, la paraula \u00e9s plana, si \u00e9s breu, la paraula \u00e9s esdr\u00faixola.\nels diftongs llatins s\u00f3n: ae, au, oe.\n\n\n=== sistema voc\u00e0lic i conson\u00e0ntic ===\nel llat\u00ed cl\u00e0ssic tenia cinc vocals /a, e, i, o, u/. totes podien pronunciar-se breus o llargues amb valor de distinci\u00f3 fonol\u00f2gica. la y (i grega) origin\u00e0riament no formava part del sistema voc\u00e0lic llat\u00ed i nom\u00e9s apareixia en pr\u00e9stecs cultes grecs. la seva pronunciaci\u00f3 en el grec cl\u00e0ssic corresponia, aproximadament, a la u francesa o \u00fc alemanya [y]. en llat\u00ed generalment es pronunciava com una i, car per a la poblaci\u00f3 poc educada resultava dif\u00edcil pronunciar la /y/ grega.\nles consonants f, k, l, m, n, p, r, s es pronunciaven com en catal\u00e0. la b, d, g, eren sempre oclusives sonores. la c es pronunciava com una [k] en totes les posicions. els d\u00edgrafs qu corresponia sempre a [kw]. la lletra v era una variant escrita, i representava la semiconsonant [w], que en llat\u00ed parlat es pronunciava com [\u03b2]. aquest so despr\u00e9s es va refor\u00e7ar a [b] inicial en alguns dialectes occidentals i a [v] a la rom\u00e0nia oriental. la x tenia el so [ks], com en \u00e8xit. la k i la z origin\u00e0riament no formaven part de l'alfabet llat\u00ed i apareixien nom\u00e9s en alguns pr\u00e9stecs grecs. l'\u00faltima corresponia, al principi, al so [dz] com en la paraula d'origen itali\u00e0 pizza, despr\u00e9s acab\u00e0 tornant-se fricativa a [z].\nno se sap amb certesa la pronunciaci\u00f3 exacta de la s llatina. tenint en compte que era l'\u00fanica sibilant en el sistema conson\u00e0ntic llat\u00ed, molts ling\u00fcistes consideren que tenia un so intermedi entre [s] i [\u0283]. aquest correspondria exactament a la realitzaci\u00f3 apicoalveolar de la /s/ catalana, pr\u00f2pia de les variants septentrionals peninsulars. tal \u00e9s la realitzaci\u00f3 tamb\u00e9 de la /s/ grega, llengua que tamb\u00e9 la t\u00e9 com a \u00fanica sibilant. segons una teoria acceptada per la comunitat ling\u00fc\u00edstica, la pronunciaci\u00f3 apicoalveolar de la /s/ \u00e9s pr\u00f2pia d'aquelles lleng\u00fces que la tenen com a \u00fanic so sibilant, ja que no existeix la necessitat de distingir d'un altre fonema que seria la [\u0283]. potser aquest fet sigui l'origen del rotacisme intervoc\u00e0lic llat\u00ed en paraules com flos > flors (<* floses).\n\n\n== diccionaris de llat\u00ed ==\nactualment no hi ha diccionari llat\u00ed-catal\u00e0 en l\u00ednia que sigui complet i operatiu. en format f\u00edsic, tot i aix\u00f2, tindr\u00edem el vox (grup anaya) o el diccionari de l'enciclop\u00e8dia (grup enciclop\u00e8dia catalana).\npel que fa a diccionaris llat\u00ed-castell\u00e0, tampoc no n'hi ha cap que estigui complet, tot i que hi ha algunes opcions gratu\u00eftes i d'acc\u00e9s lliure com el nou valbuena o el didacterion, impulsat pel ministeri d'educaci\u00f3 del govern d'espanya. cal remarcar que aquest \u00faltim \u00fanicament cont\u00e9 9.000 termes.\ntot i aix\u00ed, actualment algunes p\u00e0gines web es troben en proc\u00e9s d'indexaci\u00f3 d'alguns diccionaris. un exemple d'aix\u00f2 mateix seria el cas del diccionari de miguel i de morante, el qual est\u00e0 sent indexat per la plataforma en l\u00ednia llat\u00ed online, que el defineix com \"el diccionari de llat\u00ed que avui dia no ha trobat rival en llengua espanyola\".altres diccionaris llat\u00ed-castell\u00e0 que ja no s\u00f3n en l\u00ednia, serien novament el vox o vox-spes, freq\u00fcentment usat a nivell acad\u00e8mic, i el sm (grup sm).\nfora d'aix\u00f2, tamb\u00e9 hi ha altres diccionaris tant en f\u00edsic com d'acc\u00e9s en l\u00ednia, entre els quals destaquen el gaffiot o l'oxford latin dictionary, per\u00f2 no s\u00f3n diccionaris llat\u00ed-catal\u00e0, sin\u00f3 llat\u00ed-franc\u00e8s i llat\u00ed-angl\u00e8s, respectivament.\n\n\n=== noves hip\u00f2tesis sobre el llat\u00ed ===\ndarrerament hi ha una nova hip\u00f2tesi d'investigaci\u00f3 que defensa que les lleng\u00fces rom\u00e0niques comparteixen una tipologia ling\u00fc\u00edstica que ens remet a una llengua mare comuna de car\u00e0cter aglutinant molt m\u00e9s antiga que el llat\u00ed. es va demostrant que la ling\u00fc\u00edstica cognitiva prov\u00e9 d'una base simb\u00f2lica que ha sobreviscut en el l\u00e8xic dels roman\u00e7os actuals, per exemple, provinent de l\u2019iber i d'altres lleng\u00fces antigues de cada territori. les proves van deduint que aquest proc\u00e9s no passa pel llat\u00ed, ja que aquesta era una llengua morta abans que roma colonitz\u00e9s la pen\u00ednsula ib\u00e8rica.\n\n\n== vegeu tamb\u00e9 ==\ndeclinaci\u00f3 del llat\u00ed.\nlocucions i cites llatines.\nllengua fusional.\n\n\n== refer\u00e8ncies i notes ==\n\n\n== bibliografia ==\n\n\n== enlla\u00e7os externs ==\ndiccionari freelang arxivat 2005-08-27 a wayback machine. - diccionari llat\u00ed-catal\u00e0/catal\u00e0-llat\u00ed / castellano-catal\u00e0/catal\u00e0-castellano.\nephemeris - un diari de not\u00edcies enterament en llat\u00ed.\nnuntii latini, programa d'actualitat que s'emet cada setmana per yle radio (finl\u00e0ndia), que es pot escoltat tamb\u00e9 per internet.\ninformaci\u00f3 sobre llat\u00ed a la xv edici\u00f3 de l'ethnologue, amb el codi \u201clat\u201d (angl\u00e8s)circulus latinus, societat universal que organitza grups de conversa en llat\u00ed arxivat 2013-05-20 a wayback machine.\n\nviccionari"