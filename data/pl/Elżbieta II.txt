"el\u017cbieta ii (ang. elizabeth alexandra mary; ur. 21 kwietnia 1926 w londynie, zm. 8 wrze\u015bnia 2022 w balmoral) \u2013 kr\u00f3lowa zjednoczonego kr\u00f3lestwa wielkiej brytanii i irlandii p\u00f3\u0142nocnej z dynastii windsor\u00f3w od 6 lutego 1952 (koronowana 2 czerwca 1953) do 8 wrze\u015bnia 2022. jej panowanie, kt\u00f3re trwa\u0142o 70 lat i 214 dni, czyni j\u0105 najd\u0142u\u017cej panuj\u0105cym ze wszystkich brytyjskich monarch\u00f3w i najd\u0142u\u017cej panuj\u0105c\u0105 w historii kobiet\u0105 \u2013 g\u0142ow\u0105 pa\u0144stwa.\nurodzi\u0142a si\u0119 w mayfair w londynie jako pierwsze dziecko ksi\u0119cia i ksi\u0119\u017cnej yorku (p\u00f3\u017aniejszego kr\u00f3la jerzego vi i kr\u00f3lowej el\u017cbiety). jej ojciec wst\u0105pi\u0142 na tron w 1936 po abdykacji swojego brata, kr\u00f3la edwarda viii, czyni\u0105c el\u017cbiet\u0119 pretendentk\u0105 do tronu. kszta\u0142ci\u0142a si\u0119 prywatnie w domu i zacz\u0119\u0142a podejmowa\u0107 obowi\u0105zki publiczne podczas ii wojny \u015bwiatowej, s\u0142u\u017c\u0105c w pomocniczej s\u0142u\u017cbie terytorialnej. w listopadzie 1947 roku po\u015blubi\u0142a filipa mountbattena, by\u0142ego ksi\u0119cia grecji i danii, a ich ma\u0142\u017ce\u0144stwo trwa\u0142o 73 lata, a\u017c do jego \u015bmierci w kwietniu 2021 roku. mieli czworo dzieci: karola, ann\u0119, andrzeja i edwarda.\nkiedy w lutym 1952 roku zmar\u0142 jej ojciec, el\u017cbieta \u2013 w\u00f3wczas 25-letnia \u2013 zosta\u0142a kr\u00f3low\u0105 siedmiu niezale\u017cnych kraj\u00f3w wsp\u00f3lnoty: wielkiej brytanii, kanady, australii, nowej zelandii, rpa, pakistanu i cejlonu (znanego dzi\u015b jako sri lanka), a tak\u017ce i pozosta\u0142\u0105 g\u0142ow\u0105 kr\u00f3lestw wsp\u00f3lnoty. el\u017cbieta panowa\u0142a jako monarcha konstytucyjna w czasie wielkich zmian politycznych, takich jak konflikt w irlandii p\u00f3\u0142nocnej, decentralizacja w wielkiej brytanii, dekolonizacja afryki oraz przyst\u0105pienie wielkiej brytanii do wsp\u00f3lnot europejskich i wyst\u0105pienie z unii europejskiej. liczba jej kr\u00f3lestw zmienia\u0142a si\u0119 w czasie, gdy terytoria uzyskiwa\u0142y niepodleg\u0142o\u015b\u0107, a niekt\u00f3re kr\u00f3lestwa stawa\u0142y si\u0119 republikami. do jej licznych historycznych wizyt i spotka\u0144 nale\u017c\u0105 wizyty pa\u0144stwowe w chinach w 1986 roku, w rosji w 1994 roku i w republice irlandii w 2011 roku oraz spotkania z pi\u0119cioma papie\u017cami.\ndo wa\u017cnych wydarze\u0144 nale\u017cy koronacja el\u017cbiety ii w 1953 roku oraz obchody jej srebrnego, z\u0142otego, diamentowego i platynowego jubileuszu odpowiednio w 1977, 2002, 2012 i 2022 roku.\nopr\u00f3cz godno\u015bci kr\u00f3lowej zjednoczonego kr\u00f3lestwa wielkiej brytanii i irlandii p\u00f3\u0142nocnej by\u0142a r\u00f3wnie\u017c g\u0142ow\u0105 14 innych pa\u0144stw: antigui i barbudy, australii, baham\u00f3w, belize, grenady, kanady, jamajki, nowej zelandii, papui-nowej gwinei, saint kitts i nevis, saint lucia, saint vincent i grenadyn, tuvalu i wysp salomona, kt\u00f3re razem z wielk\u0105 brytani\u0105 maj\u0105 status tzw. commonwealth realm. liczba pa\u0144stw, w kt\u00f3rych panowa\u0142a el\u017cbieta ii zmienia\u0142a si\u0119 podczas jej panowania. za g\u0142ow\u0119 pa\u0144stwa uznawa\u0142o j\u0105 \u0142\u0105cznie 33 kraj\u00f3w.\nod 9 wrze\u015bnia 2015 by\u0142a najd\u0142u\u017cej panuj\u0105cym monarch\u0105 wielkiej brytanii; pobi\u0142a rekord kr\u00f3lowej wiktorii (63 lata, 7 miesi\u0119cy i 2 dni), kt\u00f3rej by\u0142a praprawnuczk\u0105. od 13 pa\u017adziernika 2016 by\u0142a najd\u0142u\u017cej panuj\u0105c\u0105 \u017cyj\u0105c\u0105 g\u0142ow\u0105 pa\u0144stwa na \u015bwiecie; wcze\u015bniej tytu\u0142 ten przys\u0142ugiwa\u0142 ramie ix \u2013 kr\u00f3lowi tajlandii, kt\u00f3ry rz\u0105dzi\u0142 od 1946 do swojej \u015bmierci w 2016. od 12 czerwca 2022 by\u0142a drugim po ludwiku xiv najd\u0142u\u017cej panuj\u0105cym monarch\u0105 na \u015bwiecie, wyprzedzaj\u0105c kr\u00f3la tajlandii, kt\u00f3ry urz\u0105d sprawowa\u0142 70 lat i 126 dni.\nod czasu do czasu spotyka\u0142a si\u0119 z sentymentem republika\u0144skim i krytyk\u0105 medi\u00f3w wobec swojej rodziny, szczeg\u00f3lnie po rozpadach ma\u0142\u017ce\u0144stw jej dzieci, jej annus horribilis w 1992 roku i \u015bmierci swojej by\u0142ej synowej diany, ksi\u0119\u017cnej walii w 1997 roku. jednak poparcie dla monarchii w wielkiej brytanii pozostawa\u0142o niezmiennie wysokie, podobnie jak jej osobista popularno\u015b\u0107. w 1952 roku zdoby\u0142a tytu\u0142 cz\u0142owieka roku magazynu time.\nzmar\u0142a w wieku 96 lat w zamku balmoral w aberdeenshire. nast\u0119pc\u0105 kr\u00f3lowej zosta\u0142 jej najstarszy syn, karol.\n11 listopada 2023 w dzie\u0144 pami\u0119ci w london\u2019s royal albert hall ods\u0142oni\u0119to pomnik el\u017cbiety ii i jej m\u0119\u017ca filipa.\n\n\n== m\u0142odo\u015b\u0107 ==\nurodzi\u0142a si\u0119 poprzez ci\u0119cie cesarskie 21 kwietnia 1926 o godz. 2:40 gmt w domu przy 17 bruton street w dzielnicy mayfair w londynie. by\u0142a c\u00f3rk\u0105 ksi\u0119cia alberta z yorku, drugiego syna urz\u0119duj\u0105cego kr\u00f3la jerzego v, i ksi\u0119\u017cnej yorku el\u017cbiety bowes-lyon. \u015bwiadkiem jej narodzin by\u0142 \u00f3wczesny minister spraw wewn\u0119trznych william joynson-hicks, kt\u00f3ry kontrolowa\u0142, by podczas porodu nie podmieniono noworodka na inne dziecko. w momencie narodzin el\u017cbieta zajmowa\u0142a trzecie miejsce w linii sukcesji, po ksi\u0119ciu walii edwardzie i swoim ojcu. 29 maja 1926 zosta\u0142a ochrzczona wod\u0105 z jordanu w kaplicy pa\u0142acu buckingham przez anglika\u0144skiego arcybiskupa yorku, cosma langa. jej rodzicami chrzestnymi byli: kr\u00f3l jerzy v, kr\u00f3lowa maria, maria windsor, ksi\u0105\u017c\u0119 artur, lord claude bowes-lyon oraz mary elphinstone. el\u017cbieta aleksandra maria pierwsze imi\u0119 otrzyma\u0142a po matce, drugie po prababce (kr\u00f3lowej aleksandrze), a trzecie po babce (kr\u00f3lowej marii).\nw m\u0142odo\u015bci by\u0142a nazywana przez najbli\u017cszych \u201elilibet\u201d, poniewa\u017c nie potrafi\u0142a poprawnie wym\u00f3wi\u0107 swojego imienia w j\u0119zyku angielskim \u2013 \u201eelizabeth\u201d. by\u0142a opisywana przez swoich biograf\u00f3w jako spokojne, pos\u0142uszne, ma\u0142o spontaniczne i sk\u0142onne do kontrolowania swoich emocji dziecko, od najm\u0142odszych lat by\u0142a przygotowywana do obj\u0119cia funkcji kr\u00f3lowej. mia\u0142a dobre relacje ze swoim dziadkiem i \u00f3wczesnym kr\u00f3lem, jerzym v. w 1929 na pro\u015bb\u0119 kr\u00f3la zosta\u0142a \u015bci\u0105gni\u0119ta do bognor regis, aby pom\u00f3c mu w powrocie do zdrowia po operacji p\u0142uc. jej matka od najm\u0142odszych lat c\u00f3rki dba\u0142a o jej popularno\u015b\u0107 w mediach \u2013 gdy el\u017cbieta mia\u0142a trzy lata, jej zdj\u0119cie znalaz\u0142o si\u0119 na ok\u0142adce magazynu \u201etimes\u201d. wizerunek ksi\u0119\u017cniczki drukowany by\u0142 tak\u017ce na broszurach i udost\u0119pniany na pami\u0105tkach, ona sama sta\u0142a si\u0119 bohaterk\u0105 wielu artyku\u0142\u00f3w prasowych. gdy mia\u0142a cztery lata, figura przedstawiaj\u0105ca j\u0105 zosta\u0142a umieszczona w muzeum figur woskowych madame toussand. w 1930 roku urodzi\u0142a si\u0119 jej siostra, ma\u0142gorzata.\ndzieci\u0144stwo sp\u0119dzi\u0142a na piccadilly road 145, gdzie zamieszkali jej rodzice. wychowywa\u0142a si\u0119 z dala od r\u00f3wie\u015bnik\u00f3w, co mia\u0142o j\u0105 uchroni\u0107 przed przypadkowymi znajomo\u015bciami oraz dzieci\u0119cymi chorobami. ze wzgl\u0119du na izolowanie jej od spo\u0142ecze\u0144stwa sta\u0142a si\u0119 osob\u0105 nie\u015bmia\u0142\u0105. jedyn\u0105 blisk\u0105 jej kole\u017cank\u0105 w tym okresie by\u0142a m\u0142odsza od niej o kilka lat sonia graham-hodgson, z kt\u00f3r\u0105 utrzymywa\u0142a regularny kontakt a\u017c do \u015bmierci kobiety w 2012. wychowaniem el\u017cbiety zajmowa\u0142a si\u0119 niania clara cooper knight oraz garderobiana margaret macdonald, nazywana przez ni\u0105 \u201ebobo\u201d, kt\u00f3ra p\u00f3\u017aniej zosta\u0142a pokoj\u00f3wk\u0105 kr\u00f3lowej. edukacj\u0105 ksi\u0119\u017cniczki zajmowa\u0142a si\u0119 guwernantka marion crawford. w dzieci\u0144stwie pobiera\u0142a indywidualne zaj\u0119cia ta\u0144ca u instruktor\u00f3w z vacani school of dance.\n\n\n== nast\u0119pczyni tronu ==\nkiedy el\u017cbieta mia\u0142a 10 lat, w 1936 zmar\u0142 jej dziadek, kr\u00f3l jerzy v. tron obj\u0105\u0142 jej stryj, ksi\u0105\u017c\u0119 walii, edward viii, kt\u00f3ry jednak 11 grudnia 1936 abdykowa\u0142, nie mog\u0105c po\u015blubi\u0107 dwukrotnie rozwiedzionej amerykanki wallis simpson. nast\u0119pnym kr\u00f3lem zosta\u0142 jej ojciec, jerzy vi, a el\u017cbieta zaj\u0119\u0142a pierwsze miejsce w linii sukcesji. po koronacji ojca zamieszka\u0142a w buckingham palace. w wieku 13 lat podj\u0119\u0142a nauk\u0119 m.in. konstytucji wielkiej brytanii u henry\u2019ego martena, wyk\u0142adowcy eton college, poza tym uczestniczyli u boku ojca w licznych spotkaniach z wysoko postawionymi politykami i urz\u0119dnikami.\npo wybuchu ii wojny \u015bwiatowej wraz z siostr\u0105 ma\u0142gorzat\u0105 zosta\u0142a umieszczona w zamku w windsorze w berkshire. lord hailsham zasugerowa\u0142, aby ksi\u0119\u017cniczki zosta\u0142y ewakuowane do kanady, na co matka el\u017cbiety ii, kr\u00f3lowa el\u017cbieta bowes-lyon, odpar\u0142a: dzieci nigdzie nie pojad\u0105 beze mnie, ja nie opuszcz\u0119 kr\u00f3la, a kr\u00f3l nie wyjedzie nigdy. 13 pa\u017adziernika 1940 w\u00f3wczas 14-letnia el\u017cbieta na antenie bbc wyg\u0142osi\u0142a swoje pierwsze publiczne przem\u00f3wienie, w kt\u00f3rym zwr\u00f3ci\u0142a si\u0119 ze s\u0142owami otuchy do dzieci wsp\u00f3lnoty narod\u00f3w.\nw latach 1941\u20131944 wraz z siostr\u0105 gra\u0142a w pantomimach w pa\u0142acu windsor, a dochody z przedstawie\u0144 by\u0142y przeznaczane na rzecz \u017co\u0142nierzy. w 1943 po raz pierwszy samodzielnie wyst\u0105pi\u0142a publicznie. w lutym 1945 wst\u0105pi\u0142a do auxiliary territorial service ze stopniem podporucznika. zosta\u0142a przeszkolona na kierowc\u0119 i mechanika, uzyskuj\u0105c stopie\u0144 kapitana. dzie\u0144 zwyci\u0119stwa w europie w 1945 \u015bwi\u0119towa\u0142a wraz z siostr\u0105, oficerami ochrony i t\u0142umem ludzi na londy\u0144skich ulicach.\n\nw lutym 1947 z\u0142o\u017cy\u0142a swoj\u0105 pierwsz\u0105 oficjaln\u0105 wizyt\u0119 zagraniczn\u0105, celem jej podr\u00f3\u017cy by\u0142 zwi\u0105zek po\u0142udniowej afryki. wyprawa trwa\u0142a przez 10 tygodni. w audycji radiowej nadawanej z okazji jej 21. urodzin powiedzia\u0142a: o\u015bwiadczam wobec was wszystkich, i\u017c po\u015bwi\u0119c\u0119 ca\u0142e moje \u017cycie, jakiekolwiek b\u0119dzie, d\u0142ugie czy kr\u00f3tkie, s\u0142u\u017cbie wam i wielkiej imperialnej wsp\u00f3lnocie, kt\u00f3rej cz\u0142onkami jeste\u015bmy my wszyscy.\n\n\n== ma\u0142\u017ce\u0144stwo i dzieci ==\nel\u017cbieta ii pozna\u0142a filipa, syna ksi\u0119cia andrzeja greckiego i alicji battenberg w 1934, podczas \u015blubu ksi\u0119\u017cniczki mariny i ksi\u0119cia kentu jerzego. w ci\u0105gu nast\u0119pnej dekady spotkali si\u0119 kilkukrotnie, m.in. w 1939, gdy filip oprowadzi\u0142 el\u017cbiet\u0119 po britannia royal naval college. w 1946 filip, mimo sprzeciwu brytyjskiej arystokracji, otrzyma\u0142 zgod\u0119 kr\u00f3la jerzego vi na po\u015blubienie jego c\u00f3rki, a w sierpniu 1946 o\u015bwiadczy\u0142 si\u0119 nast\u0119pczyni tronu na wzg\u00f3rzu w zamku balmoral. 9 lipca 1947 nast\u0105pi\u0142o oficjalne og\u0142oszenie zar\u0119czyn el\u017cbiety i filipa.\n\u015blub odby\u0142 si\u0119 20 listopada 1947 w opactwie westminsterskim. ceremonia by\u0142a emitowana na \u017cywo w radiu i transmitowana w telewizji. w weselu wzi\u0119\u0142o udzia\u0142 ok. 2000 go\u015bci, w\u015br\u00f3d kt\u00f3rych znale\u017ali si\u0119 m.in. kr\u00f3l iraku fajsal ii, holenderski ksi\u0105\u017c\u0119 bernhard i jego \u017cona, ksi\u0119\u017cniczka juliana oraz dziedziczny wielki ksi\u0105\u017c\u0119 luksemburga jan i jego siostra, ksi\u0119\u017cniczka el\u017cbieta. miesi\u0105c miodowy m\u0142oda para sp\u0119dzi\u0142a w broadlands, posiad\u0142o\u015bci louisa mountbattena. w latach 1949\u20131951 el\u017cbieta mieszka\u0142a w villa guardamangia na malcie, dok\u0105d po \u015blubie filip wyjecha\u0142, by kontynuowa\u0107 s\u0142u\u017cb\u0119 wojskow\u0105.\nz filipem mia\u0142a czworo potomk\u00f3w, s\u0105 nimi:\n\nkarol iii (ur. 14 listopada 1948), ksi\u0105\u017c\u0119 walii, kr\u00f3l wielkiej brytanii od 2022 roku\nanna (ur. 15 sierpnia 1950), ksi\u0119\u017cniczka kr\u00f3lewska, \u017cona marka phillipsa, nast\u0119pnie timothy\u2019ego laurence\u2019a\nandrzej (ur. 19 lutego 1960), ksi\u0105\u017c\u0119 yorku\nedward (ur. 10 marca 1964), hrabia wesseksufilip zmar\u0142 9 kwietnia 2021 w zamku w windsorze w wieku 99 lat.\n\n\n== wst\u0105pienie na tron ==\nchoroba ojca \u2013 zdiagnozowano u niego raka gard\u0142a \u2013 sprawia\u0142a, \u017ce ksi\u0119\u017cniczka el\u017cbieta przej\u0119\u0142a cz\u0119\u015b\u0107 jego obowi\u0105zk\u00f3w. w 1951 z\u0142o\u017cy\u0142a wizyty w grecji, w\u0142oszech, na malcie i w kanadzie, a tak\u017ce spotka\u0142a si\u0119 z ameryka\u0144skim prezydentem harrym trumanem w waszyngtonie, jak r\u00f3wnie\u017c poprowadzi\u0142a obrady tajnej rady. w styczniu 1952 razem z m\u0119\u017cem uda\u0142a si\u0119 w podr\u00f3\u017c po krajach wsp\u00f3lnoty narod\u00f3w. 6 lutego 1952, podczas pobytu w hotelu treetops w thice w kenii, od ksi\u0119cia filipa dowiedzia\u0142a si\u0119 o \u015bmierci ojca, kt\u00f3ry zmar\u0142 na atak serca. natychmiast wr\u00f3ci\u0142a z m\u0119\u017cem do wielkiej brytanii. tu\u017c po \u015bmierci ojca w rozmowie z martinem charterisem, asystentem swojego prywatnego sekretarza, poinformowa\u0142a o wyborze kr\u00f3lewskiego imienia \u2013 el\u017cbieta. dzie\u0144 po \u015bmierci ojca zosta\u0142a og\u0142oszona kr\u00f3low\u0105 wielkiej brytanii. w uroczysto\u015bci, kt\u00f3ra odby\u0142a si\u0119 w st. james\u2019s palace wzi\u0119li udzia\u0142 m.in. cz\u0142onkowie tajnej rady wielkiej brytanii i lord mer londynu.\n\n24 marca 1953 zmar\u0142a na raka gard\u0142a kr\u00f3lowa-wdowa maria teck, jednak przed \u015bmierci\u0105 wyrazi\u0142a \u017cyczenie, aby z tego powodu nie przek\u0142adano koronacji. odby\u0142a si\u0119 ona 2 czerwca 1953. koronacj\u0119 el\u017cbiety w opactwie westminsterskim obserwowa\u0142o 8251 os\u00f3b. podczas ceremonii asystowa\u0142o jej osiem druhen podtrzymuj\u0105cych tren. arcybiskup canterbury geoffrey fisher obwie\u015bci\u0142 zgromadzonym: panowie, przedstawiam wam kr\u00f3low\u0105 el\u017cbiet\u0119, wasz\u0105 niezaprzeczaln\u0105 kr\u00f3low\u0105, wam wszystkim, kt\u00f3rzy tu przybyli\u015bcie z\u0142o\u017cy\u0107 jej ho\u0142d i odda\u0107 si\u0119 jej na s\u0142u\u017cb\u0119. czy gotowi jeste\u015bcie j\u0105 uzna\u0107?, na co lordowie odpowiedzieli: god save queen elizabeth. kolejnym etapem ceremonii by\u0142a przysi\u0119ga na bibli\u0119. kr\u00f3lowa zobowi\u0105za\u0142a si\u0119 rz\u0105dzi\u0107 kr\u00f3lestwem i krajami wsp\u00f3lnoty narod\u00f3w zgodnie z ich prawami i zwyczajami oraz umacnia\u0107 ko\u015bci\u00f3\u0142 anglii. nast\u0119pnie zdj\u0119\u0142a p\u0142aszcz, diadem i klejnoty, po czym zasiad\u0142a na tronie pod z\u0142otym baldachimem podtrzymywanym przez czterech kawaler\u00f3w orderu podwi\u0105zki. p\u00f3\u017aniej arcybiskup nama\u015bci\u0142 \u015bwi\u0119tymi olejkami d\u0142onie, pier\u015b i czo\u0142o kr\u00f3lowej. nast\u0119pnie przyznano jej insygnia nowej godno\u015bci \u2013 ostrogi \u015bw. jerzego, kr\u00f3lewski miecz, jab\u0142ko kr\u00f3lewskie, bransolety, pier\u015bcie\u0144, ber\u0142o z krzy\u017cem i ber\u0142o z go\u0142\u0119bic\u0105. nast\u0119pnie kr\u00f3lowa zosta\u0142a odziana w purpurowy, haftowany z\u0142otem, aksamitny p\u0142aszcz. w czasie koronacji zosta\u0142 wykonany hymn koronacyjny georga friedricha h\u00e4ndla zadok the priest, kt\u00f3ry od 1727 powtarza si\u0119 na ka\u017cdej uroczysto\u015bci koronacyjnej brytyjskiego monarchy. na zako\u0144czenie arcybiskup na\u0142o\u017cy\u0142 jej na g\u0142ow\u0119 koron\u0119 \u015bw. edwarda, a lordowie jeszcze raz zawo\u0142ali god save queen elizabeth. nast\u0119pnie trzej ksi\u0105\u017c\u0119ta krwi kr\u00f3lewskiej \u2013 edynburga, gloucester i kentu \u2013 a za nimi pozostali lordowie, z\u0142o\u017cyli ho\u0142d kr\u00f3lowej. nast\u0119pnie el\u017cbieta z m\u0119\u017cem przyj\u0119li komuni\u0119 pod dwiema postaciami. ceremoni\u0119 zako\u0144czy\u0142o od\u015bpiewanie te deum. po trzygodzinnej ceremonii kr\u00f3lowa, z ci\u0119\u017ck\u0105 koron\u0105 na g\u0142owie, ber\u0142em w lewej i jab\u0142kiem w prawej r\u0119ce, mia\u0142a k\u0142opoty z powstaniem i poprosi\u0142a o pomoc arcybiskupa. nast\u0119pnie opu\u015bci\u0142a opactwo, wymieniwszy wcze\u015bniej koron\u0119 \u015bw. edwarda na l\u017cejsz\u0105 pa\u0144stwow\u0105 koron\u0119 imperialn\u0105.\n\n\n== kr\u00f3lowa wielkiej brytanii ==\n\n\n=== rezydencje ===\npo koronacji el\u017cbieta i filip przeprowadzili si\u0119 do pa\u0142acu buckingham w centrum londynu, od 1837 oficjalnej rezydencji brytyjskich kr\u00f3l\u00f3w i kr\u00f3lowych. kr\u00f3lowa jednak nie przepada\u0142a za pa\u0142acem i wola\u0142a przebywa\u0107 w zamku windsor, 15 km na zach\u00f3d od londynu. kr\u00f3lowa sp\u0119dza\u0142a du\u017co czasu w holyrood house w edynburgu, kt\u00f3ry by\u0142 jej oficjaln\u0105 siedzib\u0105 jako kr\u00f3lowej szkocji, i gdzie mia\u0142a przebywa\u0107 co najmniej tydzie\u0144 w roku. wiejskimi rezydencjami kr\u00f3lowej by\u0142y r\u00f3wnie\u017c zamek balmoral w aberdeenshire oraz sandringham house w norfolk. rezydencjami pa\u0144stwowymi by\u0142y jeszcze pa\u0142ac \u015bw. jakuba (do 1837 oficjalna rezydencja kr\u00f3l\u00f3w, z tego czasu pozosta\u0142o dyplomatyczne wyra\u017cenie dw\u00f3r \u015bw. jakuba, przy kt\u00f3rym wci\u0105\u017c akredytowani s\u0105 ambasadorzy), hampton court na przedmie\u015bciach londynu, pa\u0142ac kensington i marlborough house. rezydencje te s\u0105 na utrzymaniu pa\u0144stwa, z wyj\u0105tkiem sandringham i balmoral, kt\u00f3re s\u0105 rezydencjami prywatnymi.\n\n\n=== podr\u00f3\u017ce ===\nkr\u00f3lowa odby\u0142a wiele podr\u00f3\u017cy zagranicznych, odwiedzi\u0142a wi\u0119kszo\u015b\u0107 europejskich kraj\u00f3w i wiele pozaeuropejskich. w latach 1953\u20131954 wyruszy\u0142a wraz z m\u0119\u017cem w 6-miesi\u0119czn\u0105 podr\u00f3\u017c dooko\u0142a \u015bwiata, b\u0119d\u0105c pierwszym monarch\u0105, kt\u00f3ry tego dokona\u0142. by\u0142a r\u00f3wnie\u017c pierwsz\u0105 kr\u00f3low\u0105 australii, nowej zelandii i wysp fid\u017ci, kt\u00f3ra odwiedzi\u0142a te pa\u0144stwa. w lutym 1961 odwiedzi\u0142a ankar\u0119, b\u0119d\u0105c go\u015bciem prezydenta cemala g\u00fcrsela. p\u00f3\u017aniej odby\u0142a pierwsz\u0105 wizyt\u0119 w indiach i pakistanie.\nw pa\u017adzierniku 1957 uda\u0142a si\u0119 z wizyt\u0105 pa\u0144stwow\u0105 do stan\u00f3w zjednoczonych. przyby\u0142a r\u00f3wnie\u017c do kanady, gdzie otworzy\u0142a sesj\u0119 parlamentu. przemawia\u0142a r\u00f3wnie\u017c na forum zgromadzenia og\u00f3lnego onz. w 1959 uda\u0142a si\u0119 z kolejn\u0105 wizyt\u0105 do kanady i odwiedzi\u0142a stany zjednoczone. po\u017cegnalny obiad zjad\u0142a w kanadyjskiej ambasadzie w waszyngtonie w towarzystwie prezydenta eisenhowera. usa odwiedzi\u0142a jeszcze w 1976, gdzie wzi\u0119\u0142a udzia\u0142 w uroczysto\u015bciach u boku prezydenta geralda forda. ponownie odwiedzi\u0142a ten kraj w 1991 na zaproszenie george\u2019a h.w. busha. podczas tej wizyty by\u0142a pierwszym brytyjskim w\u0142adc\u0105, kt\u00f3ry uczestniczy\u0142 w obradach kongresu. usa odwiedzi\u0142a tak\u017ce w maju 2007 za prezydentury george\u2019a w. busha.\nw marcu 1996 przyby\u0142a do polski na zaproszenie prezydenta aleksandra kwa\u015bniewskiego.\n\n\n=== wsp\u00f3lnota narod\u00f3w ===\nbrytyjskie imperium znajdowa\u0142o si\u0119 w stanie rozpadu od 1926, kiedy w tzw. deklaracji balfoura, potwierdzonej statutem westminsterskim w 1931, uznano suwerenno\u015b\u0107 kanady, australii, nowej zelandii, unii po\u0142udniowoafryka\u0144skiej i nowej fundlandii. w 1931 te pa\u0144stwa wesz\u0142y w sk\u0142ad wsp\u00f3lnoty narod\u00f3w, na kt\u00f3rej czele stoi brytyjski monarcha. przed wst\u0105pieniem el\u017cbiety ii na tron niepodleg\u0142o\u015b\u0107 uzyska\u0142y indie, pakistan, cejlon i irlandia.\npanowanie el\u017cbiety ii to okres dalszego rozpadu brytyjskiego imperium. niepodleg\u0142o\u015b\u0107 uzyska\u0142y: ghana (1957), nigeria (1961), sierra leone (1961), tanganika (1961), jamajka (1962), trynidad i tobago (1962), uganda (1962), kenia (1963), malawi (1964), malta (1964), gambia (1965), gujana (1966), barbados (1966), mauritius (1968), fid\u017ci (1970), bahamy (1973), grenada (1974), papua-nowa gwinea (1975), wyspy salomona (1978), tuvalu (1978), saint lucia (1979), saint vincent i grenadyny (1979), belize (1981), antigua i barbuda (1981) oraz saint kitts i nevis (1983). wszystkie te kraje uzyskiwa\u0142y niepodleg\u0142o\u015b\u0107 jako kr\u00f3lestwa zwi\u0105zane uni\u0105 personaln\u0105 z koron\u0105 brytyjsk\u0105, ale wiele z nich (indie, pakistan, cejlon, ghana, nigeria, sierra leone, tanganika, trynidad i tobago, uganda, kenia, malawi, malta, gambia, gujana, mauritius i fid\u017ci) znios\u0142y monarchi\u0119 i sta\u0142y si\u0119 republikami, cho\u0107 wszystkie pozosta\u0142y pa\u0144stwami cz\u0142onkowskimi wsp\u00f3lnoty narod\u00f3w.\nsama wsp\u00f3lnota r\u00f3wnie\u017c przechodzi\u0142a przemiany, staj\u0105c si\u0119 z biegiem czasu coraz lu\u017aniejszym zwi\u0105zkiem politycznym by\u0142ych brytyjskich kolonii (i nie tylko, jako \u017ce cz\u0142onkiem wsp\u00f3lnoty jest r\u00f3wnie\u017c mozambik, dawna kolonia portugalska). el\u017cbieta ii bra\u0142a aktywny udzia\u0142 w pracach wsp\u00f3lnoty, od 1973 regularnie ucz\u0119szczaj\u0105c na zjazdy szef\u00f3w rz\u0105d\u00f3w pa\u0144stw wsp\u00f3lnoty. w wielu wypadkach, jak w rpa, dzia\u0142ania kr\u00f3lowej przyczyni\u0142y si\u0119 do poprawy stosunk\u00f3w pa\u0144stwa z wielk\u0105 brytani\u0105. jednak w 1993, podczas konferencji na cyprze, kr\u00f3lowa powiedzia\u0142a: mam do\u015b\u0107 do\u015bwiadczenia, by nie postawi\u0107 ani pensa na liczb\u0119 kraj\u00f3w, kt\u00f3re b\u0119d\u0105 nale\u017ce\u0107 do wsp\u00f3lnoty za 40 lat.\nw 2007 ujawniono dokumenty z 1957, z kt\u00f3rych wynika\u0142o, \u017ce premier francji guy mollet w rozmowie ze swoim brytyjskim odpowiednikiem, sir anthonym edenem, poruszy\u0142 temat ewentualnego przyst\u0105pienia francji do unii z wielk\u0105 brytani\u0105 i uznania el\u017cbiety ii za g\u0142ow\u0119 pa\u0144stwa francuskiego. w dokumencie datowanym na 28 wrze\u015bnia 1956 mollet stwierdza, \u017ce \u201enie powinno by\u0107 wi\u0119kszych trudno\u015bci we francji z zaakceptowaniem zwierzchnictwa jej kr\u00f3lewskiej mo\u015bci\u201d. premier eden odrzuci\u0142 propozycj\u0119 molleta, jednak wyrazi\u0142 gotowo\u015b\u0107 wielkiej brytanii na przyst\u0105pienie francji do wsp\u00f3lnoty narod\u00f3w. propozycje te nigdy nie doczeka\u0142y si\u0119 realizacji.\nel\u017cbieta ii uznawana by\u0142a za g\u0142ow\u0119 pa\u0144stwa w 21 krajach \u015bwiata. 30 listopada 2021 barbados zerwa\u0142 uni\u0119 personaln\u0105 z wielk\u0105 brytani\u0105 i sta\u0142 si\u0119 republik\u0105.\n\n\n=== pogl\u0105dy ===\nwykazywa\u0142a si\u0119 stanowcz\u0105 postaw\u0105 wobec zagro\u017ce\u0144. w 1961 podczas podr\u00f3\u017cy do ghany odm\u00f3wi\u0142a zachowywania dystansu od prezydenta kwame nkrumaha, mimo \u017ce ten by\u0142 celem zamach\u00f3w. premier harold macmillan w\u00f3wczas napisa\u0142: kr\u00f3lowa jest absolutnie zdeterminowana we wszystkim co robi. w rzeczy samej ma \u201eserce i \u017co\u0142\u0105dek m\u0119\u017cczyzny\u201d. kocha swoje obowi\u0105zki i bycie kr\u00f3low\u0105. podobna sytuacja wydarzy\u0142a si\u0119, gdy kr\u00f3lowa podr\u00f3\u017cowa\u0142a do quebecu. wed\u0142ug roberta speaighta, autora ksi\u0105\u017cki vanier, soldier, diplomat and governor general: a biography, by\u0142y obawy o bezpiecze\u0144stwo kr\u00f3lowej podczas wizyty, a nawet pojawia\u0142y si\u0119 g\u0142osy za przerwaniem podr\u00f3\u017cy. prywatny sekretarz kr\u00f3lowej powiedzia\u0142 jednak, \u017ce dla monarchini b\u0119dzie nie do przyj\u0119cia wystraszy\u0107 si\u0119 ekstremist\u00f3w. podobnie podczas trooping the colour w 1981, kiedy do kr\u00f3lowej oddano sze\u015b\u0107 strza\u0142\u00f3w \u015blepymi nabojami, el\u017cbieta ii kontynuowa\u0142a przegl\u0105d wojska. kanadyjska izba gmin by\u0142a pod takim wra\u017ceniem postawy kr\u00f3lowej, \u017ce uchwali\u0142a specjaln\u0105 uchwa\u0142\u0119 s\u0142awi\u0105c\u0105 jej odwag\u0119.\n\n\n==== polityka ====\njako g\u0142owa monarchii parlamentarnej, stoj\u0105ca ponad podzia\u0142ami politycznymi i niesprawuj\u0105ca w\u0142adzy osobi\u015bcie, nie powinna by\u0142a wyra\u017ca\u0107 swoich osobistych opinii na tematy polityczne. przez ca\u0142e swoje panowanie stosowa\u0142a si\u0119 do tej zasady, dlatego niewiele wiadomo o jej pogl\u0105dach politycznych, a te pozna\u0142o jedynie kilku zaufanych szef\u00f3w rz\u0105du. wydaje si\u0119 jednak, \u017ce w kwestiach ekonomicznych przychyla si\u0119 do starej doktryny konserwatyst\u00f3w, tzw. \u201ejednego narodu\u201d. idea ta posz\u0142a w nie\u0142ask\u0119 w latach 70. i konserwatywna premier margaret thatcher prowadzi\u0142a ju\u017c zupe\u0142nie inn\u0105 polityk\u0119, kt\u00f3ra nie przypada\u0142a do gustu el\u017cbiecie ii. w prywatnej rozmowie thatcher okre\u015bli\u0142a kr\u00f3low\u0105 jako kogo\u015b, kto \u201em\u00f3g\u0142by g\u0142osowa\u0107 na parti\u0119 socjaldemokratyczn\u0105\u201d.\n\n\n==== kanada ====\nnigdy nie wyrazi\u0142a bezpo\u015brednio swojego sprzeciwu wobec emancypacyjnych d\u0105\u017ce\u0144 quebecu, ale publicznie pochwali\u0142a kanadyjsk\u0105 jedno\u015b\u0107. podobnie jak matka, cz\u0119sto okazuje swoje przywi\u0105zanie do kanady: kiedy w 1983 ko\u0144czy\u0142a swoj\u0105 wizyt\u0119 w kalifornii powiedzia\u0142a: jutro wracam do mojego domu do kanady, podczas uroczystego przyj\u0119cia w saskatchewan w 2005 powiedzia\u0142a: ten kraj i jego mieszka\u0144cy zawsze zajmowali wa\u017cne miejsce w moim \u017cyciu i mojej pracy, wyzna\u0142a r\u00f3wnie\u017c, \u017ce kanada jest dla niej \u201edomem daleko od domu\u201d.\npodczas przem\u00f3wienia w zgromadzeniu ustawodawczym quebecu, w szczytowym okresie tzw. \u201ecichej rewolucji\u201d 1964, ignoruj\u0105c narodowe napi\u0119cia, pochwali\u0142a dwie \u201euzupe\u0142niaj\u0105ce si\u0119 kultury\u201d, kt\u00f3re stworzy\u0142y kanad\u0119. przemawiaj\u0105c po francusku i angielsku, powiedzia\u0142a: przyjemnie jest mi my\u015ble\u0107, \u017ce istnieje we wsp\u00f3lnocie narod\u00f3w kraj, gdzie mog\u0119 si\u0119 oficjalnie wypowiedzie\u0107 po francusku (\u2026). gdy \u015bpiewacie po francusku \u201eo canada\u201d \u2013 pami\u0119tajcie, \u017ce jeste\u015bcie dumnym narodem.\npo proklamacji aktu konstytucyjnego w 1982, kt\u00f3ry by\u0142 pierwszym aktem uchwalonym bez zgody rz\u0105du quebecu, wyst\u0105pi\u0142a jako g\u0142owa pa\u0144stwa kanadyjskiego w obronie aktu, chocia\u017c w prywatnych rozmowach przyzna\u0142a, \u017ce quebec nie by\u0142 stron\u0105 w tworzeniu aktu.\nw 1995 podczas kampanii przed referendum, kt\u00f3re mia\u0142o zadecydowa\u0107 o secesji quebecu, wypowiedzia\u0142a si\u0119 w ckoi-fm montreal, ponownie w j\u0119zyku angielskim i francuskim, w kt\u00f3rym wyrazi\u0142a swoj\u0105 obaw\u0119, \u017ce \u201ereferendum mo\u017ce p\u00f3j\u015b\u0107 w z\u0142\u0105 stron\u0119\u201d i \u017ce \u201eje\u015bli b\u0119dzie mog\u0142a pom\u00f3c, z rado\u015bci\u0105 to uczyni\u201d. podczas g\u0142osowania znajdowa\u0142a si\u0119 w podr\u00f3\u017cy do nowej zelandii, poleci\u0142a jednak pilotowi op\u00f3\u017ani\u0107 start z lotniska w los angeles, do czasu a\u017c uzyska\u0142a wyniki referendum.\n\n\n==== rodezja ====\n18 listopada 1965 gubernator rodezji po\u0142udniowej, sir humphrey gibbs, otrzyma\u0142 krzy\u017c wielki kr\u00f3lewskiego orderu wiktoria\u0144skiego za wierno\u015b\u0107 wobec kr\u00f3lowej, tydzie\u0144 po tym, jak ian smith og\u0142osi\u0142 jednostronn\u0105 deklaracj\u0119 niepodleg\u0142o\u015bci. gibbs sprzeciwia\u0142 si\u0119 deklaracji, i za to w\u0142a\u015bnie otrzyma\u0142 order. niekt\u00f3rzy skrytykowali to nadanie jako przyznane w z\u0142ym czasie. inni chwalili, gdy\u017c widzieli w tym wsparcie legalnych w\u0142adz rodezji przeciwko nielegalnym dzia\u0142aniom jej premiera.\n\n\n==== australia ====\npodczas australijskiego kryzysu konstytucyjnego w 1975, kiedy gubernator generalny, sir john kerr zdymisjonowa\u0142 premiera gough whitlama, ten wys\u0142a\u0142 list do kr\u00f3lowej, w kt\u00f3rym domaga\u0142 si\u0119 reakcji na dzia\u0142ania gubernatora. prywatny sekretarz kr\u00f3lowej wypowiedzia\u0142 si\u0119 w jej imieniu, \u017ce dzia\u0142ania kerra mie\u015bci\u0142y si\u0119 w konstytucyjnych kompetencjach gubernatora. w odpowiedzi whitlam i jego stronnicy stali si\u0119 zwolennikami proklamowania australii republik\u0105.\n\n\n==== zjednoczone kr\u00f3lestwo ====\nprzemawiaj\u0105c w westminster hall z okazji jej srebrnego jubileuszu w 1977, kr\u00f3lowa powiedzia\u0142a, \u017ce \u201enie mo\u017ce zapomnie\u0107, \u017ce zosta\u0142a koronowana na kr\u00f3low\u0105 zjednoczonego kr\u00f3lestwa wielkiej brytanii i irlandii p\u00f3\u0142nocnej\u201d. wobec prowadzonej w\u00f3wczas przez laburzystowski rz\u0105d jamesa callaghana akcji, maj\u0105c zdecentralizowa\u0107 pa\u0144stwo i przyzna\u0107 wi\u0119ksz\u0105 samodzielno\u015b\u0107 szkocji i walii, przem\u00f3wienie to zosta\u0142o odczytane jako sprzeciw kr\u00f3lowej wobec tej polityki. kr\u00f3lowa wypowiedzia\u0142a si\u0119 za utrzymaniem zwi\u0105zku anglii i szkocji. przem\u00f3wienie kr\u00f3lowej by\u0142o r\u00f3wnie\u017c interpretowane jako odniesienie do wstrz\u0105s\u00f3w, jakie \u00f3wcze\u015bnie mia\u0142y miejsce w irlandii p\u00f3\u0142nocnej.\npochwali\u0142a porozumienie wielkopi\u0105tkowe z 1998, kt\u00f3re by\u0142o pierwszym porozumieniem katolik\u00f3w i protestant\u00f3w w irlandii p\u00f3\u0142nocnej. aprobata kr\u00f3lowej dla porozumienia wywo\u0142a\u0142a niech\u0119\u0107 cz\u0119\u015bci unionist\u00f3w, kt\u00f3rzy zawsze byli monarchistami. lider prawicowej demokratycznej partii unionistycznej, ian paisley, zerwa\u0142 z odwieczn\u0105 unionistyczn\u0105 zasad\u0105 bronienia korony, i nazwa\u0142 el\u017cbiet\u0119 \u201epapug\u0105 tony\u2019ego blaira\u201d. krytyka paisleya nie zyska\u0142a jednak uznania w\u015br\u00f3d znacznej cz\u0119\u015bci unionist\u00f3w.\npod koniec lat 90., kiedy w referendum przyj\u0119to laburzystowski pomys\u0142 decentralizacji, przes\u0142a\u0142a swoje najlepsze \u017cyczenia szkockiemu parlamentowi i zgromadzeniu narodowemu walii. pierwsze posiedzenia obu tych parlament\u00f3w zosta\u0142y osobi\u015bcie przez ni\u0105 otwarte. nie oby\u0142o si\u0119 jednak bez zgrzyt\u00f3w \u2013 w szkocji wielu deputowanych nie stawi\u0142o si\u0119 na oficjalnej ceremonii, wybieraj\u0105c si\u0119 na republika\u0144sk\u0105 uroczysto\u015b\u0107. r\u00f3wnie\u017c wielu cz\u0142onk\u00f3w walijskiego parlamentu zbojkotowa\u0142o inauguracyjn\u0105 sesj\u0119. w 2004 deputowana partii plaid cymru, leanne wood, zosta\u0142a wyrzucona z sali zgromadzenia za nazwanie kr\u00f3lowej \u201epani\u0105 windsor\u201d.\nw 2011 jako pierwszy monarcha od 100 lat odwiedzi\u0142a irlandi\u0119.\ncho\u0107 zachowywa\u0142a bezstronno\u015b\u0107 i nie prezentowa\u0142a publicznie swoich pogl\u0105d\u00f3w politycznych, wiele wskazuje na to, \u017ce sprzyja\u0142a zwolennikom brexitu.\n\n\n==== religia ====\njako kr\u00f3lowa zjednoczonego kr\u00f3lestwa by\u0142a najwy\u017cszym zwierzchnikiem ko\u015bcio\u0142a anglii i protektorem szkockiego ko\u015bcio\u0142a prezbiteria\u0144skiego. w innych kr\u00f3lestwach wsp\u00f3lnoty nie pe\u0142ni\u0142a \u017cadnych funkcji religijnych.\ninteresowa\u0142a si\u0119 sprawami ko\u015bcio\u0142a anglii, ale najwa\u017cniejsz\u0105 w nim osob\u0105 pozostaje arcybiskup canterbury. by\u0142a osob\u0105 silnie wierz\u0105c\u0105. regularnie uczestniczy\u0142a w nabo\u017ce\u0144stwach odprawianych w kaplicy \u015bw. jerzego w zamku windsor. kiedy przebywa\u0142a w sandringham, ucz\u0119szcza\u0142a do ko\u015bcio\u0142a \u015bw. marii magdaleny, podczas pobytu w balmoral uczestniczy\u0142a w nabo\u017ce\u0144stwach w ko\u015bciele w crathie, a podczas pobytu w edynburgu uczestniczy\u0142a w nabo\u017ce\u0144stwach w ko\u015bciele canongate nale\u017c\u0105cych do ko\u015bcio\u0142a szkocji. mi\u0119dzy 1977 a 2002 regularnie uczestniczy\u0142a w generalnych zgromadzeniach ko\u015bcio\u0142a szkocji, ale w ostatnich latach jej \u017cycia zacz\u0119\u0142a wyznacza\u0107 lord\u00f3w wysokich komisarzy, kt\u00f3ry mieli j\u0105 reprezentowa\u0107 podczas owych zgromadze\u0144.\nkr\u00f3lowa cz\u0119sto stosowa\u0142a odniesienia do swojej wiary podczas przem\u00f3wie\u0144 telewizyjnych wyg\u0142aszanych z okazji \u015bwi\u0105t bo\u017cego narodzenia. w 2000 powiedzia\u0142a: dla wielu z nas nasza wiara jest najwa\u017cniejsza. dla mnie nauki jezusa chrystusa i moja osobista odpowiedzialno\u015b\u0107 przed bogiem tworzy ram\u0119, w kt\u00f3rej staram si\u0119 porusza\u0107 w moim \u017cyciu. ja, podobnie jak wielu z was, czerpi\u0119 ze s\u0142\u00f3w i przyk\u0142adu chrystusa si\u0142\u0119 w ci\u0119\u017ckich czasach.\ncz\u0119sto spotyka\u0142a si\u0119 z przedstawicielami innych religii. by\u0142a patronk\u0105 rady chrze\u015bcijan i \u017cyd\u00f3w (council of christians and jews, ccj) w zjednoczonym kr\u00f3lestwie.\n\n\n=== finanse ===\nosobisty maj\u0105tek kr\u00f3lowej by\u0142 tematem licznych spekulacji prasowych. niekiedy jego warto\u015b\u0107 okre\u015blana by\u0142a nawet na 10 mld dol. magazyn \u201eforbes\u201d szacowa\u0142 j\u0105 jednak zwykle na ok. 280 mln funt\u00f3w. z kolei \u201eeurobusines\u201d w 1999 wyceni\u0142 maj\u0105tek kr\u00f3lowej na 450 mln euro. kr\u00f3lowa posiada\u0142a r\u00f3wnie\u017c wiele posiad\u0142o\u015bci o nieokre\u015blonej warto\u015bci (sandringham house, balmoral, zamek mey); spekulowano, \u017ce doch\u00f3d kr\u00f3lowej z jej rezydencji wynosi\u0142 ok. 70 mln funt\u00f3w. ponadto w\u0142asno\u015bci\u0105 kr\u00f3lowej by\u0142o ksi\u0119stwo lancaster, wyceniane na 310 mln funt\u00f3w, kt\u00f3re w 2006 przynios\u0142o doch\u00f3d ponad 9,8 mln funt\u00f3w.\ndo kr\u00f3lowej nale\u017ca\u0142y r\u00f3wnie\u017c posiad\u0142o\u015bci koronne o warto\u015bci 6 mld funt\u00f3w, nie by\u0142y jednak one jej w\u0142asno\u015bci\u0105, gdy\u017c w 1760 kr\u00f3l jerzy iii przekaza\u0142 je parlamentowi w zamian za doroczn\u0105 rent\u0119, tzw. list\u0119 cywiln\u0105, okre\u015blan\u0105 i uchwalan\u0105 rokrocznie przez parlament. w 1999 lista cywilna kr\u00f3lowej wynosi\u0142a 12 043 000 funt\u00f3w. od 1992 do \u015bmierci kr\u00f3lowa p\u0142aci\u0142a podatek od inwestycji, dzi\u0119ki kt\u00f3rym \u2013 zgodnie z wyliczeniami ekspert\u00f3w \u2013 mia\u0142a uzyskiwa\u0107 ok. 50 mln funt\u00f3w rocznie. w 1993 zgodzi\u0142a si\u0119 na p\u0142acenie podatku osobistego. lista cywilna nie by\u0142a opodatkowana, kr\u00f3lowa nie p\u0142aci\u0142a tak\u017ce podatku od kapita\u0142u ani podatku spadkowego.\nw 2006 autor ksi\u0105\u017cki who owns the world: the hidden facts behind landownership, kevin cahill zasugerowa\u0142, \u017ce el\u017cbieta ii by\u0142a w\u0142a\u015bcicielk\u0105 1/6 ziem na \u015bwiecie, wi\u0119cej ni\u017c ktokolwiek inny i jakiekolwiek pa\u0144stwo. jej posiad\u0142o\u015bci mia\u0142y wynosi\u0107 \u0142\u0105cznie 6,6 mld akr\u00f3w w 32 krajach. ziemie te nie nale\u017ca\u0142y jednak osobi\u015bcie do kr\u00f3lowej, ale do rz\u0105d\u00f3w jej kr\u00f3lestw (teoretycznie do kr\u00f3lowej nale\u017ca\u0142y wszystkie ziemie, na kt\u00f3rych panowa\u0142a).\ndo kr\u00f3lowej nale\u017ca\u0142y wszystkie \u0142ab\u0119dzie w kraju (dawniej by\u0142y one \u201ezwierzyn\u0105 kr\u00f3lewsk\u0105\u201d), a \u201ekr\u00f3lewskie ryby\u201d \u2013 jesiotr, delfin, mor\u015bwin i wieloryb \u2013 winny by\u0107 oddane kr\u00f3lowej, je\u015bli zosta\u0142y z\u0142owione na wodach terytorialnych.\n\n\n=== jubileusze panowania ===\nw 1977 obchodzi\u0142a srebrny jubileusz 25-lecia panowania.\nw 2002 obchodzi\u0142a z\u0142oty jubileusz 50-lecia panowania. w tym roku wybra\u0142a si\u0119 w podr\u00f3\u017c po krajach wsp\u00f3lnoty narod\u00f3w. w ogrodzie pa\u0142acu buckingham odby\u0142 si\u0119 koncert muzyki powa\u017cnej, a nast\u0119pnego dnia pierwszy w historii pa\u0142acu koncert muzyki rockowej, kt\u00f3ry zgromadzi\u0142 12 tys. os\u00f3b na publiczno\u015bci. g\u0142\u00f3wne ceremonie religijne odbywa\u0142y si\u0119 w katedrze \u015bw. paw\u0142a. z okazji jubileuszu zosta\u0142 wydany pami\u0105tkowy medal, kt\u00f3rym byli odznaczani zas\u0142u\u017ceni obywatele wielkiej brytanii oraz kanady.\nw 2012 obchodzi\u0142a diamentowy jubileusz 60-lecia panowania.\nw czerwcu 2022 obchodzi\u0142a platynowy jubileusz 70-lecia panowania.\n\n\n== rola w rz\u0105dzeniu ==\nkonstytucyjnie, kr\u00f3lowa by\u0142a wa\u017cnym elementem brytyjskiego systemu w\u0142adzy, ale jej rola by\u0142a de facto symboliczna, pe\u0142ni\u0142a bowiem funkcj\u0119 doradcz\u0105 dla parlamentu. zgodnie ze zwyczajem wyg\u0142asza\u0142a mow\u0119 tronow\u0105 z okazji rozpocz\u0119cia nowej, rocznej sesji parlamentu. mia\u0142a obowi\u0105zek podpisywania wszelkich uchwa\u0142 parlamentarnych. teoretycznie mia\u0142a prawo weta, ale ostatni\u0105 monarchini\u0105, kt\u00f3ra skorzysta\u0142a z tego prawa, by\u0142a kr\u00f3lowa anna stuart w 1717.\nkr\u00f3lowa by\u0142a najwy\u017cszym zwierzchnikiem si\u0142 zbrojnych oraz mia\u0142a prawo decydowa\u0107 o wojnie i pokoju. piastowa\u0142a funkcj\u0119 utrzymuj\u0105cej w porz\u0105dku demokratyczne organy pa\u0144stwa.\ndo jej prerogatyw nale\u017ca\u0142o r\u00f3wnie\u017c mianowanie premiera, cho\u0107 pami\u0119ta\u0107 nale\u017cy, \u017ce w realiach brytyjskiego systemu monarchii parlamentarnej by\u0142a to czynno\u015b\u0107 o charakterze przede wszystkim symbolicznym, jako \u017ce premierem zawsze zostaje lider zwyci\u0119skiej partii. trzy razy podczas swojego panowania mianowa\u0142a premiera w czasie kryzys\u00f3w konstytucyjnych. nag\u0142e dymisje lider\u00f3w rz\u0105dz\u0105cej partii konserwatywnej, anthony\u2019ego edena w 1957 i harolda macmillana w 1963, i brak okre\u015blonego trybu wyboru nowego lidera sprawi\u0142y, \u017ce to do kr\u00f3lowej nale\u017ca\u0142a decyzja, komu powierzy\u0107 kierowanie rz\u0105dem. w 1957 wybra\u0142a macmillana, w 1963 aleca douglasa-home\u2019a. macmillan zosta\u0142 powo\u0142any po konsultacji z lordem salisburym i lordem kilmuirem oraz winstonem churchillem, jako ostatnim \u017cyj\u0105cym premierem z ramienia konserwatyst\u00f3w. douglas-home zosta\u0142 powo\u0142any za rad\u0105 ust\u0119puj\u0105cego macmillana. trzecia okazja nast\u0105pi\u0142a w lutym 1974, kiedy wybory powszechne wygrali konserwaty\u015bci i premier edward heath pozosta\u0142 na stanowisku, ale musia\u0142 zawrze\u0107 koalicj\u0119 z libera\u0142ami, aby uzyska\u0107 wi\u0119kszo\u015b\u0107 parlamentarn\u0105. heath koalicji nie zawar\u0142 i jego rz\u0105d rych\u0142o upad\u0142. kr\u00f3lowa w\u00f3wczas poprosi\u0142a lidera opozycji, laburzyst\u0119 harolda wilsona, o utworzenie mniejszo\u015bciowego rz\u0105du, kt\u00f3ry przetrwa\u0142 osiem miesi\u0119cy do czasu nowych wybor\u00f3w, kt\u00f3re przynios\u0142y zwyci\u0119stwo partii pracy. we wszystkich trzech przypadkach kr\u00f3lowa dzia\u0142a\u0142a zgodnie z konstytucyjn\u0105 tradycj\u0105, radz\u0105c si\u0119 najstarszych ministr\u00f3w i cz\u0142onk\u00f3w tajnej rady. jako \u017ce konstytucyjna praktyka w zjednoczonym kr\u00f3lestwie bazuje bardziej na tradycji i precedensach ni\u017c na prawie pisanym, by\u0142o powszechnie przyj\u0119te, \u017ce kr\u00f3lowa nie mog\u0142a dzia\u0142a\u0107 niekonstytucyjnie, gdy post\u0119puje za rad\u0105 swoich ministr\u00f3w.\njednym z jej przywilej\u00f3w by\u0142o nadawanie tytu\u0142\u00f3w szlacheckich (m.in. sir dla m\u0119\u017cczyzn i dame dla kobiet). w\u015br\u00f3d uhonorowanych znale\u017ali si\u0119: paul mccartney, elton john, john hurt, julie andrews, michael caine, rod stewart, eric clapton, anthony hopkins, alex ferguson, helen mirren, elizabeth taylor, vivienne westwood, elisabeth schwarzkopf, judi dench, patrick stewart czy james galway.\nw 1994 powo\u0142a\u0142a organizacj\u0119 way ahead group, kt\u00f3ra mia\u0142a si\u0119 zaj\u0105\u0107 unowocze\u015bnieniem monarchii, ale bez naruszania jej podstaw \u2013 w\u015br\u00f3d rozwa\u017canych rozwi\u0105za\u0144 znalaz\u0142y si\u0119 mi\u0119dzy innymi takie pomys\u0142y jak rezygnacja z tytu\u0142u najwy\u017cszego zwierzchnika ko\u015bcio\u0142a anglii czy zniesienie listy cywilnej. w 2013, wraz z wej\u015bciem w \u017cycie nowelizacji ustawy o dziedziczeniu tronu (succession to the crown act), zniesiona zosta\u0142a primogenitura m\u0119ska, po\u015blubienie katolika nie odsuwa od dziedziczenia, a zgody monarchy wymagaj\u0105 jedynie ma\u0142\u017ce\u0144stwa pierwszych sze\u015bciu kandydat\u00f3w do tronu.\n\n\n=== stosunki z ministrami ===\nod czasu wst\u0105pienia na tron el\u017cbieta ii sp\u0119dza\u0142a co najmniej trzy godziny dziennie na czytaniu dokument\u00f3w przesy\u0142anych jej z ministerstw, ambasad i urz\u0119d\u00f3w rz\u0105dowych. kiedy nie podr\u00f3\u017cowa\u0142a, w ka\u017cdy wtorek spotyka\u0142a si\u0119 z premierem i omawia\u0142a bie\u017c\u0105ce sprawy polityczne. podczas swojego panowania przyjmowa\u0142a na audiencji 15 premier\u00f3w (churchilla, edena, macmillana, douglas-home\u2019a, wilsona, heatha, callaghana, thatcher, majora, blaira, browna, camerona, may, johnsona i truss). wszyscy wychwalali jej dar s\u0142uchania i rozumienia problem\u00f3w oraz orientacj\u0119 w dokumentach pa\u0144stwowych. heath okre\u015bla\u0142 spotkania z kr\u00f3low\u0105 mianem \u201ewyczerpuj\u0105cych wizyt u psychiatry\u201d. uwa\u017ca si\u0119, \u017ce jej ulubionymi premierami byli churchill, macmillan i wilson. mia\u0142a r\u00f3wnie\u017c dobre relacje z blairem na pocz\u0105tku jego urz\u0119dowania, ale w ostatnich latach ich wzajemne stosunki si\u0119 och\u0142odzi\u0142y.\nstosunki kr\u00f3lowej z jej kanadyjskimi premierami bywa\u0142y r\u00f3\u017cne. pierre trudeau nie cieszy\u0142 si\u0119 zbytni\u0105 sympati\u0105 monarchini, g\u0142\u00f3wnie ze wzgl\u0119du na przywi\u0105zywanie niewielkiej wagi do protoko\u0142u (jego s\u0142ynny piruet za plecami kr\u00f3lowej w 1977, kt\u00f3ry zarejestrowa\u0142y kamery) oraz usuwanie symboli kr\u00f3lewskich z r\u00f3\u017cnych budynk\u00f3w. kr\u00f3lowa mia\u0142a wyrazi\u0107 swoje zmartwienie z powodu faktu, \u017ce korona \u201ema dla niego takie niewielkie znaczenie\u201d. kr\u00f3lowa popar\u0142a jednak trudeau podczas kryzysu zwi\u0105zanego z aktem konstytucyjnym 1982. trudeau zapisa\u0142 p\u00f3\u017aniej w pami\u0119tnikach: zawsze powtarza\u0142em, \u017ce uchwalenie konstytucji zawdzi\u0119czam trzem kobietom: kr\u00f3lowej el\u017cbiecie, kt\u00f3ra nas popar\u0142a, premier thatcher, kt\u00f3ra robi\u0142a wszystko, o co poprosi\u0142 j\u0105 nasz parlament, oraz jean wadds, kt\u00f3ra wspaniale reprezentowa\u0142a nasze interesy w londynie (\u2026). kr\u00f3lowa popar\u0142a m\u00f3j plan reform. zawsze podziwia\u0142em gracj\u0119, z jak\u0105 publicznie przemawia\u0142a, ale r\u00f3wnie\u017c m\u0105dro\u015b\u0107 z jak\u0105 prowadzi\u0142a prywatne rozmowy.\nkr\u00f3lowa spotyka\u0142a si\u0119 r\u00f3wnie\u017c z pierwszym ministrem szkocji. spotkania odbywa\u0142y si\u0119 w holyrood palace w edynburgu. otrzymywa\u0142a r\u00f3wnie\u017c sprawozdania ze zgromadzenia narodowego walii, mianowa\u0142a walijskich ministr\u00f3w i podpisywa\u0142a uchwa\u0142y.\nchocia\u017c tradycja zabrania kr\u00f3lowej zabierania g\u0142osu na tematy polityczne, jej wieloletnie do\u015bwiadczenie sprawia\u0142o, \u017ce jej g\u0142os by\u0142 uwa\u017cnie wys\u0142uchiwany przez jej premier\u00f3w. margaret thatcher zapisa\u0142a w pami\u0119tnikach: je\u015bli kto\u015b my\u015bli, \u017ce cotygodniowe spotkania z kr\u00f3low\u0105 s\u0105 mi\u0142ymi, towarzyskimi rozm\u00f3wkami jest w wielkim b\u0142\u0119dzie. to s\u0105 spotkania niemal\u017ce biznesowe i jej kr\u00f3lewska mo\u015b\u0107 wypowiada si\u0119 z wielkim do\u015bwiadczeniem na aktualne tematy.\npodczas sporu o sankcje, jakie wsp\u00f3lnota narod\u00f3w mia\u0142a na\u0142o\u017cy\u0107 na rpa, kr\u00f3lowa wykorzysta\u0142a swoj\u0105 pozycj\u0119 g\u0142owy wsp\u00f3lnoty do wywarcia wp\u0142ywu na ostateczn\u0105 decyzj\u0119, co odczytano jako sprzeciw wobec polityki margaret thatcher niestosowania sankcji. pomimo r\u00f3\u017cnic mi\u0119dzy kr\u00f3low\u0105 a pani\u0105 premier, thatcher zawsze wyra\u017ca\u0142a sw\u00f3j podziw wobec kr\u00f3lowej. w dokumencie bbc queen & country okre\u015bli\u0142a el\u017cbiet\u0119 ii jako \u201ewspania\u0142\u0105 i perfekcyjn\u0105 dam\u0119, kt\u00f3ra zawsze wie, co chce powiedzie\u0107\u201d. w pa\u017adzierniku 2005 kr\u00f3lowa z m\u0119\u017cem uczestniczy\u0142a w przyj\u0119ciu z okazji 80. urodzin by\u0142ej pani premier.\n\n\n=== stosunki zagraniczne ===\nstosunki osobiste el\u017cbiety ii z zagranicznymi politykami by\u0142y serdeczne i nieformalne. jej przyjaci\u00f3\u0142mi byli m.in. mary robinson i george h.w. bush, kt\u00f3rego syn, by\u0142y prezydent usa, by\u0142 pierwszym po 80 latach przerwy ameryka\u0144skim prezydentem, kt\u00f3ry zatrzyma\u0142 si\u0119 w pa\u0142acu buckingham.\nmary mcaleese, by\u0142a prezydent irlandii, wspomina\u0142a, jak by\u0142a zaszokowana, gdy (jeszcze jako prokanclerz uniwersytetu kr\u00f3lowej w belfa\u015bcie) zosta\u0142a przez el\u017cbiet\u0119 i jej m\u0119\u017ca zaproszona na obiad, na kt\u00f3rym kr\u00f3lowa rozmawia\u0142a z ni\u0105 na temat stosunk\u00f3w angielsko-irlandzkich. podczas kampanii prezydenckiej 1997 mcaleese okre\u015bli\u0142a el\u017cbiet\u0119 mianem \u201ea dote\u201d (w angloirlandzkim znaczy to tyle, co \u201ebardzo kochana osoba\u201d). nelson mandela m\u00f3wi\u0142 o kr\u00f3lowej \u201emoja przyjaci\u00f3\u0142ka, el\u017cbieta\u201d.\n\n\n=== ograniczenie obowi\u0105zk\u00f3w kr\u00f3lewskich ===\nw listopadzie 2006 og\u0142osi\u0142a, \u017ce wraz z m\u0119\u017cem odb\u0119dzie wizyt\u0119 w stanach zjednoczonych w maju 2007, z okazji 400-lecia za\u0142o\u017cenia jamestown. 21 grudnia 2007 sta\u0142a si\u0119 najstarszym brytyjskim monarch\u0105.\ntu\u017c przed 80. urodzinami kr\u00f3lowej og\u0142oszono badania opinii publicznej, w kt\u00f3rych wi\u0119kszo\u015b\u0107 brytyjczyk\u00f3w wyrazi\u0142a \u017cyczenie, aby kr\u00f3lowa panowa\u0142a a\u017c do swojej \u015bmierci. wielu uzna\u0142o kr\u00f3low\u0105 el\u017cbiet\u0119 za instytucj\u0119 sam\u0105 w sobie.\n21 kwietnia 2016 sko\u0144czy\u0142a 90 lat. cz\u0119\u015b\u0107 jej publicznych obowi\u0105zk\u00f3w w\u00f3wczas przesz\u0142a na jej dzieci i innych cz\u0142onk\u00f3w rodziny kr\u00f3lewskiej. nast\u0119pca tronu, ksi\u0105\u017c\u0119 karol, zosta\u0142 bardziej dopuszczony do spraw rz\u0105dowych, zwi\u0119kszy\u0142a si\u0119 liczba jego spotka\u0144 z go\u015b\u0107mi z zagranicy. przej\u0105\u0142 obowi\u0105zek witania ambasador\u00f3w akredytowanych przy dworze \u015bw. jakuba. sama kr\u00f3lowa, mimo s\u0119dziwego wieku i problem\u00f3w zdrowotnych, do ko\u0144ca nie zdecydowa\u0142a si\u0119 na abdykacj\u0119.\n\n\n== osobowo\u015b\u0107 i wizerunek ==\nw sprawach dyplomatycznych by\u0142a formalistk\u0105 i kr\u00f3lewski protok\u00f3\u0142 by\u0142 \u015bci\u015ble przestrzegany, dlatego sama nie przepada\u0142a za osobami \u0142ami\u0105cymi protok\u00f3\u0142. zakazane by\u0142o m.in. dotykanie kr\u00f3lowej, z wyj\u0105tkiem podania r\u0119ki na pocz\u0105tku spotkania. zasada ta by\u0142a kilkakrotnie \u0142amana \u2013 w 1972 prezydent francji georges pompidou wzi\u0105\u0142 kr\u00f3low\u0105 pod rami\u0119, by odprowadzi\u0107 j\u0105 do pa\u0142acu trianon; alice frazier naruszy\u0142 sfer\u0119 osobist\u0105 kr\u00f3lowej w 1991 podczas 13-dniowej wizyty monarchini w usa; premier australii paul keating zosta\u0142 sfotografowany, jak obejmuje kr\u00f3low\u0105 ramieniem; kolarz louis garneau obj\u0105\u0142 el\u017cbiet\u0119 ii podczas pozowania do zdj\u0119cia w kr\u00f3lewskiej kanadyjskiej rezydencji rideau hall. w 2009 w czasie pierwszej oficjalnej wizyty prezydenta usa baracka obamy w wielkiej brytanii jego \u017cona michelle obama obj\u0119\u0142a kr\u00f3low\u0105, co przez pras\u0119 zosta\u0142o natychmiast uznane za najwi\u0119ksz\u0105 wpadk\u0119 pierwszej damy usa.\n\nuczestniczy\u0142a w wielu imprezach kulturalnych. ubiera\u0142a si\u0119 godnie, zmienia\u0142a stylizacje cztery razy dziennie. nieod\u0142\u0105cznym elementem jej stylizacji by\u0142y torebki marki launer.\n\npozostawa\u0142a popularna w wielkiej brytanii i jej innych kr\u00f3lestwach, cieszy\u0142a si\u0119 poparciem 80% brytyjczyk\u00f3w, osi\u0105gaj\u0105c lepsze wyniki ni\u017c wielu brytyjskich polityk\u00f3w. opinia spo\u0142ecze\u0144stwa o kr\u00f3lowej ulega\u0142a jednak fluktuacjom. po raz pierwszy za\u0142ama\u0142a si\u0119 w 1992 \u2013 separacja karola i diany, rozw\u00f3d ksi\u0119\u017cniczki anny i seksualne wybryki ksi\u0119\u017cnej yorku oraz po\u017car zamku windsor sprawi\u0142y, \u017ce kr\u00f3lowa nazwa\u0142a ten rok annus horribilis. koszt odbudowy zamku mia\u0142 wynie\u015b\u0107 90 mln euro, co zosta\u0142o oprotestowane przez opini\u0119 publiczn\u0105, jako \u017ce mia\u0142o to zosta\u0107 sfinansowane z publicznych pieni\u0119dzy. do krytyk\u00f3w przy\u0142\u0105czy\u0142y si\u0119 redakcje czasopism \u201edaily mail\u201d, \u201edaily mirror\u201d i \u201ethe times\u201d, kt\u00f3ra napisa\u0142a: kiedy zamek jest w dobrym stanie, nale\u017cy do nich, a kiedy p\u0142onie, jest nasz. burza medialna sk\u0142oni\u0142a kr\u00f3low\u0105 do deklaracji w 1993, \u017ce b\u0119dzie p\u0142aci\u0107 podatki, zdaniem niekt\u00f3rych wci\u0105\u017c jednak za ma\u0142e. el\u017cbieta ii ograniczy\u0142a r\u00f3wnie\u017c liczb\u0119 beneficjent\u00f3w listy cywilnej do panuj\u0105cych i ich ma\u0142\u017conk\u00f3w, a tak\u017ce zrezygnowa\u0142a z kr\u00f3lewskiego jachtu britannia i z u\u017cywania prywatnych samolot\u00f3w queen\u2019s fleet. w 1997, na skutek milczenia pa\u0142acu buckingham po \u015bmierci ksi\u0119\u017cnej diany, a tak\u017ce ch\u0142odnej reakcji kr\u00f3lowej na zgon by\u0142ej synowej, monarchia zn\u00f3w by\u0142a powszechnie krytykowana, a rodzina kr\u00f3lewska atakowana przez pras\u0119 i obywateli. w tym okresie kr\u00f3lowa nawi\u0105za\u0142a wsp\u00f3\u0142prac\u0119 z ekspertami od wizerunku publicznego, a z czasem uda\u0142o si\u0119 odbudowa\u0107 sw\u00f3j wizerunek w oczach brytyjczyk\u00f3w.\n\nkr\u00f3lowej zarzucano tak\u017ce emocjonalny ch\u0142\u00f3d, monotonny i formalny ton wypowiedzi, niezdolno\u015b\u0107 do wyg\u0142oszenia przem\u00f3wienia bez kartki, rozwody trzech potomk\u00f3w, przewidywalno\u015b\u0107 i oboj\u0119tno\u015b\u0107 na skandale wywo\u0142ywane przez cz\u0142onk\u00f3w jej rodziny. kr\u00f3lowa stara\u0142a si\u0119 poprawi\u0107 wizerunek monarchii i \u201ezmniejszy\u0107 przepa\u015b\u0107 mi\u0119dzy koron\u0105 a ludem\u201d, w tym celu m.in. odwiedza\u0142a puby i restauracje mcdonald\u2019s. w efekcie tych zabieg\u00f3w, kr\u00f3lowa stopniowo odzyska\u0142a szacunek i popularno\u015b\u0107 w\u015br\u00f3d swoich poddanych.\n11 listopada 2023 w dzie\u0144 pami\u0119ci w london\u2019s royal albert hall ods\u0142oni\u0119to pomnik el\u017cbiety ii i jej m\u0119\u017ca filipa.\n\n\n=== kr\u00f3lowa w mediach ===\nza spraw\u0105 matki ju\u017c jako dziecko sta\u0142a si\u0119 popularna w mediach \u2013 prasa stale publikowa\u0142a jej zdj\u0119cia i artyku\u0142y o niej, ponadto fotografi\u0119 trzyletniej el\u017cbiety opublikowano na ok\u0142adce magazynu \u201etimes\u201d.\nel\u017cbieta ii by\u0142a pierwsz\u0105 osob\u0105, kt\u00f3ra dopu\u015bci\u0142a media do \u017cycia rodziny kr\u00f3lewskiej. w 1953, wbrew radom churchilla, zgodzi\u0142a si\u0119 na transmitowanie koronacji; umalowa\u0142a usta na niebiesko, aby na ekranie telewizora wygl\u0105da\u0142y jak czerwone. po raz pierwszy wyst\u0105pi\u0142a na \u017cywo w telewizji w 1959, kiedy otwiera\u0142a lini\u0119 promow\u0105 na rzece \u015bwi\u0119tego wawrzy\u0144ca. od 1969 regularnie wysy\u0142a\u0142a kartki \u015bwi\u0105teczne do pa\u0144stw wsp\u00f3lnoty narod\u00f3w, a od 2001 kartki s\u0105 oficjalnie dost\u0119pne na internetowej stronie monarchii. rzadko udziela\u0142a wywiad\u00f3w.\nw 1969 upowa\u017cni\u0142a bbc do nakr\u0119cenia dokumentalnego filmu o \u017cyciu codziennym rodziny kr\u00f3lewskiej. premiera filmu the royal family (czasem z\u0142o\u015bliwie tytu\u0142owanego corgi and beth od wszechobecno\u015bci na ekranie 14 kr\u00f3lewskich ps\u00f3w) nast\u0105pi\u0142a 21 czerwca 1969. dokument obejrza\u0142o wtedy 38 mln telewidz\u00f3w w 125 krajach \u015bwiata. po premierze kr\u00f3lowa, jako posiadaczka wy\u0142\u0105cznych praw autorskich do dokumentu, zakaza\u0142a dalszej dystrybucji filmu.\nkr\u00f3lowa by\u0142a bohaterk\u0105 piosenki \u201eher majesty\u201d umieszczonej na ostatnim wsp\u00f3lnie nagranym albumie the beatles pt. abbey road z 1969; autor utworu paul mccartney wykona\u0142 t\u0119 piosenk\u0119 podczas obchod\u00f3w z\u0142otego jubileuszu kr\u00f3lowej w 2002. w 1977 powsta\u0142a piosenka zespo\u0142u sex pistols \u201egod save the queen\u201d, kt\u00f3rej tekst wywo\u0142a\u0142 kontrowersje przez por\u00f3wnanie brytyjskiej monarchii i samej kr\u00f3lowej do \u201efaszystowskiego re\u017cimu\u201d. the smiths wydali piosenk\u0119 i album the queen is dead w 1986. pet shop boys stworzyli piosenk\u0119 \u201edreaming of the queen\u201d. kr\u00f3lowa jest r\u00f3wnie\u017c pokazana jako detektyw w \u201e\u015bledztwach jej kr\u00f3lewskiej mo\u015bci\u201d autorstwa c.c. benisona, w sk\u0142ad kt\u00f3rych wchodz\u0105 \u201e\u015bmier\u0107 w pa\u0142acu buckingham\u201d i \u201e\u015bmier\u0107 w zamku windsor\u201d.\nw 2006 powsta\u0142 film kr\u00f3lowa z helen mirren w roli tytu\u0142owej. przedstawia on wydarzenia z lata 1997 od wyboru tony\u2019ego blaira na premiera wielkiej brytanii do pogrzebu lady diany spencer.\nw 2012 wyst\u0105pi\u0142a u boku daniela craiga, odtw\u00f3rcy roli jamesa bonda, w kr\u00f3tkim filmie promuj\u0105cym letnie igrzyska olimpijskie 2012 organizowane w londynie.\n\n\n=== kr\u00f3lowa w kulturze ===\nel\u017cbieta ii by\u0142a wielokrotnie pokazywana w kinie i telewizji, zar\u00f3wno w powa\u017cnych filmach, jak i komediach:\n\njeanette charles gra\u0142a kr\u00f3low\u0105 wiele razy od 1975\nhuguette funfrock gra\u0142a kr\u00f3low\u0105 wiele razy od 1975\ndana wynter w the royal romance of charles and diana z 1982\nprunella scales w a question of attribution z 1991\ncarolyn sadowska w women of windsor z 1992\nanne stallybrass w diana: her true story z 1993\nlisa daniely w princess in love z 1996\nelizabeth richard gra\u0142a kr\u00f3low\u0105 wiele razy od 1996\noscarowa rola helen mirren w kr\u00f3lowej z 2006\nscott thompson w serialu pt.the kids in the hall\nirene hamilton w filmie pt. johnny english z 2003\nelizabeth richard w filmie pt. 2012 z 2009\nfreya wilson w filmie pt. jak zosta\u0107 kr\u00f3lem z 2010\nsarah gadon w filmie \u201erandka z kr\u00f3low\u0105\u201d z 2015\nclaire foy, olivia colman i imelda staunton w serialu the crown (od 2016)posta\u0107 kr\u00f3lowej pojawi\u0142a si\u0119 r\u00f3wnie\u017c w serialach animowanych the simpsons (w odcinkach \u201ethe regina monologues\u201d i \u201eto surveil with love\u201d), south park (odc. \u201ethe snuke\u201d) oraz ameryka\u0144skim filmie animowanym pt. minionki z 2015, jak te\u017c w kukie\u0142kowym serialu satyrycznym the spitting image.\nw 1992 brytyjska pisarka sue townsend napisa\u0142a ksi\u0105\u017ck\u0119 the queen and i, powie\u015b\u0107 science fiction przewiduj\u0105c\u0105 wyborcze zwyci\u0119stwo ludowej partii republika\u0144skiej, wygnanie windsor\u00f3w z pa\u0142ac\u00f3w i przeniesienie rodziny do mieszka\u0144 komunalnych w leicester. powie\u015b\u0107 zdoby\u0142a du\u017c\u0105 popularno\u015b\u0107 w\u015br\u00f3d czytelnik\u00f3w i doczeka\u0142a si\u0119 inscenizacji.\n\n\n=== dzia\u0142alno\u015b\u0107 charytatywna ===\nkr\u00f3lowa by\u0142a patronk\u0105 ok. 620 organizacji charytatywnych, w tym:\n\nthe campaign to protect rural england (cpre)\ncanadian medical association\nthe kennel club\nnspcc\nroyal architectural institute of canada\nqueen elizabeth hospital for children\nthe royal school of church music\nthe society for the promotion of christian knowledge (spck)\nthe boys\u2019 brigade\nqueens\u2019 college, cambridge university\nvisitor of christ church, oxford\n\n\n== \u017cycie prywatne ==\ninteresowa\u0142a si\u0119 jazd\u0105 konn\u0105: posiada\u0142a kilka stadnin (w wolferton, polhampton i west isleley) oraz stajni\u0119 koni wy\u015bcigowych. by\u0142a te\u017c wielbicielk\u0105 ps\u00f3w, a jej ulubiona rasa to pembroke welsh corgi. pasjonowa\u0142a si\u0119 r\u00f3wnie\u017c fotografi\u0105.\n\n\n=== relacje z rodzin\u0105 ===\njej relacje z dzie\u0107mi zwykle by\u0142y ch\u0142odne, szczeg\u00f3lnie z ksi\u0119ciem karolem, do kt\u00f3rego mia\u0142a lekcewa\u017c\u0105cy stosunek. w 1994 nakaza\u0142a mu wzi\u0119cie rozwodu z ksi\u0119\u017cn\u0105 dian\u0105, chc\u0105c unikn\u0105\u0107 kompromitacji monarchii w prasie. wcze\u015bniej odm\u00f3wi\u0142a pomocy ksi\u0119\u017cnej, gdy ta poprosi\u0142a j\u0105 o interwencj\u0119 w sprawie niewierno\u015bci karola. nie popiera\u0142a zwi\u0105zku karola z camill\u0105 parker bowles, ale kiedy ci w 2005 si\u0119 pobrali, pogodzi\u0142a si\u0119 z wyborem najstarszego syna.\nszczeg\u00f3ln\u0105 sympati\u0105 darzy\u0142a swoj\u0105 synow\u0105, zofi\u0119, hrabin\u0119 wessex. by\u0142a blisko zwi\u0105zana z wnukami, zw\u0142aszcza z ksi\u0119ciem williamem (najstarszym synem ksi\u0119cia karola), ksi\u0119\u017cniczk\u0105 beatrycze (najstarsz\u0105 c\u00f3rk\u0105 ksi\u0119cia yorku) i zar\u0105 phillips (c\u00f3rk\u0105 ksi\u0119\u017cniczki anny).\nzgodnie z brytyjskim prawem (ustaw\u0105 o ma\u0142\u017ce\u0144stwach kr\u00f3lewskich z 1772 oraz ustaw\u0105 o sukcesji koronnej z 2013), pierwsze sze\u015b\u0107 os\u00f3b w kolejce do brytyjskiego tronu musia\u0142o posiada\u0107 zgod\u0119 el\u017cbiety ii na zawarcie zwi\u0105zku ma\u0142\u017ce\u0144skiego.\nw 50. rocznic\u0119 \u015blubu pochwali\u0142a ksi\u0119cia filipa w rzadkim momencie szczero\u015bci, m\u00f3wi\u0105c: nie lubi komplement\u00f3w, ale jest dla mnie podpor\u0105 i przez te wszystkie lata zawsze mog\u0142am na niego liczy\u0107. ksi\u0105\u017c\u0119 filip odpowiedzia\u0142 s\u0142owami: po 50 latach mam ogromn\u0105 pokus\u0119, by udziela\u0107 rad, najwa\u017cniejsz\u0105 lekcj\u0105, jak\u0105 odebrali\u015bmy od \u017cycia, jest wiedza, \u017ce tolerancja stanowi podstaw\u0119 szcz\u0119\u015bliwego ma\u0142\u017ce\u0144stwa. wierzcie mi, kr\u00f3lowa jest niezwykle wyrozumia\u0142a.\n\n\n=== zdrowie ===\nw marcu 1993 zosta\u0142a pogryziona przez jednego ze swoich corgi, gdy pr\u00f3bowa\u0142a rozdzieli\u0107 dwa walcz\u0105ce psy; po wypadku zosta\u0142y za\u0142o\u017cone jej szwy.\nw grudniu 2003 trafi\u0142a do szpitala kr\u00f3la edwarda vii w londynie, gdzie przesz\u0142a operacj\u0119 lewego kolana. w styczniu 2004 zoperowane zosta\u0142o prawe kolano kr\u00f3lowej. podczas zabiegu kolana lekarze usun\u0119li tak\u017ce z twarzy kr\u00f3lowej niewielkie zmiany, a ca\u0142a operacja trwa\u0142a oko\u0142o dw\u00f3ch godzin.\nw pa\u017adzierniku 2006 cierpia\u0142a z powodu p\u0119kni\u0119cia naczynia krwiono\u015bnego w prawym oku. pa\u0142ac nie komentowa\u0142 stanu zdrowia kr\u00f3lowej, a lekarze orzekli, \u017ce tego typu p\u0119kni\u0119cia s\u0105 typowe dla os\u00f3b w podesz\u0142ym wieku, ale mog\u0105 r\u00f3wnie\u017c by\u0107 skutkiem zbyt wysokiego ci\u015bnienia krwi. 26 pa\u017adziernika tego samego roku el\u017cbieta ii uczestniczy\u0142a w uroczystym otwarciu emirates stadium, nowego stadionu arsenalu, zmuszona by\u0142a jednak zrezygnowa\u0107 z dalszego udzia\u0142u w uroczysto\u015bci z powodu b\u00f3lu plec\u00f3w, kt\u00f3ry dokucza\u0142 jej od powrotu z letnich wakacji w balmoral.\nna pocz\u0105tku 2022 przesz\u0142a covid-19. r\u00f3wnie\u017c w 2022 na polecenie lekarzy ograniczy\u0142a spo\u017cycie alkoholu, w tym ulubionego drinka \u2013 d\u017cinu z dodatkiem aperitifu dubonnet.\n\n\n==== \u015bmier\u0107 ====\n8 wrze\u015bnia 2022 przed po\u0142udniem pa\u0142ac buckingham poinformowa\u0142, \u017ce lekarze s\u0105 zaniepokojeni stanem zdrowia el\u017cbiety. kr\u00f3lowa przebywa\u0142a w\u00f3wczas w rezydencji w balmoral. na powag\u0119 sytuacji wskazywa\u0142o r\u00f3wnie\u017c to, \u017ce najbli\u017csza rodzina kr\u00f3lowej porzuci\u0142a swoje czynno\u015bci i uda\u0142a si\u0119 do miejsca jej pobytu. brytyjska kr\u00f3lowa zmar\u0142a o godz. 15:10, czasu brytyjskiego, w otoczeniu rodziny w balmoral.\no godz. 16:30 (17:30 czasu polskiego) o \u015bmierci kr\u00f3lowej poinformowana zosta\u0142a premier liz truss, za\u015b o 18:30 (19:30 czasu polskiego) informacj\u0119 t\u0119 poda\u0142 kana\u0142 bbc, a tak\u017ce inne zagraniczne media.\npo podaniu tego faktu do publicznej wiadomo\u015bci rozpocz\u0119to dwie operacje: operacj\u0119 london bridge \u2013 og\u00f3lny plan dzia\u0142a\u0144 przewidzianych do realizacji po \u015bmierci monarchini, oraz operacj\u0119 jednoro\u017cec \u2013 podobny plan na wypadek, gdyby kr\u00f3lowa zmar\u0142a w szkocji.\npo \u015bmierci kr\u00f3lowej zosta\u0142a og\u0142oszona \u017ca\u0142oba narodowa maj\u0105ca trwa\u0107 do pierwszego dnia po pogrzebie, kt\u00f3ry zosta\u0142 przez kr\u00f3la karola iii ustalony na 19 wrze\u015bnia 2022, za\u015b sam dzie\u0144 pogrzebu zosta\u0142 ustanowiony dniem wolnym od pracy. do 19 wrze\u015bnia w ca\u0142ej wielkiej brytanii mo\u017cna by\u0142o wpisa\u0107 si\u0119 do ksi\u0105g kondolencyjnych wystawionych w katedrach, budynkach u\u017cyteczno\u015bci publicznej, jak r\u00f3wnie\u017c online. w \u015bwi\u0105tyniach w ca\u0142ym kraju odbywa\u0142y si\u0119 nabo\u017ce\u0144stwa ku pami\u0119ci zmar\u0142ej monarchini. flagi pa\u0144stwowe, puszczone do po\u0142owy masztu na czas \u017ca\u0142oby, zosta\u0142y podniesione na kilkadziesi\u0105t godzin w dniach 10\u201311 wrze\u015bnia z uwagi na proklamacj\u0119 obj\u0119cia urz\u0119du przez nowego kr\u00f3la, kt\u00f3ra odby\u0142a si\u0119 w sobot\u0119 10 wrze\u015bnia o godzinie 10 rano czasu lokalnego w londynie, a kt\u00f3ra nast\u0119pnie w niedziel\u0119 zosta\u0142a oficjalnie odczytana we wszystkich pa\u0144stwach cz\u0142onkowskich brytyjskiej wsp\u00f3lnoty narod\u00f3w, stolicach pa\u0144stw cz\u0142onkowskich zjednoczonego kr\u00f3lestwa \u2013 edynburgu, cardiff oraz belfa\u015bcie, jak r\u00f3wnie\u017c lokalnie, w stolicach wszystkich hrabstw. trumna z cia\u0142em kr\u00f3lowej zosta\u0142a 11 wrze\u015bnia przewieziona do edynburga do pa\u0142acu holyrood, za\u015b nast\u0119pnego dnia przeniesiono j\u0105 do katedry \u015bw, idziego, gdzie wystawiono j\u0105 na widok publiczny, za\u015b mieszka\u0144cy mieli mo\u017cliwo\u015b\u0107 oddania ho\u0142du zmar\u0142ej monarchini. wieczorem 13 wrze\u015bnia, trumna z cia\u0142em kr\u00f3lowej zosta\u0142a drog\u0105 lotnicz\u0105 przetransportowana ze szkocji do anglii, gdzie zosta\u0142a przewieziona do pa\u0142acu buckingham. stamt\u0105d, nazajutrz, w wojskowej procesji wyruszy\u0142a do westminster hall, gdzie ponownie wystawiono j\u0105 na widok publiczny i gdzie pozosta\u0142a do dnia pogrzebu.\n19 wrze\u015bnia 2022, o 10:44 czasu lokalnego, trumna z cia\u0142em el\u017cbiety ii umieszczona na wozie artyleryjskim ci\u0105gni\u0119tym przez 142 marynarzy royal navy, zosta\u0142a przewieziona do opactwa westminsterskiego, gdzie o godzinie 11 rozpocz\u0119\u0142o si\u0119 nabo\u017ce\u0144stwo \u017ca\u0142obne z udzia\u0142em zaproszonych g\u0142\u00f3w pa\u0144stw. po jego zako\u0144czeniu, o godzinie 11:55 ca\u0142y kraj zastyg\u0142 podczas dw\u00f3ch minut ciszy, po kt\u00f3rych kondukt \u017ca\u0142obny wyruszy\u0142 w ostatni przemarsz ulicami londynu. dotar\u0142szy z powrotem w okolice pa\u0142acu buckingham, trumna zosta\u0142a przeniesiona z wozu artyleryjskiego do kr\u00f3lewskiego karawanu, kt\u00f3ry wyruszy\u0142 do zamku w windsorze, gdzie o 16 czasu lokalnego rozpocz\u0119\u0142a si\u0119 druga cz\u0119\u015b\u0107 uroczysto\u015bci \u017ca\u0142obnych. podczas nabo\u017ce\u0144stwa insygnia w\u0142adzy kr\u00f3lewskiej zosta\u0142y z\u0142o\u017cone na o\u0142tarzu, za\u015b przy d\u017awi\u0119ku lamentu granego przez kr\u00f3lewskiego dudziarza, trumna z cia\u0142em el\u017cbiety ii zosta\u0142a opuszczona do krypty w podziemiach kaplicy. po godzinie 20 czasu lokalnego, w obecno\u015bci tylko rodziny kr\u00f3lewskiej, trumna el\u017cbiety ii zosta\u0142a z\u0142o\u017cona do grobu, gdzie spocz\u0119\u0142a obok swoich rodzic\u00f3w, jerzego vi i el\u017cbiety, jak r\u00f3wnie\u017c obok swojego m\u0119\u017ca, ksi\u0119cia filipa, kt\u00f3rego cia\u0142o zosta\u0142o tam przeniesione z kaplicy \u015bwi\u0119tego grzegorza, w kt\u00f3rej zosta\u0142 on pochowany bezpo\u015brednio po \u015bmierci w 2021 roku.\n\n\n== tytu\u0142y i godno\u015bci ==\n\n\n=== szkockie kontrowersje ===\nw szkocji istnia\u0142o kilka kontrowersji zwi\u0105zanych z kr\u00f3low\u0105, a najwa\u017cniejsz\u0105 z nich by\u0142a kwestia numeru. w szkocji nigdy nie panowa\u0142a el\u017cbieta i, wi\u0119c szkoci nie akceptowali zapisu \u201ee ii r\u201d. skrzynki pocztowe z takimi inicja\u0142ami by\u0142y niszczone, wskutek czego w szkocji skrzynki pocztowe ozdobione by\u0142y tylko koron\u0105. szkoci ponadto tytu\u0142owali el\u017cbiet\u0119 starym tytu\u0142em \u201ekr\u00f3lowej szkot\u00f3w\u201d. zwracali si\u0119 r\u00f3wnie\u017c do niej \u201ewasza \u0142askawo\u015b\u0107\u201d (ang. your grace), a nie \u201ewasza wysoko\u015b\u0107\u201d (ang. your majesty), jak przyj\u0119\u0142o si\u0119 tytu\u0142owa\u0107 osob\u0119 panuj\u0105c\u0105 w samej anglii.\n\n\n=== ordery i odznaczenia ===\n\n\n==== wielka brytania ====\norder domu panuj\u0105cego kr\u00f3la jerzego v \u2013 1926\nmedal srebrnego jubileuszu jerzego v \u2013 1935\norder domu panuj\u0105cego kr\u00f3la jerzego vi \u2013 1937\nmedal koronacyjny kr\u00f3la jerzego vi \u2013 1937\nmedal obrony \u2013 1945\nmedal wojny 1939\u20131945 \u2013 1945\norder podwi\u0105zki \u2013 1947\u20131952\ncz\u0142onek tajnej rady \u2013 1951\u20131952\ncz\u0142onek imperialnego orderu korony indii \u2013 1951\u20131952\njako kr\u00f3lowa by\u0142a z urz\u0119du wielkim mistrzem nast\u0119puj\u0105cych order\u00f3w:\n\n\n==== pozosta\u0142e kr\u00f3lestwa wsp\u00f3lnoty narod\u00f3w ====\nkrzy\u017c wielki orderu szpitala \u015bw. jana jerozolimskiego (wsp\u00f3lnota narod\u00f3w) \u2013 1951\u20131952\ncanadian forces decoration \u2013 1951\u20131952\nsuweren nast\u0119puj\u0105cych order\u00f3w:\n\n\n==== pozosta\u0142e kraje wsp\u00f3lnoty narod\u00f3w ====\n\n\n==== pozosta\u0142e kraje ====\n\n\n== polonika ==\nel\u017cbieta ii mia\u0142a koligacje polskie. battenberg to pierwotne nazwisko hrabiowskiego rodu niemieckiego, osiad\u0142ego w pobli\u017cu miejscowo\u015bci battenberg w hesji (zachodnie niemcy), wygas\u0142ego ok. 1314. nazwisko to i tytu\u0142 hrabiowski wznowiono w 1851, nadaj\u0105c je julii hr. hauke, polce, morganatycznej \u017conie aleksandra, m\u0142odszego syna ksi\u0119cia heskiego. w 1858 roku ich potomkowie uzyskali tytu\u0142 ksi\u0105\u017c\u0119cy. najstarszy syn aleksandra i julii, ludwik, o\u017ceni\u0142 si\u0119 z wnuczk\u0105 kr\u00f3lowej wiktorii, wiktori\u0105. by\u0142 admira\u0142em angielskim i podczas i wojny \u015bwiatowej zmieni\u0142 nazwisko na mountbatten. wnukiem ludwika i wiktorii by\u0142 m\u0105\u017c kr\u00f3lowej, za\u015b sama el\u017cbieta ii \u2013 dalek\u0105 krewn\u0105 wiktorii (babka wiktorii, kr\u00f3lowa wiktoria hanowerska jest praprababk\u0105 el\u017cbiety).\n\n\n== genealogia ==\n\n\n== ksi\u0105\u017cki po\u015bwi\u0119cone el\u017cbiecie ii ==\njennie bond, elizabeth, wyd. reader\u2019s digest association 2002, isbn 0-7621-0369-8.\npaola calvetti, el\u017cbieta ii. portret kr\u00f3lowej, przek\u0142ad iwona banach, zysk i s-ka 2020, isbn 978-83-8116-853-3.\nnicholas davies, el\u017cbieta ii. kobieta zatroskana, tom i-ii, przek\u0142ad tomasz misiak, wydawnictwo rachocki i s-ka 1996, isbn 83-86379-09-x.\ncarolly erickson, lilibet: an intimate portrait of elizabeth ii, wyd. st. martins press, 2003, isbn 0-312-28734-8.\npolly fellows, kate owen, the queen. 70 glorious years. the official platinum jubilee souvenir, royal collection trust 2021, isbn 978-1-909741-82-9.\ntrevor hall, a year in the life of the royal family, susan reynolds books \u2013 coulour library international ltd. 1982, isbn 0-86283-036-2.\nrobert hardman, kr\u00f3lowa naszych czas\u00f3w. prawdziwe \u017cycie el\u017cbiety ii, przek\u0142ad grzegorz siwek, wydawnictwo znak horyzont, 2023, isbn 978-83-240-8844-7.\nwies\u0142aw horabik, el\u017cbieta ii: kr\u00f3lowa dw\u00f3ch epok, wydawnictwo medium 1997, isbn 83-86755-61-x.\nanthony jay, elizabeh r. the role of the monarchy today, bca 1992, isbn 0-5633-6272-3.\npenny junor, queen elizabeth ii 1952-1992. a pictorial celebration of her reign, bca \u2013 conran octopus limited 1991, isbn 9-7818-5029-3590.\nleah kharibian, jane roberts, long to rein over us. official 90th birthday album, royal collection trust 2015, isbn 978-1-909741-28-7.\nandrew marr, prawdziwa kr\u00f3lowa. el\u017cbieta ii, jakiej nie znamy, przek\u0142ad hanna pawlikowska-gannon, wydawnictwo marginesy 2012, isbn 978-83-93375-83-7, 2017, isbn 978-83-65282-06-4.\nmarc roche, el\u017cbieta ii. ostatnia kr\u00f3lowa, przek\u0142ad grzegorz przew\u0142ocki, wydawnictwo w.a.b. 2010, isbn 978-83-7414-767-5.\nmarek rybarczyk el\u017cbieta ii. ostatnia taka kr\u00f3lowa, muza sa 2022, isbn 978-83-287-2183-8.\ningrid seward, m\u00f3j m\u0105\u017c i ja. trudna historia ma\u0142\u017ce\u0144stwa kr\u00f3lowej el\u017cbiety i ksi\u0119cia filipa, przek\u0142ad joanna lipi\u0144ska, wydawnictwo jk 2018, isbn 978-83-7229-755-6.\nsally bedell smith, el\u017cbieta ii. portret monarchini, przek\u0142ad urszula gardner, wydawnictwo dolno\u015bl\u0105skie, 2012, 2017, isbn 978-83-271-5811-6, 2021 isbn 978-83-271-6110-9.\nadrian tinniswood, brytyjska monarchia od kuchni, przek\u0142ad gra\u017cyna waluga, wydawnictwo bellona 2018, isbn 978-83-11-15814-6, 2019, isbn 978-83-11-15752-1.\n\n\n== zobacz te\u017c ==\nnajd\u0142u\u017cej pe\u0142ni\u0105cy urz\u0105d przyw\u00f3dcy pa\u0144stwowi w historii\n\n\n== uwagi ==\n\n\n== przypisy ==\n\n\n== linki zewn\u0119trzne ==\nthe royal family\nzar\u0119czyny ksi\u0119\u017cniczki el\u017cbiety w kronice pkf w bazie repozytorium cyfrowe filmoteki narodowej"