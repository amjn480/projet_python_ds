"xbox 360 \u00e4r den andra tv-spelskonsolen skapad av microsoft, och utvecklades i samarbete med ibm, ati och sis. den relaterade onlinetj\u00e4nsten xbox live l\u00e5ter spelare spela online och ladda ner material s\u00e5som arkadspel, speldemos, trailers, tv-serier och filmer. xbox 360 \u00e4r uppf\u00f6ljaren till xbox, och konkurrerade med sonys playstation 3 och nintendos wii inom sjunde generationens konsoler.\nxbox 360 avt\u00e4cktes officiellt den 12 maj 2005 och mer detaljerad information ang\u00e5ende lansering och spel kom vid e3-m\u00e4ssan samma \u00e5r. det \u00e4r den f\u00f6rsta konsolen som erbjudit n\u00e4ra samtidig lansering \u00f6ver tre stora f\u00f6rs\u00e4ljningsregioner (europa, japan och usa). konsolen s\u00e5lde ut helt vid releasen (med undantag f\u00f6r japan) och hade i augusti 2009 s\u00e5lt 31 miljoner enheter v\u00e4rlden \u00f6ver. konsolen har s\u00e5lts i sex olika varianter, \"core\", \"arcade\", \"premium\", \"pro\", \"elite\" och \"slim\", d\u00e4r var och en har sina egna tillbeh\u00f6r och funktioner.\nenheten var fr\u00e5n b\u00f6rjan endast t\u00e4nkt att klara av en maximal uppl\u00f6sning p\u00e5 1080i men kan sedan oktober 2006 \u00e4ven visa 1080p med hj\u00e4lp av en mjukvaruuppdatering.\nsystemet \u00e4r utformat f\u00f6r att tj\u00e4na som en mediahubb och kan kopplas in p\u00e5 ett hemman\u00e4tverk. p\u00e5 s\u00e5 vis kan den visa/spela upp bilder, musik, och om man har windows media player 11 \u00e4ven filmer, som str\u00f6mmas till konsolen fr\u00e5n en persondator.\nfrontpanelen (\u00e4ven kallad \"faceplate\") \u00e4r utbytbar p\u00e5 ett s\u00e4tt som kanske n\u00e4rmast f\u00f6r tankarna till vad som \u00e4r kutym i mobiltelefonbranschen. skal vars utseende inspirerats av bland annat olika spel finns tillg\u00e4ngliga till systemet.\n\n\n== konkurrens ==\nxbox 360 konkurrerar fr\u00e4mst med nintendo wii och sony playstation 3. microsoft valde att sl\u00e4ppa sin konsol ett \u00e5r f\u00f6re nintendo wii och sony playstation 3, f\u00f6r att f\u00e5 ett f\u00f6rspr\u00e5ng i f\u00f6rs\u00e4ljningssiffror. detta gjorde att de kritiserades f\u00f6r att ha sl\u00e4ppt en produkt som inte var f\u00e4rdigutvecklad, d\u00e5 den hade relativt m\u00e5nga \"barnsjukdomar\".  microsoft hade s\u00e5lt ca 7 miljoner xbox 360 innan konkurrenterna sony och nintendo hade sl\u00e4ppt sina konkurrerande konsoler, och i augusti 2009 hade man s\u00e5lt 31 miljoner enheter \u00f6ver hela v\u00e4rlden. nintendo tog in \u00f6ver halva f\u00f6rspr\u00e5nget och s\u00e5lde n\u00e4stan 6 miljoner wii p\u00e5 bara tre m\u00e5nader. nintendo wii passerade xbox 360s f\u00f6rs\u00e4ljningssiffror i augusti 2007 och har sedan dess fortsatt att dryga ut sin ledning.i usa har \u00e4gare av xbox 360 i genomsnitt k\u00f6pt fler spel till sin konsol \u00e4n de som \u00e4ger en annan konsol. xbox 360-\u00e4gare har i genomsnitt 7 spel till sin konsol. motsvarande siffra f\u00f6r playstation 3 \u00e4r 4 spel och f\u00f6r wii 3,5 spel.vecka 44 \u00e5r 2007 s\u00e5ldes det p\u00e5 den japanska marknaden f\u00f6r f\u00f6rsta g\u00e5ngen fler exemplar av xbox 360 \u00e4n playstation 3 sedan lanseringen av playstation 3.\n\n\n== lanseringstitlar ==\nvid den amerikanska lanseringen fanns 18 olika spel tillg\u00e4ngliga:\n\namped 3 (2k sports)\ncall of duty 2 (activision)\ncondemned: criminal origins (sega)\nfifa 06: road to 2006 fifa world cup (ea sports)\ngun (activision)\nkameo: elements of power (microsoft)\nmadden nfl 06 (electronic arts)\nnba 2k6 (2k sports)\nnba live 06 (electronic arts)\nneed for speed most wanted (electronic arts)\nnhl 2k6 (2k sports)\nperfect dark zero (microsoft)\npeter jackson's king kong: the official game of the movie (ubisoft)\nproject gotham racing 3 (microsoft)\nquake 4 (activision)\nridge racer 6 (namco)\ntiger woods pga tour 06 (ea sports)\ntony hawk's american wasteland (activision)vid den europeiska premi\u00e4ren fanns dock inte nba 2k6, nhl 2k6 eller ridge racer 6 tillg\u00e4ngliga.\n\n\n== konsolversioner ==\nkonsumenter kan v\u00e4lja p\u00e5 fem olika paket: arcade (grundversion), pro, elite-paket , xbox 360 super elite samt xbox 360 slim . p\u00e5 e3 2010 tillk\u00e4nnagavs \u00e4ven en version med en 250 gb h\u00e5rddisk.\n\n\n=== arcade ===\narcade-paketet inneh\u00e5ller: \n\nvit xbox 360 konsol med hdmi-port\nvit handkontroll (tr\u00e5dl\u00f6s)\nminneskort (256 mb)\nxbox live silver-medlemskap\nen m\u00e5nads xbox live guld-medlemskap\nett spel som heter xbox live arcade compilation disc inneh\u00e5ller uno, pac-man mm\n\n\n=== pro ===\npro-paketet inneh\u00e5ller:\n\nvit xbox 360 konsol med hdmi-port\nvit handkontroll (tr\u00e5dl\u00f6s)\n60 gb stor h\u00e5rddisk (premium, numera utg\u00e5ngen, hade 20gb)\nett headset f\u00f6r xbox live\nkomponent-kablage f\u00f6r b\u00e5de ljud och bild (komplett med hdtv-kablage)\nen ethernet-kabelf\u00f6rsta generationens premium-utg\u00e5va inneh\u00f6ll \u00e4ven en fj\u00e4rrkontroll.\n\n\n=== elite ===\nelite-paketet inneh\u00e5ller:\n\nsvart xbox 360 konsol med hdmi-port\nsvart handkontroll (tr\u00e5dl\u00f6s)\n120 gb h\u00e5rddisk\nsvart headset\nxbox live silver-medlemskap\nen m\u00e5nads xbox live guld-medlemskap\nn\u00e4tadapter\nkomponent-kablage f\u00f6r b\u00e5de ljud och bild (komplett med hdtv-kablage)kodnamnet p\u00e5 denna enhet under utvecklingsfasen var zephyr. den senaste versionen, \u00e4ven k\u00e4nd som xbox 360 super elite, \u00e4r svart, har en hdmi-port samt en h\u00e5rddisk som rymmer 250 gb. xbox 360 elite sl\u00e4pptes i usa den 28 april 2007.\nsenare under 2007 sl\u00e4pptes ytterligare en version som anv\u00e4nder en processor som bygger p\u00e5 65nm teknik. som en f\u00f6ljd av processorbytet f\u00f6rv\u00e4ntades den nya versionen inte l\u00e4ngre utveckla lika mycket v\u00e4rme som sin f\u00f6reg\u00e5ngare. detta g\u00f6r det m\u00f6jligt att anv\u00e4nda fl\u00e4ktar med l\u00e4gre varvtal och en l\u00e4gre ljudniv\u00e5 som f\u00f6ljd.\n\n\n=== super elite ===\nden 11 november 2009 sl\u00e4ppte microsoft ett nytt paket som heter super elite som inneh\u00e5ller:\n\nsvart xbox 360 konsol med hdmi-port\nsvart handkontroll (tr\u00e5dl\u00f6s)\n250 gb h\u00e5rddisk\nsvart headset\nxbox live silver-medlemskap\nen m\u00e5nads xbox live guld-medlemskap\nn\u00e4tadapter\nkomponent-kablage f\u00f6r b\u00e5de ljud och bild (komplett med hdtv-kablage)\nen ethernet-kabel\nmodern warfare 2, viva pinata eller forza motorsport 3\n\n\n=== slim 250 gb ===\nden 14 juni 2010 bekr\u00e4ftade microsoft ett nytt paket som heter xbox 360 slim 250 gb som inneh\u00e5ller:\n\nsvart xbox 360 konsol med hdmi-port, inbyggd wi-fi samt som \u00e4r f\u00f6rberedd f\u00f6r kinect\nen eller tv\u00e5 svarta handkontroller\n250 gb h\u00e5rddisk\nsvart headset\nxbox live silver-medlemskap\nen m\u00e5nads xbox live guld-medlemskap\nn\u00e4tadapter\nav-kabel\nen ethernet-kabel\nbatterier\n\n\n=== moderkortsrevisioner ===\ners\u00e4ttaren till xbox 360 planerades enligt peter moore att sl\u00e4ppas \u00e5r 2012 vilket skulle gett xbox 360 en ber\u00e4knad livsl\u00e4ngd p\u00e5 ca 7 \u00e5r vilket \u00e4r betydligt l\u00e4ngre livstid \u00e4n vad den f\u00f6rsta xboxen hade. men efterf\u00f6ljaren xbox one sl\u00e4pptes inte f\u00f6rst 2013, vilket resulterade i den l\u00e5nga livsl\u00e4ngden p\u00e5 8 \u00e5r.\n\n\n== tekniska problem ==\nxbox 360 kan r\u00e5ka ut f\u00f6r ett flertal olika tekniska problem. sedan konsolen sl\u00e4pptes \u00e5r 2005 har produkten f\u00e5tt uppm\u00e4rksamhet i pressen d\u00e4r man ifr\u00e5gas\u00e4tter dess p\u00e5litlighet och de tidiga utg\u00e5vornas fallenhet f\u00f6r tekniska miss\u00f6den. f\u00f6r att hj\u00e4lpa kunder med defekta konsoler har microsoft ut\u00f6kat konsolens garanti till tre \u00e5r f\u00f6r generella tekniska fel.sedan dessa problem d\u00f6k upp har design\u00e4ndringar genomf\u00f6rts f\u00f6r att \u00f6ka konsolens p\u00e5litlighet. alla konsoler tillverkade efter juni 2007 inneh\u00e5ller stora \u00e4ndringar fr\u00e5n de tidigaste enheterna. modifikationerna inkluderar en reduktion och modifiering av antalet, storleken och placeringen av komponenter, inklusive f\u00f6r\u00e4ndringar av sj\u00e4lva monteringen och en andra kylfl\u00e4ns till grafikprocessorn f\u00f6r att avleda mer v\u00e4rme.i februari 2008 sl\u00e4ppte en firma som s\u00e5lde garantier som tredje part, squaretrade, ett pressmeddelande ang\u00e5ende de 1040 kunder de s\u00e5lt garantier till. de uppt\u00e4ckte att 171 konsoler (16,4 %) \u00e5terl\u00e4mnades under garanti som icke fungerande, av dessa rapporterades 60 % lida av h\u00e5rdvarufel.de kretsar som blir varma (cpu & gpu) resulterar oftast i n\u00e5got som kallas \"red ring of death\", d\u00e5 en r\u00f6d lampa lyser p\u00e5 framsidan av konsolen. v\u00e4rmen fr\u00e5n dessa kretsar kan \u00e4ven sl\u00e5 ut en krets vid namn ana som i vissa modeller ligger \"i v\u00e4gen\" f\u00f6r den luftstr\u00f6m som f\u00f6r ut \u00f6verskottsv\u00e4rmen ur enheten, detta fel betecknas med felmeddelandet e74.\n\n\n== bak\u00e5tkompatibilitet ==\nxbox 360 \u00e4r bak\u00e5tkompatibel med stors\u00e4ljande spel till xbox. xbox 360 och den ursprungliga xbox har tv\u00e5 helt olika processorer s\u00e5 det g\u00e5r inte att k\u00f6ra spel fr\u00e5n den \u00e4ldre versionen p\u00e5 den nya konsolen utan hj\u00e4lp av emulering. med hj\u00e4lp av emulering \u00e4r det m\u00f6jligt att k\u00f6ra vissa \u00e4ldre spel p\u00e5 xbox 360, att det bara \u00e4r vissa spel beror p\u00e5 att det inte finns patchar framtagna f\u00f6r alla spel och de olika regionerna. en f\u00f6rdel med emulering \u00e4r att det inte beh\u00f6vs n\u00e5gon f\u00f6rdyrande h\u00e5rdvara f\u00f6r att bibeh\u00e5lla bak\u00e5tkompatibiliteten vilket leder till ett l\u00e4gre pris p\u00e5 konsolen.\nse lista p\u00e5 microsofts webbplats \nlista \u00f6ver xbox-spel som \u00e4r kompatibla med xbox 360\nlista \u00f6ver xbox-spel som inte \u00e4r kompatibla med xbox 360\n\n\n== originaltillbeh\u00f6r ==\ntill xbox 360 finns bland annat f\u00f6ljande originaltillbeh\u00f6r:\n\nhandkontroll (med sladd)\nhandkontroll (tr\u00e5dl\u00f6s)\nsynkronisieringsdongel f\u00f6r tr\u00e5dl\u00f6s handkontrollsanv\u00e4ndning p\u00e5 pc.\nf\u00f6renklad tr\u00e5dl\u00f6s handkontroll som i f\u00f6rsta hand utvecklats f\u00f6r spelet scene it.\nxbox 360 wireless racing wheel. pedalplatta kr\u00e4ver dock kabel mellan den och ratten f\u00f6r att fungera. f\u00f6r att kunna utnyttja alla funktioner som t.ex. vibrationer och s\u00e5 kallad \"force feedback\" med ratten kr\u00e4vs ocks\u00e5 att en kabel \u00e4r inkopplad i form av separat str\u00f6mf\u00f6rs\u00f6rjning.\nxbox 360 chatpad ett tillbeh\u00f6r till handkontrollen som fungerar som tangentbord.\nladdningskit (batteri och laddningssladd till tr\u00e5dl\u00f6sa handkontrollen)\nbordsladdare\nminneskort 256 mb, 512 mb.\nl\u00f6stagbar h\u00e5rddisk med 20, 60, 120  respektive 250 gb.\nfj\u00e4rrkontroll\nheadset (med sladd)\nheadset (tr\u00e5dl\u00f6s)\nwi-fi-adapter ( xbox 360\u00ae wireless n networking adapter )\nolika bild- och ljudkablar exempelvis komposit,s-video,komposit/komponent,vga hd-av kabel\nhd-dvd-spelare.\nxbox live vision camera \u00e4r en webbkamera som ocks\u00e5 kan anv\u00e4ndas p\u00e5 ett s\u00e4tt som liknar anv\u00e4ndandet av en eye toy.\nl\u00f6sa utbytesskal till frontpanelen\nkinect ett tillbeh\u00f6r som har samma och mera funktioner som wii fast utan kontroll och det \u00e4r en kamera i st\u00e4llet f\u00f6r sensor\n\n\n== se \u00e4ven ==\nspelkonsol\nlista \u00f6ver spel till xbox 360\n\n\n== k\u00e4llor ==\n\n\n== externa l\u00e4nkar ==\n wikimedia commons har media som r\u00f6r xbox 360.\nofficiell webbplats"