"pi\u0142ka no\u017cna (futbol, ang. football, association football, soccer) \u2013 gra zespo\u0142owa, w kt\u00f3rej dwie dru\u017cyny staraj\u0105 si\u0119 zdoby\u0107 w okre\u015blonym czasie jak najwi\u0119cej punkt\u00f3w poprzez wbicie pi\u0142ki do bramki przeciwnika; najpopularniejsza dyscyplina sportowa z oko\u0142o 4 miliardami fan\u00f3w na ca\u0142ym \u015bwiecie.\n\n\n== wst\u0119p ==\nod 1900 dyscyplina olimpijska. na ca\u0142ym \u015bwiecie w 2009 w rozgrywkach udzia\u0142 bra\u0142o 265 milion\u00f3w zawodnik\u00f3w i zawodniczek oraz 5 milion\u00f3w s\u0119dzi\u00f3w nale\u017c\u0105cych do 206 lokalnych zwi\u0105zk\u00f3w zrzeszonych w fifa. w meczach pi\u0142karskich uczestnicz\u0105 dwie rywalizuj\u0105ce ze sob\u0105 dru\u017cyny. celem gry jest umieszczenie pi\u0142ki w bramce przeciwnika. zwyci\u0119\u017ca dru\u017cyna, kt\u00f3ra w regulaminowym czasie gry (dwie po\u0142owy po 45 minut ka\u017cda w rozgrywkach senior\u00f3w) zdob\u0119dzie wi\u0119cej bramek. mecze pi\u0142karskie odbywaj\u0105 si\u0119 na prostok\u0105tnym, pokrytym muraw\u0105 boisku. rozmiary boiska to 45 do 90 m szeroko\u015bci i od 90 do 120 m d\u0142ugo\u015bci, lecz boisko nie mo\u017ce by\u0107 kwadratowe. od 14 marca 2008 ka\u017cde nowe boisko powinno mie\u0107 105 metr\u00f3w d\u0142ugo\u015bci i 68 metr\u00f3w szeroko\u015bci. decyzj\u0119 t\u0119 przyj\u0105\u0142 komitet wykonawczy fifa na podstawie przepis\u00f3w opracowanych przez ifab instytucj\u0119 odpowiedzialn\u0105 za przepisy gry w pi\u0142k\u0119 no\u017cn\u0105.\ndru\u017cyna pi\u0142karska sk\u0142ada si\u0119 z 11 zawodnik\u00f3w (aby zesp\u00f3\u0142 zosta\u0142 dopuszczony do meczu musi by\u0107 ich co najmniej 7) i zazwyczaj 7 rezerwowych (w fina\u0142ach mistrzostw \u015bwiata i mistrzostw europy \u2013 12). w\u015br\u00f3d graczy wyr\u00f3\u017cniamy bramkarza i graczy z pola: obro\u0144c\u00f3w, pomocnik\u00f3w i napastnik\u00f3w. podzia\u0142 graczy z pola na pozycje jest czysto umowny, w aktualnie stosowanych strategiach gry cz\u0119sto nast\u0119puje podczas meczu p\u0142ynna wymiana mi\u0119dzy nimi. bramkarz jest jedynym zawodnikiem, kt\u00f3ry mo\u017ce dotyka\u0107 i \u0142apa\u0107 pi\u0142k\u0119 r\u0119kami w czasie gry, jednak zgodnie z przepisami mo\u017ce to mie\u0107 miejsce jedynie we w\u0142asnym polu karnym. w przypadku rozmy\u015blnego zagrania pi\u0142ki r\u0119k\u0105 przez bramkarza poza w\u0142asnym polem karnym, jego dru\u017cyna zostaje ukarana rzutem wolnym bezpo\u015brednim (zobacz wykroczenia i kary), tak samo jak w przypadku pozosta\u0142ych zawodnik\u00f3w. wbrew powszechnie panuj\u0105cej opinii, ukaranie bramkarza za rozmy\u015blne zagranie pi\u0142ki r\u0119k\u0105 w czasie gry poza w\u0142asnym polem karnym kar\u0105 indywidualn\u0105 w postaci \u017c\u00f3\u0142tej lub czerwonej kartki, mo\u017ce mie\u0107 miejsce jedynie w \u015bci\u015ble okre\u015blonych w przepisach gry sytuacjach. bramkarzowi nie wolno zagrywa\u0107 pi\u0142ki r\u0119k\u0105 po podaniu jej do niego przez wsp\u00f3\u0142partnera z wrzutu oraz po podaniu od wsp\u00f3\u0142partnera nog\u0105, jednak je\u015bli intencj\u0105 zawodnika z dru\u017cyny nie by\u0142o podanie pi\u0142ki do bramkarza, a wynik\u0142o to z przypadku, w takiej sytuacji bramkarz mo\u017ce zagrywa\u0107 r\u0119k\u0105, niewa\u017cne, kt\u00f3r\u0105 cz\u0119\u015bci\u0105 cia\u0142a zagra\u0142 wsp\u00f3\u0142partner.\ntypowa gra pi\u0142karska polega na utrzymywaniu si\u0119 w posiadaniu pi\u0142ki tak, aby nie wesz\u0142a ona w posiadanie przeciwnika, na podaniach pi\u0142ki nog\u0105 lub g\u0142ow\u0105 (nie r\u0119k\u0105) do partnera z zespo\u0142u, a nast\u0119pnie kopni\u0119ciu jej do bramki przeciwnika. kontakt fizyczny mi\u0119dzy graczami zasadniczo jest niedozwolony. zawodnicy, kt\u00f3rzy nie s\u0105 w posiadaniu pi\u0142ki, staraj\u0105 si\u0119 przemieszcza\u0107 po boisku, pr\u00f3buj\u0105c znale\u017a\u0107 si\u0119 w pozycjach u\u0142atwiaj\u0105cych wymian\u0119 pi\u0142ki pomi\u0119dzy graczami swojego zespo\u0142u, a jednocze\u015bnie utrudniaj\u0105cych gr\u0119 przeciwnikowi.\npi\u0142ka no\u017cna jest jedn\u0105 z szybciej prowadzonych gier. pi\u0142ka jest poza gr\u0105 po opuszczeniu przez ni\u0105 ca\u0142ym obwodem boiska lub po przerwaniu gry gwizdkiem przez s\u0119dziego. warto przy tym zauwa\u017cy\u0107, \u017ce inaczej ni\u017c np. w pi\u0142ce r\u0119cznej zegar nie jest zatrzymywany, a czas spotkania dalej p\u0142ynie. pi\u0142ka jest wprowadzana do gry w spos\u00f3b \u015bci\u015ble okre\u015blony w przepisach gry, kt\u00f3ry zale\u017cy od powodu, dla kt\u00f3rego znalaz\u0142a si\u0119 poza gr\u0105.\n\n\n== historia ==\npocz\u0105tk\u00f3w tej dyscypliny, jak i innych odmian futbolu, mo\u017cna doszukiwa\u0107 si\u0119 w wyst\u0119puj\u0105cych w r\u00f3\u017cnych cywilizacjach grach z pi\u0142k\u0105. najstarsze wzmianki o zabawach i grach przypominaj\u0105cych gr\u0119 w pi\u0142k\u0119 pochodz\u0105 ze staro\u017cytnych chin, japonii, grecji i rzymu (harpastum). na wyspach brytyjskich zwyczaj ten jest nieznanego pochodzenia. m\u00f3g\u0142 dotrze\u0107 z celtami, rzymianami, du\u0144czykami, czy normanami. mo\u017cna prze\u015bledzi\u0107 nies\u0142abn\u0105c\u0105 popularno\u015b\u0107 futbolu ludowego od najstarszej znanej notatki sporz\u0105dzonej mi\u0119dzy 1174 a 1183. pochodzenie angielskiej nazwy sportu \u2013 \u2018football\u2019 \u2013 r\u00f3wnie\u017c nie jest wyja\u015bnione. do dzi\u015b tradycyjny futbol ludowy przetrwa\u0142 w niekt\u00f3rych miejscowo\u015bciach zjednoczonego kr\u00f3lestwa, jak np. royal shrovetide football.\nokre\u015blenie \u201esoccer\u201d nie jest s\u0142owem rdzennie ameryka\u0144skim, a wywodzi si\u0119 z brytyjskiego angielskiego i jest slangowym skr\u00f3tem pe\u0142nej nazwy pi\u0142ki no\u017cnej: \u201eassociation football\u201d. jest ono u\u017cywane w licznych krajach angielskoj\u0119zycznych, gdzie dominuje inny rodzaj futbolu, np. futbol ameryka\u0144ski, czy futbol australijski.\n\n\n=== wsp\u00f3\u0142czesne pocz\u0105tki pi\u0142ki no\u017cnej ===\nw xix wieku wielka brytania by\u0142a centrum rewolucji przemys\u0142owej, co doprowadzi\u0142o do znacz\u0105cych zmian cywilizacyjnych. granie w pi\u0142k\u0119 przenoszono z miast na podmiejskie \u0142\u0105ki, doprowadzono do spisania pierwszych regu\u0142. prym wiod\u0142y szko\u0142y publiczne, kt\u00f3re uzna\u0142y, \u017ce gry ruchowe mog\u0105 pozytywnie wp\u0142yn\u0105\u0107 na rozw\u00f3j i dyscyplin\u0119 m\u0142odzie\u017cy. powstanie kolei sprawi\u0142o, \u017ce szko\u0142y mog\u0142y du\u017co \u0142atwiej rywalizowa\u0107 ze sob\u0105. problemem by\u0142 jednak brak wsp\u00f3lnych zasad gry. regu\u0142y \u2013 zazwyczaj nieliczne \u2013 ustalano tu\u017c przed meczem. najstarsze znane zasady gry spisano w 1845 w rugby school w \u015brodkowej anglii.\nkluczowe dla rozwoju pi\u0142ki no\u017cnej okaza\u0142y si\u0119 regu\u0142y spisane w cambridge w 1848 i w sheffield w 1857. od tego momentu mo\u017cna m\u00f3wi\u0107 o stopniowym oddzielaniu si\u0119 pi\u0142ki no\u017cnej od rugby. w\u00f3wczas narasta\u0142 te\u017c konflikt mi\u0119dzy zwolennikami i przeciwnikami grania r\u0119k\u0105.\nregu\u0142y cambridge spisano po spotkaniu 12 klub\u00f3w. wyr\u00f3\u017cnia\u0142y si\u0119 tym, \u017ce ogranicza\u0142y mo\u017cliwo\u015b\u0107 trzymania pi\u0142ki w r\u0119ku i faworyzowa\u0142y jej kopanie. regu\u0142y cambridge nie zosta\u0142y szeroko przyj\u0119te w anglii, ale sta\u0142y si\u0119 podstaw\u0105 dla pierwszych zasad the football association w 1863.\np\u00f3\u0142nocnoangielski sheffield football club za\u0142o\u017cony w 1857 spisa\u0142 w tym samym roku w\u0142asne regu\u0142y, kt\u00f3re mia\u0142y znacz\u0105co wp\u0142yn\u0105\u0107 na rozw\u00f3j gry. w tym robotniczym regionie szko\u0142y mia\u0142y mniejszy wp\u0142yw na gr\u0119. innowacje wprowadzone w sheffield odcisn\u0119\u0142y w ci\u0105gu kolejnych dwudziestu lat znacz\u0105ce pi\u0119tno na po\u0142udniowoangielskiej odmianie fa. zasady wyr\u00f3\u017cnia\u0142y si\u0119 brakiem przepisu spalonego.\nwe wczesnych latach 60. xix wieku d\u0105\u017cenie do ujednolicenia regu\u0142 by\u0142o na tyle du\u017ce, \u017ce 26 pa\u017adziernika 1863 uda\u0142o si\u0119 powo\u0142a\u0107 11 londy\u0144skim klubom the football association \u2013 pierwsz\u0105 organizacj\u0119 zarz\u0105dzaj\u0105c\u0105 rozgrywkami pi\u0142karskimi. konflikt dotycz\u0105cy szar\u017cowania i gry r\u0119koma doprowadzi\u0142 do powo\u0142ania w 1871 the rugby football union. drogi rugby i pi\u0142ki no\u017cnej si\u0119 rozesz\u0142y.\n\n\n=== dalszy rozw\u00f3j gry ===\npierwotna pi\u0142ka no\u017cna przypomina\u0142a bardziej rugby. identyczna zasada spalonego uniemo\u017cliwia\u0142a gr\u0119 do przodu, st\u0105d pod bramk\u0119 rywala przemieszczano si\u0119 albo drybluj\u0105c, albo za pomoc\u0105 m\u0142yna. na taktyk\u0119 znacz\u0105co wp\u0142yn\u0119li szkoci, rozwijaj\u0105c gr\u0119 podaniami.\nliczne zmiany w przepisach r\u00f3wnie\u017c wp\u0142ywa\u0142y na gr\u0119. wycofanie zagrania r\u0105k doprowadzi\u0142o do rozwoju gry g\u0142ow\u0105. w ci\u0105gu kolejnego dziesi\u0119ciolecia fa zaadaptowa\u0142a liczne zasady z sheffield, jak rzut wolny, rzut ro\u017cny, rzut z autu, czy poprzeczk\u0119. ostatecznie oba zwi\u0105zki po\u0142\u0105czy\u0142y si\u0119 w 1877.\nkolejne zmiany dotyczy\u0142y rzutu karnego, s\u0119dzi\u00f3w, bramkarza, pola karnego (wprowadzonego w 1902), kartek (od 1970), czy przeprowadzania zmian (dopuszczonych po raz pierwszy w 1958). przeprowadzano tak\u017ce modyfikacje wcze\u015bniejszych przepis\u00f3w oraz dwukrotnie (w 1938 i 1997) nast\u0105pi\u0142o uwsp\u00f3\u0142cze\u015bnienie tekstu zasad. do zarz\u0105dzania regu\u0142ami gry powo\u0142ano w 1886 mi\u0119dzynarodow\u0105 rad\u0119 pi\u0142karsk\u0105 (ifab \u2013 international football association board).\nanglicy przebywaj\u0105cy za granicami swojego kraju sprowokowali jej rozprzestrzenianie si\u0119 na ca\u0142ym \u015bwiecie. dzi\u0119ki \u0142atwym podstawowym zasadom pi\u0142ka no\u017cna w kr\u00f3tkim czasie by\u0142a znana na wszystkich kontynentach. du\u017ce znaczenie dla rozwoju dyscypliny mia\u0142o powo\u0142anie mi\u0119dzynarodowej federacji pi\u0142ki no\u017cnej (fifa) w pary\u017cu w 1904, kt\u00f3ra od 1913 nale\u017cy do ifab, a od 1930 organizuje mistrzostwa \u015bwiata.\n\n\n== wsp\u00f3\u0142czesne zasady gry ==\n\n\n=== zasady og\u00f3lne ===\nmecze rozgrywane s\u0105 na polu gry wyznaczonym w postaci prostok\u0105ta o szeroko\u015bci od 45 do 90 m i d\u0142ugo\u015bci od 90 do 120 m (przy jednoczesnym zastrze\u017ceniu, \u017ce boisko nie mo\u017ce by\u0107 kwadratem, dla mecz\u00f3w mi\u0119dzynarodowych od marca 2008 fifa ustanowi\u0142a wymiary boisk 105x68). dwie kr\u00f3tsze linie nazywaj\u0105 si\u0119 liniami ko\u0144cowymi przy czym odcinek mi\u0119dzy s\u0142upkami \u2013 lini\u0105 bramkow\u0105, natomiast dwie d\u0142u\u017csze \u2013 liniami bocznymi. po przeciwleg\u0142ych stronach pola gry, na \u015brodku linii bramkowych, ustawione s\u0105 bramki o szeroko\u015bci mi\u0119dzy wewn\u0119trznymi kraw\u0119dziami s\u0142upk\u00f3w 7,32 m (8 yd) i wysoko\u015bci dolnej kraw\u0119dzi poprzeczki od pod\u0142o\u017ca 2,44 m (8 ft). zawody s\u0105 rozgrywane pi\u0142k\u0105, kt\u00f3ra powinna mie\u0107 obw\u00f3d nie mniejszy ni\u017c 68 cm i nie wi\u0119kszy ni\u017c 70 cm, a jej masa powinna wynosi\u0107 od 410 do 450 g (16 oz). przy rozpocz\u0119ciu zawod\u00f3w ci\u015bnienie powietrza we wn\u0119trzu pi\u0142ki musi wynosi\u0107 od 0,6 do 1,1 atmosfery.\n\npe\u0142ny sk\u0142ad dru\u017cyny liczy 11 zawodnik\u00f3w, w tym bramkarz. dru\u017cyna mo\u017ce r\u00f3wnie\u017c wyznaczy\u0107 maksymalnie do 7 zawodnik\u00f3w rezerwowych (w rozgrywkach mi\u0119dzynarodowych rangi mistrzowskiej do 12). personalia wszystkich zawodnik\u00f3w musz\u0105 by\u0107 wpisane do sprawozdania s\u0119dziowskiego, kt\u00f3re musi by\u0107 dostarczone do s\u0119dziego przed rozpocz\u0119ciem zawod\u00f3w. w trakcie spotkania dru\u017cyna mo\u017ce dokonywa\u0107 wymian zawodnik\u00f3w, kt\u00f3rych liczba zale\u017cy od regulaminu danych rozgrywek. zawodnik wymieniony zazwyczaj nie mo\u017ce znale\u017a\u0107 si\u0119 ponownie na placu gry.\n\nzawodnicy jednej dru\u017cyny (poza bramkarzem) nosz\u0105 w trakcie zawod\u00f3w taki sam ubi\u00f3r, kt\u00f3ry odr\u00f3\u017cnia ich od zawodnik\u00f3w dru\u017cyny przeciwnej. obowi\u0105zkowy ubi\u00f3r zawodnika sk\u0142ada si\u0119 z koszulki, spodenek, getr\u00f3w pi\u0142karskich oraz but\u00f3w. ka\u017cdy zawodnik musi posiada\u0107 r\u00f3wnie\u017c ochraniacze goleni, kt\u00f3re musz\u0105 by\u0107 ca\u0142kowicie przykryte getrami. koszulka musi posiada\u0107 r\u0119kawy i stanowi\u0107 odr\u0119bn\u0105 cz\u0119\u015b\u0107 ubioru od spodenek (niedozwolone jest u\u017cywanie przez dru\u017cyny stroj\u00f3w jednocz\u0119\u015bciowych). koszulka musi mie\u0107 na plecach numer w kolorze kontrastuj\u0105cym z kolorem koszulki, natomiast inne elementy dekoracyjne (emblematy, loga klub\u00f3w i sponsor\u00f3w, nazwiska pi\u0142karzy) s\u0105 regulowane odr\u0119bnymi zapisami w regulaminach danych rozgrywek.\npi\u0142k\u0119 w czasie gry mo\u017cna uderza\u0107 g\u0142ow\u0105, nog\u0105, przyjmowa\u0107 na klatk\u0119 piersiow\u0105 itp., nie wolno jedynie rozmy\u015blnie zagrywa\u0107 jej r\u0119kami. zakaz ten nie dotyczy bramkarza zagrywaj\u0105cego pi\u0142k\u0119 znajduj\u0105c\u0105 si\u0119 w obr\u0119bie w\u0142asnego pola karnego, poza sytuacj\u0105 rozmy\u015blnego podania od pasa w d\u00f3\u0142 do bramkarza przez wsp\u00f3\u0142partnera lub podania pi\u0142ki do bramkarza z wrzutu. rozmy\u015blne dotkni\u0119cie pi\u0142ki r\u0119k\u0105 jest karane rzutem wolnym bezpo\u015brednim dla dru\u017cyny przeciwnej (lub rzutem karnym, je\u015bli pi\u0142k\u0119 r\u0119k\u0105 zagra\u0142 zawodnik z pola we w\u0142asnym polu karnym). w zale\u017cno\u015bci od sytuacji, s\u0119dzia mo\u017ce r\u00f3wnie\u017c ukara\u0107 zawodnika, kt\u00f3ry przewini\u0142 kar\u0105 indywidualn\u0105 w postaci \u017c\u00f3\u0142tej lub czerwonej kartki.\n\n\n=== wykroczenia i kary ===\nprzepisy gry w pi\u0142k\u0119 no\u017cn\u0105 definiuj\u0105 szereg przewinie\u0144, za kt\u00f3re dru\u017cyna zawodnika mo\u017ce by\u0107 ukarana rzutem wolnym lub rzutem karnym. rzuty wolne dziel\u0105 si\u0119 na rzuty wolne bezpo\u015brednie i po\u015brednie. rzut wolny bezpo\u015bredni mo\u017ce by\u0107 przyznany przeciwko dru\u017cynie, kt\u00f3rej zawodnik dopuszcza si\u0119 w czasie gry i na polu gry jednego z nast\u0119puj\u0105cych przewinie\u0144: kopie lub usi\u0142uje kopn\u0105\u0107 przeciwnika, podstawia b\u0105d\u017a pr\u00f3buje podstawi\u0107 nog\u0119 przeciwnikowi, skacze na przeciwnika, nieprawid\u0142owo atakuje przeciwnika cia\u0142em, uderza lub usi\u0142uje uderzy\u0107 przeciwnika, popycha przeciwnika, atakuje przeciwnika nogami, trzyma przeciwnika, pluje na przeciwnika, atakuje s\u0119dziego lub rozmy\u015blnie dotyka pi\u0142k\u0119 r\u0119k\u0105. je\u017celi kt\u00f3re\u015b z tych przewinie\u0144 zostaje dokonane w obr\u0119bie pola karnego dru\u017cyny zawodnika \u2013 s\u0119dzia przyznaje dru\u017cynie przeciwnej rzut karny. z rzutu wolnego bezpo\u015bredniego bramka mo\u017ce zosta\u0107 zdobyta bezpo\u015brednio, ale tylko na dru\u017cynie przeciwnej. w przypadku wykonania rzutu wolnego w kierunku w\u0142asnej bramki (ale spoza w\u0142asnego pola karnego), je\u017celi pi\u0142ka niedotkni\u0119ta przez \u017cadnego zawodnika przekroczy ca\u0142ym obwodem lini\u0119 bramkow\u0105 pomi\u0119dzy s\u0142upkami i pod poprzeczk\u0105, s\u0119dzia przyzna rzut ro\u017cny dla dru\u017cyny przeciwnej. je\u017celi w powy\u017cszej sytuacji rzut wolny bezpo\u015bredni b\u0119dzie wykonywany z w\u0142asnego pola karnego \u2013 s\u0119dzia naka\u017ce powt\u00f3rzy\u0107 jego wykonanie \u2013 wynika to z faktu, \u017ce pi\u0142ka nie jest w grze, dop\u00f3ki nie zostanie kopni\u0119ta bezpo\u015brednio poza w\u0142asne pole karne w obr\u0119bie pola gry. rzut wolny po\u015bredni mo\u017ce zosta\u0107 przyznany je\u017celi: bramkarz przez czas d\u0142u\u017cszy ni\u017c 6 sekund kontroluje pi\u0142k\u0119 we w\u0142asnych r\u0119kach i nie pozb\u0119dzie si\u0119 jej, bramkarz dotknie pi\u0142ki r\u0119kami (we w\u0142asnym polu karnym) po raz drugi po tym, jak wypu\u015bci\u0142 j\u0105 z r\u0105k, a nie zosta\u0142a dotkni\u0119ta przez innego zawodnika, bramkarz rozmy\u015blnie dotknie pi\u0142ki r\u0119k\u0105 we w\u0142asnym polu karnym po rozmy\u015blnym podaniu jej nog\u0105 (poni\u017cej kolana) od wsp\u00f3\u0142partnera, bramkarz rozmy\u015blnie dotknie pi\u0142ki r\u0119koma we w\u0142asnym polu karnym po otrzymaniu jej bezpo\u015brednio z wrzutu od wsp\u00f3\u0142partnera, zawodnik gra w spos\u00f3b niebezpieczny (np. atakuje pi\u0142k\u0119 nog\u0105 wyprostowan\u0105 do przodu, atakuje pi\u0142k\u0119 nog\u0105 podniesion\u0105 powy\u017cej biodra przeciwnika b\u0119d\u0105cego w jego zasi\u0119gu, atakuje pi\u0142k\u0119 g\u0142ow\u0105 poni\u017cej biodra przeciwnika b\u0119d\u0105cego w jego zasi\u0119gu itp.), zawodnik przeszkadza bramkarzowi dru\u017cyny przeciwnej w zwolnieniu pi\u0142ki z r\u0105k, zawodnik pope\u0142nia inne przewinienie, niewymienione w przepisach gry w pi\u0142k\u0119 no\u017cn\u0105, z kt\u00f3rego powodu s\u0119dzia przerwa\u0142 gr\u0119 w celu udzielenia zawodnikowi kary indywidualnej. rzut wolny po\u015bredni jest r\u00f3wnie\u017c przyznawany dru\u017cynie przeciwnej, je\u017celi zawodnik w czasie gry i na polu gry kopie lub usi\u0142uje kopn\u0105\u0107 wsp\u00f3\u0142partnera, uderza lub usi\u0142uje uderzy\u0107 wsp\u00f3\u0142partnera, wchodzi na pole gry bez zgody s\u0119dziego i wp\u0142ywa na gr\u0119 lub jest winny niesportowego zachowania. z rzutu wolnego po\u015bredniego nie mo\u017cna zdoby\u0107 bramki bezpo\u015brednim strza\u0142em. je\u017celi pi\u0142ka po wykonaniu rzutu wolnego po\u015bredniego wpadnie bezpo\u015brednio do bramki przeciwnika \u2013 s\u0119dzia przyzna rzut od bramki, natomiast je\u017celi wpadnie do bramki wykonawcy \u2013 zasada jest identyczna jak przy wykonywaniu rzutu wolnego bezpo\u015bredniego.\ns\u0119dzia nie ma obowi\u0105zku natychmiastowego przerywania gry w przypadku pope\u0142nienia przewinienia \u2013 ma prawo do zastosowania przywileju korzy\u015bci \u2013 w takiej sytuacji je\u017celi korzy\u015b\u0107 zostanie zrealizowana \u2013 s\u0119dzia nie wraca do dyktowania rzutu wolnego, a kontynuuje gr\u0119. w przypadku, kiedy dw\u00f3ch zawodnik\u00f3w przeciwnych dru\u017cyn pope\u0142nia identyczne przewinienie w tym samym czasie, w czasie gry, lub kiedy zawodnik pope\u0142nia przewinienie w czasie gry, ale poza polem gry \u2013 s\u0119dzia przerywa gr\u0119, kt\u00f3ra b\u0119dzie wznowiona rzutem s\u0119dziowskim.\ns\u0119dzia niezale\u017cnie od kar zespo\u0142owych, mo\u017ce r\u00f3wnie\u017c udzieli\u0107 konkretnemu zawodnikowi lub zawodnikom kary indywidualnej w postaci napomnienia (\u017c\u00f3\u0142ta kartka) lub wykluczenia z gry (czerwona kartka, kt\u00f3ra jest te\u017c efektem 2 \u017c\u00f3\u0142tych kartek w jednym meczu). karami indywidualnymi mog\u0105 zosta\u0107 ukarani r\u00f3wnie\u017c zawodnicy rezerwowi oraz zawodnicy wymienieni, nie mog\u0105 zosta\u0107 jednak ukarane osoby towarzysz\u0105ce dru\u017cynom, uprawnione do przebywania w strefie technicznej \u2013 s\u0119dzia ma prawo pozbawi\u0107 tych os\u00f3b przywileju przebywania w strefie technicznej, nie mo\u017ce jednak pokaza\u0107 kartki. kar\u0119 napomnienia otrzymuje zawodnik, kt\u00f3ry: jest winny niesportowego zachowania, s\u0142ownie lub czynnie okazuje niezadowolenie, uporczywie narusza przepisy gry, op\u00f3\u017ania wznowienie gry, nie zachowuje wymaganej odleg\u0142o\u015bci podczas wykonywania rzutu wolnego, rzutu z rogu lub wrzutu, wchodzi lub powraca na pole gry bez zgody s\u0119dziego, rozmy\u015blnie opuszcza pole gry bez zgody s\u0119dziego. kar\u0119 napomnienia s\u0119dzia udziela r\u00f3wnie\u017c zawodnikowi, kt\u00f3ry przerywa w niedozwolony spos\u00f3b korzystnie rozwijaj\u0105c\u0105 si\u0119 akcj\u0119 przeciwnik\u00f3w (faul taktyczny). kary wykluczenia z gry s\u0119dzia udziela zawodnikowi kt\u00f3ry: pope\u0142nia powa\u017cny, ra\u017c\u0105cy (brutalny) faul, zachowuje si\u0119 gwa\u0142townie, agresywnie, pluje na przeciwnika lub inn\u0105 osob\u0119, pozbawia dru\u017cyn\u0119 przeciwn\u0105 bramki lub realnej szansy na zdobycie bramki, u\u017cywa ordynarnego, obel\u017cywego j\u0119zyka i/lub gest\u00f3w, otrzymuje drugie napomnienie w tych samych zawodach. kary indywidualnej s\u0119dzia udziela, pokazuj\u0105c kartk\u0119 w odpowiednim kolorze w r\u0119ce uniesionej do g\u00f3ry.\n\n\n=== sta\u0142e fragmenty gry ===\nje\u015bli pi\u0142ka po uderzeniu, podaniu lub odbiciu przekroczy ca\u0142ym obwodem lini\u0119 boczn\u0105, s\u0119dzia wskazuje wrzut. wznowienie gry nast\u0119puje przez wrzut pi\u0142ki r\u0119koma, zza i znad g\u0142owy bez odrywania n\u00f3g od pod\u0142o\u017ca z miejsca, w kt\u00f3rym pi\u0142ka opu\u015bci\u0142a pole gry, przez zawodnika dru\u017cyny przeciwnej. gdy pi\u0142ka opu\u015bci boisko poprzez lini\u0119 bramkow\u0105 (ale poza bramk\u0105), gr\u0119 rozpoczyna si\u0119 rzutem z rogu lub rzutem od bramki, w zale\u017cno\u015bci od tego, kt\u00f3ry zawodnik ostatni dotkn\u0105\u0142 pi\u0142ki. rzut ro\u017cny wykonywany jest przez dru\u017cyn\u0119 atakuj\u0105c\u0105, je\u017celi ostatnim zawodnikiem, kt\u00f3ry dotkn\u0105\u0142 pi\u0142ki, jest zawodnik broni\u0105cy; w przeciwnej sytuacji wykonywany jest rzut od bramki. rzut ro\u017cny wykonywany jest z pola ro\u017cnego i obowi\u0105zuj\u0105 przy jego wykonaniu takie same zasady jak przy wykonywaniu rzutu wolnego bezpo\u015bredniego. rzut od bramki wykonywany jest z dowolnego miejsca pola bramkowego wykonawcy, przy czym pi\u0142ka po zagraniu musi niedotkni\u0119ta przez nikogo opu\u015bci\u0107 pole karne w obr\u0119bie boiska.\npo faulu w obr\u0119bie pola karnego s\u0119dzia dyktuje rzut karny. rzut karny wykonywany jest z punktu karnego, kt\u00f3ry znajduje si\u0119 w odleg\u0142o\u015bci 11 m od linii bramkowej oraz w r\u00f3wnej odleg\u0142o\u015bci od s\u0142upk\u00f3w bramkowych. w czasie wykonywania rzutu karnego w polu karnym do momentu wprowadzenia pi\u0142ki do gry mo\u017ce znajdowa\u0107 si\u0119 tylko zawodnik wykonuj\u0105cy rzut karny oraz bramkarz, kt\u00f3remu nie wolno opuszcza\u0107 linii bramkowej (ani skaka\u0107 na niej obiema nogami). rzut karny mo\u017ce by\u0107 r\u00f3wnie\u017c rozegrany pomi\u0119dzy dwoma zawodnikami z dru\u017cyny, jednak po podaniu pi\u0142ka musi potoczy\u0107 si\u0119 do przodu, w kierunku bramki przeciwnika, a zawodnik, do kt\u00f3rego podanie jest adresowane, do momentu zagrania pi\u0142ki musi znajdowa\u0107 si\u0119 poza polem karnym oraz w odleg\u0142o\u015bci 9 m 15 cm od punktu karnego i w odleg\u0142o\u015bci wi\u0119kszej ni\u017c 11 m od linii bramkowej. dozwolone jest dobijanie strza\u0142\u00f3w przez wszystkich zawodnik\u00f3w. strzelec rzutu karnego mo\u017ce dobija\u0107, ale tylko je\u017celi pi\u0142ka zostanie rozegrana z innym zawodnikiem (najcz\u0119\u015bciej bramkarzem dru\u017cyny przeciwnej lub obro\u0144c\u0105). je\u017celi pi\u0142ka po strzale zostanie odbita od s\u0142upka i nie dotknie jej \u017caden inny zawodnik, strzelec nie mo\u017ce ponownie zagra\u0107 pi\u0142ki (a je\u017celi dotknie \u2013 zostanie podyktowany rzut wolny po\u015bredni dla dru\u017cyny przeciwnej). wykonanie rzutu karnego powinno by\u0107 p\u0142ynne, niedozwolone jest markowanie strza\u0142u. w przypadku nieprawid\u0142owo\u015bci s\u0119dzia powtarza wykonanie rzutu karnego.\n\n\n=== pozycja spalona ===\nzawodnik dru\u017cyny atakuj\u0105cej znajduje si\u0119 na pozycji spalonej, gdy jest na po\u0142owie przeciwnika i w momencie podania do niego pi\u0142ki ma przed sob\u0105 mniej ni\u017c dw\u00f3ch graczy dru\u017cyny przeciwnej.\nw szczeg\u00f3lno\u015bci wynika z tego, \u017ce na spalonym nie jest pi\u0142karz, kt\u00f3ry jest za lini\u0105 obrony, ale nie przekroczy\u0142 linii po\u0142owy boiska. spalony nie obowi\u0105zuje r\u00f3wnie\u017c podczas wyrzutu z autu oraz w sytuacji, gdy potencjalnie \u201espalony\u201d zawodnik w momencie podania kieruje si\u0119 spokojnym krokiem w stron\u0119 w\u0142asnej po\u0142owy (tzn. ewidentnie rezygnuje z podejmowania akcji ofensywnej). w przypadku spalonego s\u0119dzia najcz\u0119\u015bciej kieruje si\u0119 wskazaniem bocznych arbitr\u00f3w i \u2013 w przypadku odnotowania pozycji spalonej \u2013 dyktuje rzut wolny po\u015bredni dla dru\u017cyny przeciwnej.\n\n\n=== przywileje korzy\u015bci ===\nzasad\u0105, kt\u00f3r\u0105 cz\u0119sto kieruj\u0105 si\u0119 s\u0119dziowie, jest zasada korzy\u015bci. oznacza ona rezygnacj\u0119 z odgwizdania, je\u015bli dru\u017cyna pokrzywdzona jest w korzystnej sytuacji. przyk\u0142adowo: je\u015bli podczas wykonywania rzutu wolnego mur wbiegnie w stref\u0119 9,15 m od pi\u0142ki, a mimo to padnie gol, to s\u0119dzia nie naka\u017ce powt\u00f3rzenia rzutu wolnego. podobnie b\u0119dzie, gdy nast\u0105pi faul na kartk\u0119, lecz s\u0119dzia zdecyduje pokaza\u0107 j\u0105 po zako\u0144czeniu akcji, gdy\u017c pokrzywdzona dru\u017cyna pomimo faulu jest w posiadaniu pi\u0142ki; lub gdy bramkarz sfauluje napastnika, a ten strzeli bramk\u0119 \u2013 zostanie ona uznana; gdy obro\u0144ca dotknie pi\u0142ki r\u0119k\u0105, a mimo to dru\u017cyna atakuj\u0105ca po chwili strzeli bramk\u0119 \u2013 r\u00f3wnie\u017c zostaje ona uznana.\n\n\n=== czas trwania i wy\u0142anianie zwyci\u0119zcy ===\nczas gry wynosi zazwyczaj 90 minut (dwie po\u0142owy, ka\u017cda po 45 minut). przerwa mi\u0119dzy po\u0142owami wynosi 15 minut. s\u0119dzia mo\u017ce przed\u0142u\u017cy\u0107 ka\u017cd\u0105 po\u0142ow\u0119 meczu stosownie do przerw w grze. po up\u0142ywie doliczonego czasu gry zwyci\u0119zc\u0105 jest ta dru\u017cyna, kt\u00f3ra zdoby\u0142a wi\u0119cej bramek. w przypadku rozgrywania mecz\u00f3w systemem ligowym, za wygran\u0105 zwyci\u0119zca zdobywa 3 punkty (w niekt\u00f3rych ligach 2 punkty), przegrany nie zdobywa \u017cadnego. remis natomiast obu dru\u017cynom daje po jednym punkcie. w systemie ligowym dru\u017cyny graj\u0105 ze sob\u0105 ka\u017cdy z ka\u017cdym po dwa razy, jednak np. w lidze austriackiej i szkockiej dru\u017cyny rozgrywaj\u0105 mi\u0119dzy sob\u0105 po 4 pojedynki.\nw przypadku, gdy mecze rozgrywane s\u0105 turniejowym systemem dwumecz\u00f3w, pierwszy mecz zawsze ko\u0144czy si\u0119 po drugiej po\u0142owie. zwyci\u0119zc\u0105 dwumeczu zostaje ta dru\u017cyna, kt\u00f3ra w dw\u00f3ch meczach zdob\u0119dzie wi\u0119cej goli. je\u015bli oka\u017ce si\u0119, \u017ce obie dru\u017cyny zdoby\u0142y ich tyle samo, odbywa si\u0119 dogrywka.\n\nje\u015bli w przepisowym czasie gry dru\u017cyny osi\u0105gn\u0105 wynik remisowy, a konieczne jest wy\u0142onienie zwyci\u0119zcy (co ma miejsce w przypadku spotka\u0144 rozgrywanych systemem turniejowym bez rewan\u017c\u00f3w), ma w\u00f3wczas miejsce trzydziestominutowa dogrywka \u2013 2 po\u0142owy po 15 minut. w wi\u0119kszo\u015bci rozgrywek na szczeblu mi\u0119dzypa\u0144stwowym obowi\u0105zywa\u0142a do niedawna zasada \u201ez\u0142otej bramki\u201d (golden goal), polegaj\u0105ca na tym, \u017ce po strzeleniu bramki w dogrywce mecz si\u0119 ko\u0144czy, a zwyci\u0119zc\u0105 zostaje dru\u017cyna, kt\u00f3r\u0105 j\u0105 zdoby\u0142a. p\u00f3\u017aniej na jej miejsce wprowadzono zasad\u0119 \u201esrebrnej bramki\u201d (silver goal), polegaj\u0105cej na tym, \u017ce zwyci\u0119zc\u0105 zostaje dru\u017cyna, kt\u00f3ra prowadzi po pierwszej po\u0142owie dogrywki. obecnie odchodzi si\u0119 od tych zasad na rzecz pe\u0142nowymiarowej dogrywki.\n\nje\u015bli dogrywka nie przyniesie rozstrzygni\u0119cia, w\u00f3wczas zawodnicy obu dru\u017cyn wykonuj\u0105 seri\u0119 rzut\u00f3w karnych (po 5 rzut\u00f3w karnych, ka\u017cda dla ka\u017cdej dru\u017cyny), a gdy i po nich nie ma zwyci\u0119zcy, wykonuje si\u0119 na przemian po jednym rzucie karnym a\u017c do osi\u0105gni\u0119cia zwyci\u0119stwa. w serii rzut\u00f3w karnych pi\u0142karze na przemian wykonuj\u0105 rzuty karne z przepisowej odleg\u0142o\u015bci. \u017caden gracz nie mo\u017ce odda\u0107 wi\u0119cej ni\u017c jednego strza\u0142u, chyba \u017ce wszyscy pozostali gracze pola oddali ju\u017c strza\u0142 w serii rzut\u00f3w karnych. gola uznaje si\u0119, gdy pi\u0142ka wpadnie do bramki bezpo\u015brednio, po odbiciu od s\u0142upka, poprzeczki lub od bramkarza. nie uznaje si\u0119 tzw. \u201edobitek\u201d.\nw niekt\u00f3rych systemach rozgrywek, je\u015bli dogrywka nie wy\u0142oni\u0142a zwyci\u0119zcy, nie przewidywano serii rzut\u00f3w karnych lub ograniczano ich liczb\u0119. w takich przypadkach, je\u015bli wci\u0105\u017c nie by\u0142o mo\u017cliwe wskazanie zwyci\u0119zcy \u2013 s\u0119dzia rozstrzyga\u0142 wynik, wykonuj\u0105c rzut monet\u0105.\n\n\n=== s\u0119dziowie ===\nzawody prowadzi zesp\u00f3\u0142 s\u0119dzi\u00f3w: s\u0119dzia g\u0142\u00f3wny (biegaj\u0105cy po boisku), dwaj s\u0119dziowie asystenci (biegaj\u0105cy poza boiskiem wzd\u0142u\u017c linii bocznych) oraz s\u0119dzia techniczny (sygnalizuje zmiany i czas przed\u0142u\u017cenia gry). w przypadku braku s\u0119dziego technicznego (np. na ni\u017cszych szczeblach rozgrywkowych) zmiany sygnalizowane s\u0105 przez jednego z s\u0119dzi\u00f3w liniowych, przez uniesienie obur\u0105cz chor\u0105giewki. decyzje s\u0119dziego g\u0142\u00f3wnego s\u0105 nieodwo\u0142alne. jedynie s\u0119dzia g\u0142\u00f3wny podejmuje decyzje. s\u0119dziowie boczni s\u0105 jedynie pomocnikami, kt\u00f3rych sugestiami arbiter g\u0142\u00f3wny powinien, lecz nie musi si\u0119 sugerowa\u0107. przyjmuje si\u0119, \u017ce s\u0119dzia jest \u201epowietrzem\u201d. znaczy to, \u017ce w momencie gdy pi\u0142ka odbije si\u0119 od s\u0119dziego i przeszkodzi, lub pomo\u017ce jednemu z zespo\u0142\u00f3w przeprowadzi\u0107 skuteczn\u0105 akcj\u0119, gra jest kontynuowana. dzieje si\u0119 tak r\u00f3wnie\u017c w przypadku zderzenia s\u0119dziego z jednym z graczy, co mog\u0142oby mie\u0107 wp\u0142yw na przebieg gry. s\u0119dziowie musz\u0105 by\u0107 niezale\u017cni, tzn. w meczach mi\u0119dzypa\u0144stwowych nie mog\u0105 pochodzi\u0107 z kraj\u00f3w, kt\u00f3rych dru\u017cyny uczestnicz\u0105 w spotkaniu. dopuszczalne s\u0105 zmiany s\u0119dzi\u00f3w w trakcie rozgrywek (np. z powodu kontuzji arbitra g\u0142\u00f3wnego). obecnie wykorzystuje si\u0119 r\u00f3wnie\u017c dw\u00f3ch s\u0119dzi\u00f3w ustawionych za bramkami. uefa wykorzysta\u0142a to rozwi\u0105zanie po raz pierwszy w trakcie euro 2012. funkcja \u201es\u0119dziego bramkowego\u201d wykorzystywana jest obecnie m.in. w czasie rozgrywek ligi mistrz\u00f3w. w niekt\u00f3rych ligach europejskich s\u0119dzia bramkowy wyst\u0119puje r\u00f3wnocze\u015bnie z technologi\u0105 goal-line, co ma dodatkowo gwarantowa\u0107 klarowno\u015b\u0107 sytuacji spornych w polu karnym.\n\n\n== rodzaje rozgrywek ==\npi\u0142ka no\u017cna jest od wielu lat najpopularniejsz\u0105 dyscyplin\u0105 sportow\u0105 w wielu krajach i ma najbardziej rozbudowane rozgrywki w skali \u015bwiata. zasadniczo zawody odbywaj\u0105 si\u0119 w dw\u00f3ch systemach: ligowym (tzw. ka\u017cdy z ka\u017cdym) oraz pucharowym. ten pierwszy polega na rozegraniu przez ka\u017cd\u0105 par\u0119 zespo\u0142\u00f3w okre\u015blonej w regulaminie liczby mecz\u00f3w (najcz\u0119\u015bciej 2) w sezonie i wy\u0142onieniu zwyci\u0119zcy (za wygran\u0105 przyznaje si\u0119 przewa\u017cnie 3 punkty, kiedy\u015b 2), za remis rywale dostaj\u0105 po 1 punkcie, za\u015b za pora\u017ck\u0119 0 punkt\u00f3w. zwyci\u0119\u017ca zesp\u00f3\u0142, kt\u00f3ry uzyska najwi\u0119cej punkt\u00f3w, a w dalszej kolejno\u015bci decyduj\u0105 mecze bezpo\u015brednie, nast\u0119pnie bilans bramek, a na ko\u0144cu liczba strzelonych bramek. w systemie pucharowym rozgrywa si\u0119 mecze tylko mi\u0119dzy rozlosowanymi w pary zespo\u0142ami, przy czym do dalszej rundy przechodzi (awansuje) zesp\u00f3\u0142, kt\u00f3ry oka\u017ce si\u0119 lepszy w bezpo\u015bredniej rywalizacji.\nistniej\u0105 r\u00f3wnie\u017c systemy mieszane. na przyk\u0142ad podczas mistrzostw \u015bwiata i faza turnieju rozgrywana jest w grupach, w ka\u017cdej z nich systemem ligowym (\u201eka\u017cdy z ka\u017cdym\u201d), natomiast pocz\u0105wszy od ii fazy (od 1/8 fina\u0142u a\u017c do fina\u0142u) dru\u017cyny graj\u0105 mi\u0119dzy sob\u0105 systemem pucharowym.\n\n\n== pi\u0142ka no\u017cna na \u015bwiecie ==\nmi\u0119dzynarodow\u0105 federacj\u0105 pi\u0142ki no\u017cnej jest fifa. nale\u017cy do niej 209 narodowych federacji pi\u0142ki no\u017cnej. fifa organizuje \u015bwiatowe rozgrywki pi\u0142karskie (turnieje olimpijskie, mistrzostwa \u015bwiata kobiet i m\u0119\u017cczyzn oraz grup m\u0142odzie\u017cowych itp.) oraz ustala przepisy gry w pi\u0142k\u0119 no\u017cn\u0105. jest tak\u017ce nadrz\u0119dn\u0105 organizacj\u0105 wobec federacji regionalnych:\n\nafc \u2013 azja\ncaf \u2013 afryka\nconmebol \u2013 ameryka po\u0142udniowa\nconcacaf \u2013 ameryka p\u00f3\u0142nocna, \u015brodkowa i karaiby\nofc \u2013 oceania\nuefa \u2013 europa\n\n\n== europa ==\nfederacj\u0105 zrzeszaj\u0105c\u0105 europejskie zwi\u0105zki pi\u0142karskie jest unia europejskich zwi\u0105zk\u00f3w pi\u0142karskich pi\u0142ki no\u017cnej (uefa). organizacja zosta\u0142a za\u0142o\u017cona w 1954 w bazylei. obecnie zrzesza 54 zwi\u0105zki pi\u0142karskie. uefa jest organizatorem europejskich puchar\u00f3w (liga mistrz\u00f3w uefa, liga europy uefa, liga konferencji europy uefa, superpuchar europy uefa) oraz organizuje mistrzostwa europy.\n\nklubowe rozgrywki mi\u0119dzynarodowe\nnajwa\u017cniejszym klubowym turniejem pi\u0142ki no\u017cnej w europie jest liga mistrz\u00f3w uefa. bior\u0105 w niej udzia\u0142 najlepsze dru\u017cyny europy. turniej jest organizowany przez uefa i stanowi kontynuacj\u0119 pucharu klubowych mistrz\u00f3w europy (utrzymuj\u0105c oficjalnie obie nazwy). liga europy uefa to cykliczne rozgrywki pi\u0142karskie, organizowane przez europejsk\u0105 federacj\u0119 pi\u0142karsk\u0105 jako kontynuacja pucharu uefa, w kt\u00f3rych bior\u0105 udzia\u0142 zespo\u0142y pi\u0142karskie, zajmuj\u0105ce czo\u0142owe lokaty w narodowych rozgrywkach pi\u0142karskich najwy\u017cszego szczebla, z wy\u0142\u0105czeniem dru\u017cyn bior\u0105cych udzia\u0142 w lidze mistrz\u00f3w.\nrozgrywki reprezentacji narodowych\nnajwa\u017cniejszymi rozgrywkami reprezentacji narodowych europy s\u0105 mistrzostwa europy w pi\u0142ce no\u017cnej. odbywaj\u0105 si\u0119 co 4 lata i poprzedzone s\u0105 eliminacjami tocz\u0105cymi si\u0119 w grupach. pierwsze mistrzostwa odby\u0142y si\u0119 w 1960 i wtedy by\u0142y nazywane puchar narod\u00f3w europejskich p\u00f3\u017aniej przemianowane do obecnej nazwy. w 2007 do turnieju, kt\u00f3ry odby\u0142 si\u0119 w 2008 po raz pierwszy zakwalifikowa\u0142a si\u0119 reprezentacja polski.\nkrajowe rozgrywki ligowe i pucharowe\nw ka\u017cdym kraju europejskim rozgrywane s\u0105 rozgrywki ligowe, gdzie wy\u0142aniany jest mistrz kraju oraz rozgrywki pucharowe (m.in. rozgrywki o puchar kraju, puchar ligi i superpuchar kraju). sezon pi\u0142karski w europie trwa od lipca lub sierpnia do maja lub czerwca (w krajach o systemie jesie\u0144-wiosna) i od marca lub kwietnia do listopada lub grudnia (w krajach o systemie wiosna-jesie\u0144). organizator rozgrywek ligowych (krajowy zwi\u0105zek pi\u0142karski lub podmiot niezale\u017cny od niego) nie og\u0142asza oficjalnego zdobywcy tytu\u0142u mistrza kraju w pi\u0142ce no\u017cnej do momentu zako\u0144czenia ostatniej kolejki ligowej w sezonie. zesp\u00f3\u0142 mo\u017ce zapewni\u0107 sobie to trofeum wcze\u015bniej, uzyskuj\u0105c tak\u0105 przewag\u0119 nad pozosta\u0142ymi zespo\u0142ami, \u017ce nie maj\u0105 oni mo\u017cliwo\u015bci uzyskania wystarczaj\u0105cej liczby punkt\u00f3w, aby go wyprzedzi\u0107, nawet w sytuacji gdyby zesp\u00f3\u0142 nie zdoby\u0142 punkt\u00f3w (czyli przegrywaj\u0105c dalsze mecze) do ko\u0144ca sezonu. w przypadku r\u00f3wnej ilo\u015bci punkt\u00f3w o miejscu w tabeli mog\u0105 decydowa\u0107 takie czynniki jak bezpo\u015brednie mecze pomi\u0119dzy zainteresowanymi dru\u017cynami lub r\u00f3\u017cnica bramek zdobytych a straconych.jednocze\u015bnie dwa razy w roku otwarte jest tzw. okno transferowe, czyli mo\u017cliwo\u015b\u0107 transfer\u00f3w pi\u0142karzy do innych klub\u00f3w. wyr\u00f3\u017cnia si\u0119 dwa okna transferowe: letnie (najcz\u0119\u015bciej od 1 lipca do 31 sierpnia) i zimowe (najcz\u0119\u015bciej od 1 do 31 stycznia).\n\n\n== ameryka po\u0142udniowa ==\nconmebol (conf\u00e9d\u00e9raci\u00f3n sudam\u00e9ricana de f\u00fatbol) \u2013 po\u0142udniowoameryka\u0144ska konfederacja pi\u0142ki no\u017cnej, powsta\u0142a 9 lipca 1916.\nrozgrywki organizowane przez conmebol:\n\neliminacje fifa world cup w ameryce po\u0142udniowej (eliminatorias al mundial),\ncopa am\u00e9rica (mistrzostwa ameryki po\u0142udniowej),\ncopa libertadores,\ncopa sudamericana,\nrecopa sudamericana,\nturnieje przedolimpijskie (preol\u00edmpico sub-23),\nturnieje junior\u00f3w (sudamericano sub-20, sudamericano sub-17, sudamericano sub-15),\nturnieje kobiet (sudamericano femenino, sudamericano femenino sub-20),\nturnieje futsalu (copa am\u00e9rica/sudamericano de futsal).\n\n\n== ameryka p\u00f3\u0142nocna ==\nstany zjednoczone:\n\nw usa pi\u0142ka no\u017cna, zwana tam soccer, nie nale\u017cy do najpopularniejszych sport\u00f3w i zdecydowanie ust\u0119puje pod wzgl\u0119dem liczby przychodz\u0105cych na spotkania kibic\u00f3w takim dyscyplinom, jak hokej na lodzie, koszyk\u00f3wka, baseball czy futbol ameryka\u0144ski. niemniej jednak dyscyplina ta jest uprawiana tam od bardzo dawna, a ju\u017c od lat 80 xix wieku m\u0119ska reprezentacja usa rozgrywa\u0142a pierwsze, nieoficjalne jeszcze mecze.\npierwszy raz wyst\u0105pi\u0142a w fina\u0142ach mistrzostw \u015bwiata ju\u017c w pierwszej edycji tej imprezy, w 1930, gdzie uda\u0142o si\u0119 jej awansowa\u0107 do p\u00f3\u0142fina\u0142u. 20 lat p\u00f3\u017aniej, podczas fina\u0142\u00f3w w brazylii, trafi\u0142a na angli\u0119, kt\u00f3r\u0105 \u2013 cho\u0107 okre\u015blona przez wyspiarzy jako reprezentacja jednej z dw\u00f3ch nacji, obok eskimos\u00f3w, nie umiej\u0105cych gra\u0107 w pi\u0142k\u0119 no\u017cn\u0105 \u2013 pokona\u0142a 1:0.\nw ci\u0105gu nast\u0119pnych 36 lat us-team (zwany te\u017c the stars & stripes) nie potrafi\u0142 si\u0119 zakwalifikowa\u0107 do fina\u0142\u00f3w. w tym okresie wiele dla popularyzacji pi\u0142ki no\u017cnej w usa uczyni\u0142 nieistniej\u0105cy ju\u017c klub new york cosmos, kt\u00f3ry \u2013 b\u0119d\u0105c w\u0142asno\u015bci\u0105 wytw\u00f3rni warner bros. i mog\u0105c korzysta\u0107 z jej zasob\u00f3w finansowych \u2013 sprowadzi\u0142 wielu legendarnych, ale niem\u0142odych pi\u0142karzy europejskich i po\u0142udniowoameryka\u0144skich, jak na przyk\u0142ad pel\u00e9, franz beckenbauer, johan neeskens. ci mi\u0119dzy innymi zawodnicy pomogli wyst\u0119puj\u0105cej w north american soccer league dru\u017cynie z nowego jorku zdoby\u0107 4 tytu\u0142y mistrzowskie i dwa wicemistrzostwa.\nprze\u0142amanie z\u0142ej passy m\u0119skiej reprezentacji nast\u0105pi\u0142o w 1990, ale podczas w\u0142oskich fina\u0142\u00f3w amerykanie przegrali wszystkie mecze. poprawa nast\u0105pi\u0142a 4 lata p\u00f3\u017aniej \u2013 w\u00f3wczas, na w\u0142asnych boiskach, reprezentacja stan\u00f3w zjednoczonych zaprezentowa\u0142a si\u0119 poprawnie, odpadaj\u0105c w 1/8 fina\u0142u po przegranej 0:1 z brazyli\u0105, p\u00f3\u017aniejszym mistrzem. m\u015b w 1998 zn\u00f3w przynios\u0142y trzy pora\u017cki (w tym w pe\u0142nym politycznych podtekst\u00f3w meczu z iranem), ale ju\u017c fina\u0142y w korei po\u0142udniowej i japonii zako\u0144czy\u0142y si\u0119 dla us-teamu a\u017c w \u0107wier\u0107finale. tak\u017ce do fina\u0142\u00f3w w 2006 amerykanie zakwalifikowali si\u0119.\n\nszefowie united states soccer federation i selekcjoner bruce arena deklaruj\u0105, \u017ce reprezentacja usa czyni\u0107 b\u0119dzie takie post\u0119py, i\u017c w 2010 b\u0119dzie jednym z faworyt\u00f3w do zdobycia tytu\u0142u mistrzowskiego. ma w tym pom\u00f3c coraz lepsza organizacja i podnosz\u0105cy si\u0119 poziom major league soccer, istniej\u0105cej od 1996 ameryka\u0144skiej ligi pi\u0142karskiej.\nzdecydowanie lepiej prezentuj\u0105 si\u0119 wyniki ameryka\u0144skiej reprezentacji kobiet. we wszystkich pi\u0119ciu dotychczasowych edycjach mistrzostw \u015bwiata kobiet amerykanki zdobywa\u0142y medal \u2013 dwukrotnie z\u0142oty i trzykrotnie br\u0105zowy.\n\n\n== afryka ==\n\n\n== australia, azja i oceania ==\n\n\n== pi\u0142ka no\u017cna na igrzyskach olimpijskich ==\n\n\n=== pi\u0142ka no\u017cna m\u0119\u017cczyzn ===\ndo kanonu dyscyplin olimpijskich pi\u0142ka no\u017cna wesz\u0142a w 1900 i (z kr\u00f3tkimi przerwami) jest w nim do dzi\u015b. wystartowa\u0142y w\u00f3wczas tylko trzy reprezentacje. dodatkowo uznano je za reprezentacje \u201eklubowe\u201d i rozgrywki zdegradowano do rangi zawod\u00f3w pokazowych, nie przyznaj\u0105c medali \u2013 dzi\u015b jednak mkol honoruje te wyniki i kraje, z kt\u00f3rych wywodzi\u0142y si\u0119 zg\u0142oszone dru\u017cyny figuruj\u0105 w oficjalnym katalogu medalowym. w 1904 do turnieju pi\u0142karskiego przyst\u0105pi\u0142y niezale\u017cne dru\u017cyny, kt\u00f3re reprezentowa\u0142y r\u00f3wnocze\u015bnie swoje pa\u0144stwa, przy czym z ka\u017cdego kraju mog\u0142a przyst\u0105pi\u0107 wi\u0119cej, ni\u017c jedna dru\u017cyna (tym samym usa ma przypisany zar\u00f3wno srebrny, jak i br\u0105zowy medal). rozgrywki pi\u0142karskie przypomina\u0142y wi\u0119c formu\u0142\u0105 dyscypliny indywidualne.\ndopiero w 1908 zorganizowano turniej pi\u0142karski we wsp\u00f3\u0142czesnym kszta\u0142cie, tj. z reprezentacjami narodowymi. pocz\u0105tkowo presti\u017c imprezy by\u0142 du\u017cy, jednak drastycznie zmniejszy\u0142 si\u0119 od czasu zainaugurowania mistrzostw \u015bwiata w pi\u0142ce no\u017cnej (1930), a potem w latach \u201eolimpijskich\u201d mistrzostw europy (od 1960).\nranga imprezy zacz\u0119\u0142a spada\u0107 jeszcze bardziej wraz z profesjonalizacj\u0105 pi\u0142ki no\u017cnej, gdy\u017c amatorski charakter igrzysk nie dopuszcza\u0142 do rozgrywek zawodowych pi\u0142karzy. promowa\u0142o to kraje tzw. realnego socjalizmu, w kt\u00f3rych formalnie nie istnia\u0142 zaw\u00f3d pi\u0142karza. zawodnicy oficjalnie byli pracownikami resortu, kt\u00f3ry sprawowa\u0142 patronat nad ich klubem (np. g\u00f3rnikami, \u017co\u0142nierzami), jednak w praktyce \u017ar\u00f3d\u0142em ich utrzymania by\u0142 sport. z\u0142o\u017cone z takich pi\u0142karzy reprezentacje olimpijskie by\u0142y wi\u0119c de facto pierwszymi reprezentacjami narodowymi. sta\u0142o si\u0119 to przyczyn\u0105 dominacji pa\u0144stw bloku socjalistycznego, kt\u00f3re (z wyj\u0105tkiem zbojkotowanych przez wi\u0119kszo\u015b\u0107 z nich igrzysk w 1984) zdoby\u0142y wszystkie pi\u0142karskie z\u0142ota olimpijskie w latach 1952\u20131988, z regu\u0142y przejmuj\u0105c tak\u017ce medale pozosta\u0142ych kolor\u00f3w.\nw 1992 zniesiono kryterium amatorstwa, wprowadzaj\u0105c w jego miejsce cenzus wiekowy. od tego czasu w turnieju olimpijskim wyst\u0119powa\u0107 mog\u0105 pi\u0142karze do lat 23. kwalifikacj\u0119 do igrzysk stanowi\u0105 tym samym mistrzostwa kontynentalne reprezentacji m\u0142odzie\u017cowych. system ten promuje kraje o cieplejszym klimacie, w kt\u00f3rych procesy dojrzewania zachodz\u0105 szybciej (w przypadku pa\u0144stw afryka\u0144skich w gr\u0119 wchodz\u0105 tak\u017ce niepewne metryki).\nw celu uatrakcyjnienia ma\u0142o popularnych rozgrywek olimpijskich, mi\u0119dzynarodowy komitet olimpijski zawar\u0142 kilka lat p\u00f3\u017aniej kompromis z fifa, na mocy kt\u00f3rego w kadrze olimpijskiej opr\u00f3cz m\u0142odzie\u017cowc\u00f3w mo\u017ce znale\u017a\u0107 si\u0119 trzech pi\u0142karzy starszych, jednak tylko pod warunkiem zgody klubu macierzystego. pi\u0142ka no\u017cna na igrzyskach olimpijskich nadal jednak cieszy si\u0119 rang\u0105 znacznie ni\u017csz\u0105, ni\u017c mistrzostwa \u015bwiata i mistrzostwa kontynentalne. rozgrywki te (w przeciwie\u0144stwie do eliminacji i fina\u0142\u00f3w mistrzostw oraz oficjalnych mecz\u00f3w towarzyskich) nie s\u0105 zapisane w oficjalnym kalendarzu fifa, przez co kluby nie maj\u0105 obowi\u0105zku zwalniania zawodnik\u00f3w na imprez\u0119. wi\u0105\u017ce si\u0119 to te\u017c z tym, \u017ce turniej olimpijski pokrywa si\u0119 w wi\u0119kszo\u015bci kraj\u00f3w z sezonem pi\u0142karskim, przez co kluby nie chc\u0105 traci\u0107 zawodnik\u00f3w w trakcie rozgrywek ligowych. pr\u00f3by podniesienia rangi turniej\u00f3w olimpijskich blokowane s\u0105 przez fifa oraz federacje kontynentalne (przede wszystkim uefa), wed\u0142ug kt\u00f3rych m\u00f3g\u0142by on stanowi\u0107 zbyt siln\u0105 konkurencj\u0119 presti\u017cow\u0105 i finansow\u0105 dla organizowanych przez nie rozgrywek mi\u0119dzypa\u0144stwowych. tym samym w pi\u0142ce no\u017cnej, w przeciwie\u0144stwie do wi\u0119kszo\u015bci dyscyplin sportowych, igrzyska olimpijskie nie stanowi\u0105 i prawdopodobnie nie b\u0119d\u0105 stanowi\u0107 w najbli\u017cszym czasie najwa\u017cniejszej imprezy.\nmecze turniej\u00f3w olimpijskich to odr\u0119bne rozgrywki i nie s\u0105 one oficjalnymi meczami pierwszych reprezentacji narodowych. w my\u015bl zasady, \u017ce mecz oficjalny to ten, w kt\u00f3rym obie reprezentacje uznaj\u0105 dru\u017cyn\u0119 za swoj\u0105 kadr\u0119 a, wyj\u0105tek od tej regu\u0142y stanowi\u0105 wy\u0142\u0105cznie mecze pomi\u0119dzy dru\u017cynami z bloku komunistycznego w okresie tzw. realnego socjalizmu (jednakowo\u017c w katalogu fifa maj\u0105 one tylko status oficjalnych mecz\u00f3w towarzyskich). przez wiele lat w krajach bloku wschodniego opinia publiczna nie zdawa\u0142a sobie z tego sprawy, a w\u0142adze i podleg\u0142e im media z przyczyn propagandowych nie wyprowadza\u0142y jej z tego b\u0142\u0119du. po latach wywo\u0142ywa\u0142o to liczne reperkusje. m.in. polski pi\u0142karz kazimierz deyna, kt\u00f3remu przez wiele lat powszechnie przypisywano 102 oficjalne wyst\u0119py w kadrze narodowej, w rzeczywisto\u015bci mia\u0142 ich \u2013 jak wykaza\u0142a weryfikacja \u2013 97.\nw ostatnich latach zauwa\u017ca si\u0119 powa\u017cniejsze traktowanie futbolu olimpijskiego przez niekt\u00f3re federacje pi\u0142karskie (np. argenty\u0144sk\u0105), a tak\u017ce publicznie wyra\u017can\u0105 ch\u0119\u0107 udzia\u0142u w igrzyskach przez niekt\u00f3rych s\u0142ynnych pi\u0142karzy (m.in. ronaldinho, leo messi), trudno jednak stwierdzi\u0107, czy przerodzi si\u0119 to w sta\u0142\u0105 tendencj\u0119.\nna fina\u0142ach olimpijskiej pi\u0142ki no\u017cnej m\u0119\u017cczyzn, ten sport jest realizowany wed\u0142ug zasad fazy pucharowej. mecz trwa 90 minut (2 po\u0142owy, ka\u017cda trwa po 45 minut + ewentualne doliczenie), w przypadku remisu 30-minutowa dogrywka (2 po\u0142owy, ka\u017cda po 15 minut + tak jak w regulaminowych po\u0142owach \u2013 s\u0119dzia mo\u017ce doliczy\u0107), a je\u015bli dalej jest remis \u2013 stosuje si\u0119 rzuty karne. tak si\u0119 sta\u0142o m.in. na meczu olimpijskim brazylia-niemcy podczas letnich igrzysk w rio de janeiro 2016. wynik w dw\u00f3ch regulaminowych po\u0142owach i dogrywce wyni\u00f3s\u0142 1:1. po rzutach karnych wygra\u0142a brazylia 5:4.\n\n\n=== pi\u0142ka no\u017cna kobiet ===\nod 1996 dyscyplin\u0105 olimpijsk\u0105 jest tak\u017ce pi\u0142ka no\u017cna kobiet. w tej kategorii nie obowi\u0105zuj\u0105 ograniczenia wiekowe.\n\n\n== zobacz te\u017c ==\n\n\n== przypisy ==\n\n\n== bibliografia ==\nclive gifford: encyklopedia pi\u0142ki no\u017cnej. publicat, 2011. isbn 978-83-245-1865-4.brak strony w ksi\u0105\u017cce\nlaws of the game 2015/2016, zurich: fifa, 2015  (ang.).\nthe ifab laws of the game 2020/21, international football association board, 2020  (ang.).\n\n\n== linki zewn\u0119trzne ==\noficjalna strona fifa\noficjalna strona uefa\noficjalna strona pzpn"