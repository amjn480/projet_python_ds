"chrze\u015bcija\u0144stwo (gr. \u03c7\u03c1\u03b9\u03c3\u03c4\u03b9\u03b1\u03bd\u03b9\u03c3\u03bc\u00f3\u03c2, christianism\u00f3s, \u0142ac. christianitas), chrystianizm \u2013 religia monoteistyczna zaliczana do grupy abrahamicznej. powsta\u0142a w i wieku n.e. w palestynie, w\u00f3wczas podlegaj\u0105cej cesarstwu rzymskiemu. religi\u0119 t\u0119 za\u0142o\u017cy\u0142 jezus z nazaretu, przez wyznawc\u00f3w nazwany chrystusem, poniewa\u017c uznano go za mesjasza przepowiedzianego w biblii hebrajskiej, przez chrze\u015bcijan nazywej starym testamentem. \u017cycie i nauczanie jezusa spisano w ewangeliach; te oraz inne pisma nowego testamentu w\u0142\u0105czono do biblii. przez chrze\u015bcijan jest uznawana za s\u0142owo bo\u017ce \u2013 jego g\u0142\u00f3wn\u0105 cz\u0119\u015b\u0107 lub ca\u0142o\u015b\u0107. poszczeg\u00f3lne wyznania chrze\u015bcija\u0144skie zwykle nazywaj\u0105 si\u0119 ko\u015bcio\u0142ami; r\u00f3\u017cni\u0105 si\u0119 pogl\u0105dami m.in. na kanon biblii \u2013 to, kt\u00f3re pisma s\u0105 natchnione, a kt\u00f3re s\u0105 jedynie apokryfami.\nwi\u0119kszo\u015b\u0107 wyzna\u0144 chrze\u015bcija\u0144skich wierzy w:\n\ntr\u00f3jc\u0119 \u015bwi\u0119t\u0105 \u2013 jedno\u015b\u0107 boga w trzech osobach: stw\u00f3rc\u0105 \u015bwiata jest b\u00f3g ojciec, zrodzony z niego syn bo\u017cy objawi\u0142 si\u0119 ludziom jako jezus, a duch \u015bwi\u0119ty kieruje \u015bwiatem. zale\u017cno\u015b\u0107 r\u00f3\u017cnych os\u00f3b boskich oraz cz\u0142owiecze\u0144stwo jezusa by\u0142y przedmiotami spor\u00f3w i dziel\u0105 r\u00f3\u017cne wyznania;\nzbawienie \u2013 mo\u017cliwo\u015b\u0107 osi\u0105gni\u0119cia raju; zbawienie zwykle jest wi\u0105zane ze zmartwychwstaniem cia\u0142;\npiek\u0142o, cho\u0107 niekt\u00f3re uznaj\u0105 apokatastaz\u0119 lub anihilacjonizm;\nparuzj\u0119 \u2013 powr\u00f3t jezusa powi\u0105zany z s\u0105dem ostatecznym.obrz\u0119dem charakterystycznym dla chrze\u015bcija\u0144stwa jest chrzest \u2013 podstawowy element inicjacji, zwi\u0105zany z u\u017cyciem wody, cho\u0107 cz\u0119\u015b\u0107 wyzna\u0144 u\u017cywa tego poj\u0119cia w szerszym znaczeniu. ko\u015bcio\u0142y maj\u0105 r\u00f3\u017cne zdania o warunkach wa\u017cno\u015bci chrztu, np. kto mo\u017ce go udziela\u0107 i czy mo\u017ce go przyj\u0105\u0107 dziecko.\njezus z nazaretu pierwotnie rozpowszechnia\u0142 swoj\u0105 religi\u0119 w rodzinnej galilei i s\u0105siedniej judei, g\u0142\u00f3wnie w\u015br\u00f3d \u017cyd\u00f3w. najbli\u017csi uczniowie jezusa \u2013 aposto\u0142owie \u2013 kontynuowali to dzie\u0142o zwane ewangelizacj\u0105, tak\u017ce w\u015br\u00f3d przedstawicieli innych narodowo\u015bci oraz wyzna\u0144, czasem nazywanych poga\u0144skimi. cz\u0119\u015b\u0107 aposto\u0142\u00f3w wsp\u00f3\u0142tworzy\u0142a nowy testament; razem ze swoimi nast\u0119pcami znale\u017ali wyznawc\u00f3w w cesarstwie i innych krajach jak armenia, aksum, iran czy indie. w iv wieku w trzech pierwszych pa\u0144stwach chrze\u015bcija\u0144stwo sta\u0142o si\u0119 religi\u0105 dominuj\u0105c\u0105; wypar\u0142o tak wcze\u015bniejsze politeizmy naturalne, jednak nie zast\u0105pi\u0142o ca\u0142kiem judaizmu. w \u015bredniowieczu chrzest przyjmowa\u0142y kolejne ludy europy \u2013 m.in. germa\u0144skie, celtyckie, s\u0142owia\u0144skie i ba\u0142tyckie, na co mia\u0142y wp\u0142yw cesarstwo bizanty\u0144skie i pierwsza rzesza niemiecka. w tej samej epoce pojawi\u0142 si\u0119 inspirowany chrze\u015bcija\u0144stwem islam, kt\u00f3ry wypar\u0142 t\u0119 religi\u0119 z bliskiego wschodu, afryki p\u00f3\u0142nocnej i cz\u0119\u015bci p\u00f3\u0142wyspu iberyjskiego. ten ostatni pa\u0144stwa chrze\u015bcija\u0144skie odzyska\u0142y w ramach rekonkwisty; pr\u00f3bowa\u0142y te\u017c zdoby\u0107 palestyn\u0119 w ramach krucjat, co uda\u0142o si\u0119 tylko tymczasowo. w czasach nowo\u017cytnych chrze\u015bcija\u0144stwo rozpowszechni\u0142o si\u0119 na nowych terenach za spraw\u0105 wielkich odkry\u0107 geograficznych, ekspansji terytorialnej rosji, innych form kolonializmu i pokojowego misjonarstwa. religia ta opr\u00f3cz europy i etiopii zdominowa\u0142a nowy \u015bwiat, syberi\u0119, filipiny, timor wschodni i cz\u0119\u015b\u0107 afryki subsaharyjskiej, a w korei po\u0142udniowej sta\u0142a si\u0119 najpopularniejsz\u0105, cho\u0107 nie wi\u0119kszo\u015bciow\u0105. pr\u00f3by chrystianizacji japonii nie powiod\u0142y si\u0119 przez pa\u0144stwowe prze\u015bladowania trwaj\u0105ce do xix wieku.\nz drugiej strony nowo\u017cytno\u015b\u0107 przynios\u0142a krytyk\u0119 chrze\u015bcija\u0144stwa z pozycji deistycznych i ateistycznych \u2013 najp\u00f3\u017aniej w xvii wieku w krajach chrze\u015bcija\u0144skich pojawili si\u0119 zdeklarowani atei\u015bci i postulaty tolerancji dla nich. xviii-wieczne o\u015bwiecenie to czas nasilonej krytyki chrze\u015bcija\u0144stwa, kt\u00f3ra w czasach rewolucji francuskiej doprowadzi\u0142a do krwawych star\u0107. xix i xx wiek to czasy sekularyzacji, szczeg\u00f3lnie silnej w krajach socjalistycznych jak bolszewicka rosja, powsta\u0142y z niej zwi\u0105zek radziecki oraz jego pa\u0144stwa satelickie i sojusznicze. po jesieni lud\u00f3w i ko\u0144cu zimnej wojny pa\u0144stwowa walka z religi\u0105 usta\u0142a w cz\u0119\u015bci kraj\u00f3w historycznie chrze\u015bcija\u0144skich, jednak nie we wszystkich \u2013 ateizm pa\u0144stwowy osta\u0142 si\u0119 na kubie. pojawi\u0142y si\u0119 te\u017c oddolne ruchy krytyczne jak nowy ateizm. krytyce poddano nie tylko wierzenia historyczne i metafizyczne chrze\u015bcija\u0144stwa, ale te\u017c pogl\u0105dy etyczne wi\u0119kszo\u015bci ko\u015bcio\u0142\u00f3w i autor\u00f3w biblii. powsta\u0142 szereg ruch\u00f3w feministycznych, na rzecz emancypacji os\u00f3b queer (lgbtq+) i zwierz\u0105t nieludzkich; cz\u0119\u015b\u0107 tych ruch\u00f3w krytykuje najpopularniejsze wyznania chrze\u015bcija\u0144skie, bibli\u0119 i samego jezusa za seksizm, patriarchalizm, homofobi\u0119, transfobi\u0119 i gatunkizm. stosunek do chrze\u015bcija\u0144stwa sta\u0142 si\u0119 jedn\u0105 z g\u0142\u00f3wnych osi spor\u00f3w politycznych mi\u0119dzy prawic\u0105 a lewic\u0105. niekt\u00f3re kraje historycznie chrze\u015bcija\u0144skie jak czechy i estonia sta\u0142y si\u0119 w wi\u0119kszo\u015bci niereligijne.\nw latach 20. xxi wieku chrze\u015bcija\u0144stwo pozostaje najwi\u0119ksz\u0105 religi\u0105 \u015bwiata, skupiaj\u0105c\u0105 32% ludno\u015bci, z czego ponad po\u0142owa to katolicy, ponad jedna trzecia \u2013 protestanci, a wi\u0119kszo\u015b\u0107 pozosta\u0142ych prawos\u0142awni.\n\n\n== pierwotna doktryna ==\nzgodnie z najstarszymi credo (iv w. n.e) jezus jest wsp\u00f3\u0142istotny z bogiem judaizmu i nosi boski tytu\u0142 \u2013 pan (kyrios, adonai), kt\u00f3rego to rzeczownika \u017cydzi i zdecydowana wi\u0119kszo\u015b\u0107 chrze\u015bcijan u\u017cywaj\u0105 jako zamiennika imienia w\u0142asnego samego stw\u00f3rcy.\nwyznawanie wiary w jezusa, wyra\u017caj\u0105ce si\u0119 w uwa\u017caniu go za mesjasza i syna bo\u017cego, wiary w jego odkupie\u0144cz\u0105 \u015bmier\u0107 i zmartwychwstanie, jest dla chrze\u015bcijan podstawow\u0105 drog\u0105 zbawienia (por. rz 10,9).\nprzekazywanie depozytu wiary chrze\u015bcija\u0144stwo urzeczywistnia\u0142o najpierw poprzez ustne przepowiadanie kerygmatu oraz przez pisma apostolskie, spisane za \u017cycia aposto\u0142\u00f3w, czyli pierwszych dwunastu uczni\u00f3w jezusa, kt\u00f3rych wybra\u0142 jako nowych patriarch\u00f3w ko\u015bcio\u0142a \u2013 ludu bo\u017cego nowego przymierza, na wz\u00f3r 12 pokole\u0144 jakuba. odczytywano je, razem z bibli\u0105 hebrajsk\u0105 (na pocz\u0105tku g\u0142\u00f3wnie prorok\u00f3w), na uroczystych zebraniach niedzielnych.\npo \u015bmierci aposto\u0142\u00f3w, w d\u0142ugim procesie rozeznawania, ustalono kanon pism apostolskich uznanych za autentyczne, a wed\u0142ug  niekt\u00f3rych wyzna\u0144 (prawos\u0142awny i rzymsko-katolicki), dalszy przekaz wiary dokonuje si\u0119 przez tradycj\u0119 \u2013 kt\u00f3ra wyja\u015bnia pisma nowego testamentu, i kt\u00f3rej podstawowe prawdy zosta\u0142y sformu\u0142owane na pierwszych czterech soborach powszechnych chrze\u015bcija\u0144stwa niepodzielonego.\n\u015bwi\u0119tem, obchodzonym jako pierwsze w chrze\u015bcija\u0144stwie oraz uznawanym za najwa\u017cniejsze przez wi\u0119kszo\u015b\u0107 chrze\u015bcijan, jest wielkanoc (pascha), obchodzona w niedziel\u0119 na pami\u0105tk\u0119 zmartwychwstania chrystusa \u2013 ukoronowania obiektywnego dzie\u0142a zbawienia.\n\n\n== nazwa i symbolika ==\nzgodnie z dziejami apostolskimi (11,26) \u201ew antiochii po raz pierwszy nazwano uczni\u00f3w chrze\u015bcijanami\u201d (gr. \u03c7\u03c1\u03b9\u03c3\u03c4\u03b9\u03b1\u03bd\u03cc\u03c2). okre\u015blenie to pochodzi\u0142o prawdopodobnie z kr\u0119g\u00f3w poga\u0144skich i mia\u0142o pocz\u0105tkowo negatywny wyd\u017awi\u0119k. z czasem zacz\u0119\u0142o wyra\u017ca\u0107 odr\u0119bno\u015b\u0107 wierz\u0105cych w jezusa chrystusa (wcze\u015bniejsze terminy to \u201ewierz\u0105cy\u201d, \u201euczniowie\u201d).\npierwsze u\u017cycie terminu chrze\u015bcija\u0144stwo (gr. \u03c7\u03c1\u03b9\u03c3\u03c4\u03b9\u03b1\u03bd\u03b9\u03c3\u03bc\u03cc\u03c2) w tek\u015bcie biblijnym odnotowano w dziejach apostolskich (dz 26,28). pojawia si\u0119 ono r\u00f3wnie\u017c u tertuliana, grzegorza z nyssy i u innych pisarzy wczesnochrze\u015bcija\u0144skich.\npierwotnie symbolem chrze\u015bcija\u0144stwa, a w\u0142a\u015bciwie znakiem rozpoznawczym by\u0142a ryba, jako graficzne przedstawienie akrostychu ichtys (po grec. ichtys oznacza ryb\u0119), w kt\u00f3rym ka\u017cda z jego pi\u0119ciu liter pocz\u0105tkuje najbardziej istotne okre\u015blenia boga cz\u0142owieka: jesus christostheu hijos s\u00f3ter (jezus, chrystus, syn boga, zbawiciel). \ndopiero w iv w. po konstantynie wielkim z chrze\u015bcija\u0144stwem \u0142\u0105czono symbol krzy\u017ca. nawi\u0105zano w ten spos\u00f3b do dw\u00f3ch pierwszych liter greckich s\u0142owa christos (\u03c7 \u2013 chi i \u03c1 \u2013 ro), a nast\u0119pnie r\u00f3wnie\u017c do ukrzy\u017cowania jezusa.\n\n\n== podstawy wiary ==\nchrze\u015bcija\u0144stwo jest objawion\u0105 religi\u0105 monoteistyczn\u0105, kt\u00f3ra bierze sw\u00f3j pocz\u0105tek od jezusa z nazaretu. wed\u0142ug wiary chrze\u015bcija\u0144skiej, b\u00f3g objawia\u0142 si\u0119 ludzko\u015bci stopniowo w historii izraela i ko\u015bcio\u0142a. proces ten sw\u0105 pe\u0142ni\u0119 osi\u0105gn\u0105\u0142 w jezusie chrystusie. wraz z judaizmem chrze\u015bcijanie wyznaj\u0105, \u017ce b\u00f3g jest jeden i \u017ce jest stw\u00f3rc\u0105 \u015bwiata widzialnego i niewidzialnego, duchowego, i jest transcendentny wobec niego. cz\u0142owiek jest koron\u0105 stworzenia, obrazem boga, ukazuj\u0105cym umys\u0142 tw\u00f3rcy. jednak obecna egzystencja cz\u0142owieka jest w konflikcie z pierwotnym zamiarem stw\u00f3rczym boga. konflikt ten nie mo\u017ce by\u0107 usuni\u0119ty ludzkimi si\u0142ami, z powodu grzechu pierworodnego, kt\u00f3ry sprawi\u0142, \u017ce cz\u0142owiek \u017cyje w alienacji, \u0142ami\u0105c prawo bo\u017ce i sprawiedliwo\u015b\u0107 i jest poddany grzechowi i \u015bmierci. b\u00f3g odpowiedzia\u0142 na ten stan poprzez wcielenie swego syna, s\u0142owo, kt\u00f3re sta\u0142o si\u0119 cia\u0142em (j 1, 14). przynajmniej od soboru nicejskiego (325) cz\u0119\u015bci\u0105 chrze\u015bcija\u0144skiej ortodoksji jest wiara, \u017ce jezus chrystus jest odwiecznym synem bo\u017cym, r\u00f3wnym co do istoty bogu ojcu, a zatem b\u00f3g jest jeden w istocie, troisty w osobach (hipostazach): jako b\u00f3g ojciec, syn bo\u017cy (jezus) i duch \u015bwi\u0119ty. w ci\u0105gu wiek\u00f3w istnienia chrze\u015bcija\u0144stwa kanon wiary by\u0142 r\u00f3\u017cnie definiowany przez teolog\u00f3w. jednak absolutne minimum, kt\u00f3rego ju\u017c nie mo\u017cna zredukowa\u0107, by nie wyj\u015b\u0107 poza chrze\u015bcija\u0144stwo, jest wiara w to, \u017ce poprzez \u017cycie, \u015bmier\u0107 i zmartwychwstanie chrystusa b\u00f3g przyni\u00f3s\u0142 \u015bwiatu zbawienie.\nka\u017cda z os\u00f3b bo\u017cych ma t\u0119 sam\u0105, jedn\u0105 bosk\u0105 istot\u0119 (natur\u0119) i pozostaje we wzajemnej relacji osobowej na zasadzie pochodze\u0144: b\u00f3g ojciec stanowi zasad\u0119 pochodzenia dla syna, a razem z nim (wsp\u00f3lnie \u2013 \u0142ac. filioque \u2013 w tradycji zachodniej, przez syna \u2013 \u0142ac. per filium \u2013 w tradycji wschodniej) dla ducha \u015bwi\u0119tego.\nw iii w. n.e. w \u0142onie chrze\u015bcija\u0144stwa w ramach dyskusji chrystologicznych pojawi\u0142a si\u0119 nauka arianizmu, g\u0142osz\u0105ca, \u017ce jezus chrystus, syn bo\u017cy, nie jest r\u00f3wny ojcu i jest jemu podporz\u0105dkowany. pogl\u0105d ten zosta\u0142 przez autorytet apostolski ko\u015bcio\u0142a odrzucony jako herezja ju\u017c na soborze w nicei w 325 r., co zosta\u0142o zapisane w symbolu nicejskim, a nast\u0119pnie potwierdzone przez sob\u00f3r konstantynopolita\u0144ski i (381 r.) w nicejsko-konstantynopolita\u0144skim wyznaniu wiary.\njednorodzony syn ojca, kt\u00f3ry \u201esta\u0142 si\u0119 cz\u0142owiekiem\u201d w jezusie chrystusie, przez sw\u0105 \u015bmier\u0107 i zmartwychwstanie dokona\u0142 dzie\u0142a odkupienia cz\u0142owieka i \u015bwiata, daj\u0105c ludziom, kt\u00f3rzy wierz\u0105, zbawienie i \u017cycie wieczne. chrze\u015bcijanie oczekuj\u0105 powszechnego zmartwychwstania oraz s\u0105du ostatecznego, na kt\u00f3rym nast\u0105pi podzia\u0142 na zbawionych i pot\u0119pionych.\nw najbardziej elementarnej postaci doktryna ta zosta\u0142a wyra\u017cona w symbolach wiary: nicejsko-konstantynopolita\u0144skim, apostolskim i atanazja\u0144skim. wyznacznikiem wiary chrze\u015bcija\u0144skiej s\u0105 orzeczenia siedmiu sobor\u00f3w powszechnych, na kt\u00f3rych sformu\u0142owano podstawowe dogmaty: o bosko\u015bci syna bo\u017cego (sob\u00f3r nicejski i \u2013 325 rok), o bosko\u015bci ducha \u015bwi\u0119tego (sob\u00f3r konstantynopolita\u0144ski i \u2013 381 rok), o godno\u015bci marii jako \u201etheotokos, matce bo\u017cej\u201d (sob\u00f3r efeski \u2013 431 rok) i o dw\u00f3ch naturach chrystusa (sob\u00f3r chalcedo\u0144ski \u2013 451 rok). ostatniego ze wspomnianych dogmat\u00f3w nie przyjmuj\u0105 ko\u015bcio\u0142y tzw. monofizyckie.\npodstawowym przykazaniem etycznym chrze\u015bcijan opr\u00f3cz przykaza\u0144 dekalogu jest przykazanie mi\u0142o\u015bci boga oraz bli\u017aniego (w tym nieprzyjaci\u00f3\u0142). mi\u0142o\u015b\u0107 polega nie na akceptacji grzechu, ale nie\u017cywieniu negatywnych uczu\u0107 wzgl\u0119dem \u017ale czyni\u0105cych, krzywdz\u0105cych, nieszukaniu odwetu, ale pozostawieniu cz\u0142owiekowi prawa do wyboru w\u0142asnej drogi, do wolno\u015bci, kt\u00f3r\u0105 ka\u017cdy powinien szanowa\u0107, podobnie jak b\u00f3g to czyni wzgl\u0119dem ka\u017cdego cz\u0142owieka.\nw my\u015bl nauczania, w \u017cadnym wypadku nie oznacza to wspierania drugiego cz\u0142owieka w czynieniu z\u0142a. je\u017celi jednak zechce czyni\u0107 dobro, jest bratem, kt\u00f3remu chrze\u015bcijanin winien nie\u015b\u0107 podstawow\u0105 pomoc w zale\u017cno\u015bci od mo\u017cliwo\u015bci, nie zaniedbuj\u0105c w\u0142asnego zbawienia.\nto dobro ka\u017cdy chrze\u015bcijanin ma mno\u017cy\u0107 w codziennym \u017cyciu, w ka\u017cdym miejscu, w ka\u017cdym czasie, daj\u0105c przyk\u0142ad \u017cycia uczciwego, m\u00f3wi\u0105c prawd\u0119, na z\u0142o odpowiadaj\u0105c \u017cyczliw\u0105 stanowczo\u015bci\u0105, pokonuj\u0105c w\u0142asny l\u0119k, s\u0142abo\u015b\u0107, doskonal\u0105c si\u0119 w dobroci i \u017cyczliwo\u015bci, odcinaj\u0105c si\u0119 odwa\u017cnie od wszelkich z\u0142ych zachowa\u0144, nawet gdyby to mia\u0142o kosztowa\u0107 wiele.\n\n\n== statystyki ==\nchrze\u015bcija\u0144stwo jest obecnie najliczniej reprezentowan\u0105 religi\u0105 na \u015bwiecie.\ndzi\u015b istnieje ju\u017c 41 tys. od\u0142am\u00f3w i wsp\u00f3lnot ko\u015bcielnych. liczb\u0119 t\u0119 zawy\u017caj\u0105 liczne niezale\u017cnie dzia\u0142aj\u0105ce, cho\u0107 pokrewne wsp\u00f3lnoty protestanckie; cz\u0119sto wymienia si\u0119 21 nurt\u00f3w (tradycji) protestanckich.\nbardzo trudno jest szacowa\u0107 dok\u0142adn\u0105 liczebno\u015b\u0107 wyznawc\u00f3w chrze\u015bcija\u0144stwa, poniewa\u017c wiele z od\u0142am\u00f3w prowadzi w r\u00f3\u017cny spos\u00f3b statystyki cz\u0142onkostwa, kt\u00f3re cz\u0119sto nie pokrywaj\u0105 si\u0119 z liczb\u0105 praktykuj\u0105cych. na przyk\u0142ad katolicyzm, gdzie si\u0119 praktykuje chrzest niemowl\u0105t, uwa\u017ca ka\u017cdego ochrzczonego za swojego wyznawc\u0119, nawet je\u017celi zosta\u0142 on cz\u0142onkiem innego wyznania b\u0105d\u017a religii, a niekiedy nawet gdy dokona\u0142 oficjalnej apostazji. w europie p\u00f3\u0142nocnej, gdzie protestantyzm jest wci\u0105\u017c religi\u0105 pa\u0144stwow\u0105 lub zachowa\u0142 si\u0119 zwyczaj p\u0142acenia podatku ko\u015bcielnego, praktykuje zaledwie kilka procent z nominalnych cz\u0142onk\u00f3w ko\u015bcio\u0142a. w wielu krajach ameryki \u0142aci\u0144skiej i filipin obserwuje si\u0119 te\u017c wzajemne podbieranie konwertyt\u00f3w i cz\u0119ste zmiany wyzna\u0144, co skutkuje bardzo niskim poziomem wierno\u015bci nowemu od\u0142amowi (na poziomie 20\u201330% w skali roku).\n\n\n=== nurty i denominacje ===\nwed\u0142ug bada\u0144 pew forum, z chrze\u015bcija\u0144stwem identyfikuje si\u0119 blisko 32% ludno\u015bci \u015bwiata (wed\u0142ug raportu z 2011 r.). wed\u0142ug sprawozdania organizacji spo\u015br\u00f3d blisko 2,2 miliarda chrze\u015bcijan wyr\u00f3\u017cnia si\u0119:\n\nok. 1,1 mld katolik\u00f3w (50,1% wszystkich chrze\u015bcijan i 15,9% \u015bwiatowej populacji),\nok. 800 mln protestant\u00f3w (odpowiednio 36,7% i 11,6%), w tym:\nok. 279 mln zielono\u015bwi\u0105tkowc\u00f3w;\nok. 215 mln ewangelikalnych;\nok. 85 mln anglikan\u00f3w;\nok. 80 mln ewangelik\u00f3w reformowanych;\nok. 77 mln luteran\u00f3w;\nok. 74 mln metodyt\u00f3w;\nok. 72 mln baptyst\u00f3w (wed\u0142ug danych samego ko\u015bcio\u0142a oko\u0142o 100 mln);\nok. 21 mln adwentyst\u00f3w (99% z nich zrzesza ko\u015bci\u00f3\u0142 adwentyst\u00f3w dnia si\u00f3dmego);\nok. 260 mln prawos\u0142awnych i wiernych ko\u015bcio\u0142\u00f3w orientalnych (odpowiednio 11,9% i 3,8%);\nok. 16,4 mln mormoni\u00f3w (g\u0142\u00f3wnie ko\u015bci\u00f3\u0142 jezusa chrystusa \u015bwi\u0119tych w dniach ostatnich i spo\u0142eczno\u015b\u0107 chrystusa) \u2013 0,7%;\nok. 8,7 mln \u015bwiadk\u00f3w jehowy (0,4%);\nok. 2 mln cz\u0142onk\u00f3w stowarzyszenia nauki chrze\u015bcija\u0144skiej (0,1%);\nwsp\u00f3lnoty chrze\u015bcija\u0144skie niezarejestrowane;\nr\u00f3\u017cnego rodzaju sekty pochodzenia chrze\u015bcija\u0144skiego.nale\u017cy wzi\u0105\u0107 pod uwag\u0119, \u017ce 305 mln chrze\u015bcijan nale\u017cy do r\u00f3\u017cnych ruch\u00f3w charyzmatycznych wewn\u0105trz swoich od\u0142am\u00f3w (np. ruch odnowy w duchu \u015bwi\u0119tym wewn\u0105trz katolicyzmu), st\u0105d cz\u0119sto mo\u017cna spotka\u0107 wy\u017csze warto\u015bci chrze\u015bcijan charyzmatycznych.\nnajwi\u0119cej chrze\u015bcijan (36,8%) \u017cyje w obu amerykach, z tym \u017ce dystrybucja jest r\u00f3\u017cna dla ka\u017cdej grupy od\u0142am\u00f3w. najwi\u0119cej chrze\u015bcijan \u017cyje w stanach zjednoczonych (246,8 mln), brazylii (175,8 mln) i meksyku (107,8 mln). krajami posiadaj\u0105cymi najliczniejsz\u0105 mniejszo\u015b\u0107 chrze\u015bcija\u0144sk\u0105 s\u0105 chiny (67 mln), indie (31,9 mln) i indonezja (21,2 mln).\nkatolicyzm jest najbardziej na \u015bwiecie rozpowszechnionym od\u0142amem chrze\u015bcija\u0144stwa, obecnym przede wszystkim w ameryce (47,5% wszystkich katolik\u00f3w), europie (23,9%), afryce subsaharyjskiej (16,1%) i w niekt\u00f3rych krajach azji (przede wszystkim filipiny, timor wschodni i liban, du\u017ce mniejszo\u015bci tak\u017ce w chinach, wietnamie, korei i indonezji). ponad 12% populacji katolik\u00f3w mieszka w brazylii (3/4 miejscowych chrze\u015bcijan). polska jest \u00f3smym na \u015bwiecie i trzecim w europie krajem pod wzgl\u0119dem populacji katolickiej. \njeden na pi\u0119ciu protestant\u00f3w mieszka w stanach zjednoczonych (blisko 160 mln), jeden na trzech w afryce subsaharyjskiej (najwi\u0119cej w nigerii \u2013 59,7 mln). historycznie od\u0142amy protestantyzmu dominuj\u0105 tak\u017ce w europie p\u00f3\u0142nocnej. w ameryce \u0142aci\u0144skiej i azji mo\u017cna spotka\u0107 spore mniejszo\u015bci protestanckie (najwi\u0119ksze w chinach, brazylii i indiach).\nwyznawcy ko\u015bcio\u0142\u00f3w wschodnich dominuj\u0105 w europie wschodniej, azji p\u00f3\u0142nocnej, w etiopii, i s\u0105 najliczniejsz\u0105 grup\u0105 chrze\u015bcijan na bliskim wschodzie. ponad 100 mln prawos\u0142awnych mieszka w rosji. krajem z najwi\u0119ksz\u0105 liczb\u0105 wyznawc\u00f3w ko\u015bcio\u0142\u00f3w orientalnych jest etiopia (36 mln). jedynie jeszcze w erytrei i armenii wyznawcy ko\u015bcio\u0142\u00f3w orientalnych s\u0105 najwi\u0119ksz\u0105 grup\u0105 religijn\u0105.\nwed\u0142ug mi\u0119dzynarodowego biuletynu bada\u0144 misyjnych (international bullettin of missionary research) dziennie przybywa 80 tysi\u0119cy chrze\u015bcijan.\n\n\n== kryteria przynale\u017cno\u015bci ==\n\n\n=== pierwsze wieki ===\nhistorycznie w ci\u0105gu pierwszych sze\u015bciu wiek\u00f3w istnienia chrze\u015bcija\u0144stwa przekaz wiary by\u0142 podstawowym kryterium przynale\u017cno\u015bci. czysto\u015b\u0107 wiary, kerygmat, by\u0142 strze\u017cony bardzo \u015bci\u015ble jako wyraz jedno\u015bci uczni\u00f3w chrystusa i ko\u015bcio\u0142\u00f3w lokalnych w ca\u0142ej \u00aboikumene\u00bb \u2013 w ca\u0142ym ko\u015bciele powszechnym. chrze\u015bcijanie przekazywali swoim uczniom dok\u0142adnie to, co przej\u0119li od tych, kt\u00f3rzy im g\u0142osili wiar\u0119. tak rozumia\u0142 swoj\u0105 misj\u0119 apostolsk\u0105 \u015bw. pawe\u0142:\n\nchrze\u015bcija\u0144stwo rozumia\u0142o samo siebie jako wsp\u00f3lnot\u0119 wyznaj\u0105c\u0105 t\u0119 sam\u0105 wiar\u0119, jako ko\u015bci\u00f3\u0142 maj\u0105cy nast\u0119puj\u0105ce cechy: jedno\u015b\u0107, \u015bwi\u0119to\u015b\u0107, katolicko\u015b\u0107 (powszechno\u015b\u0107) i apostolsko\u015b\u0107 (sukcesja apostolska) \u2013 ecclesia una, sancta, catholica, apostolica (credo nicejsko-konstantynopolita\u0144skie, 381 r.). \nw odniesieniu do os\u00f3b i grup wyznaj\u0105cych wiar\u0119 w spos\u00f3b uznany przez ko\u015bci\u00f3\u0142 za heterodoksalny stosowano anatem\u0119, kt\u00f3ra oznacza\u0142a usuni\u0119cie z ko\u015bcio\u0142a, r\u00f3wnoznaczne z utrat\u0105 prawa do u\u017cywania nazwy \u201echrze\u015bcija\u0144ski\u201d przez owe osoby czy wsp\u00f3lnoty.\npodstawowe prawdy dogmatyczne na temat tajemnicy chrystusa i os\u00f3b tr\u00f3jcy \u015bwi\u0119tej zosta\u0142y zdefiniowane na pierwszych czterech soborach powszechnych: nicejskim i (325), konstantynopolita\u0144skim i (381), efeskim (431) i chalcedo\u0144skim (451).\nsobory te, niekt\u00f3re wyznania, kt\u00f3re wsp\u00f3\u0142cze\u015bnie zalicza si\u0119 do chrze\u015bcija\u0144skich, uzna\u0142y za niechrze\u015bcija\u0144skie, jako zaprzeczaj\u0105ce jakiej\u015b istotnej prawdzie wiary chrze\u015bcija\u0144skiej. arianie zostali wy\u0142\u0105czeni z chrze\u015bcija\u0144stwa przez sob\u00f3r nicejski i, pelagianie przez synody w kartaginie, a nast\u0119pnie razem z nestorianami przez sob\u00f3r efeski.\n\n\n=== konsekwencje wielkiej schizmy i reformacji ===\nw zwi\u0105zku z podzia\u0142em chrze\u015bcija\u0144stwa na prawos\u0142awie i katolicyzm, kt\u00f3re w 1054 r. wzajemnie ob\u0142o\u017cy\u0142y si\u0119 anatemami, a nast\u0119pnie wskutek rozbicia ko\u015bcio\u0142a katolickiego w czasie reformacji w xvi w., autorytet magisterium ko\u015bcio\u0142a w obr\u0119bie ca\u0142ego chrze\u015bcija\u0144stwa uleg\u0142 dewaluacji. odt\u0105d poszczeg\u00f3lne ko\u015bcio\u0142y i wsp\u00f3lnoty wyznaniowe strzeg\u0142y w\u0142asnej ortodoksji w ramach w\u0142asnej jurysdykcji ko\u015bcielnej.\nwsp\u00f3\u0142cze\u015bnie wszystkie trzy wielkie nurty chrze\u015bcija\u0144stwa: katolicyzm, prawos\u0142awie i tradycyjne wyznania protestanckie, jak luteranizm, kalwinizm i anglikanizm, przyjmuj\u0105 nauczanie chrystologiczne i trynitarne pierwszych czterech sobor\u00f3w powszechnych za wyznacznik przynale\u017cno\u015bci do chrze\u015bcija\u0144stwa. chodzi przede wszystkim o wiar\u0119 w dwie natury chrystusa: bosk\u0105 i ludzk\u0105, oraz o uznanie wsp\u00f3\u0142istotno\u015bci trzech os\u00f3b boskich: ojca, syna i ducha \u015bwi\u0119tego. wiar\u0119 t\u0119 wyznaje si\u0119 przy chrzcie.\nreligioznawcy i eklezjolodzy stosuj\u0105 tu najcz\u0119\u015bciej nast\u0119puj\u0105ce kryteria:\n\ndogmatyk\u0119, czyli nauk\u0119 danego ko\u015bcio\u0142a;\nkryteria historyczne;\nobrz\u0105dek (kt\u00f3ry wi\u0105\u017ce si\u0119 z tradycj\u0105 liturgiczn\u0105);\nstosunek do innych ko\u015bcio\u0142\u00f3w (pozostawanie w unii, w schizmie).\n\n\n=== zwi\u0105zki wyznaniowe nie uznaj\u0105ce sobor\u00f3w powszechnych ===\nwobec zwi\u0105zk\u00f3w wyznaniowych, kt\u00f3re nie uznaj\u0105 ustale\u0144 sobor\u00f3w powszechnych, powy\u017csze kryteria s\u0105 niemo\u017cliwe do zastosowania.\ndotyczy to zw\u0142aszcza powsta\u0142ych w xix w. z nurtu protestanckiego takich grup religijnych, jak mormoni oraz \u015bwiadkowie jehowy i inne wyznania wywodz\u0105ce si\u0119 z badaczy pisma \u015bwi\u0119tego. uznaj\u0105 synostwo bo\u017ce jezusa chrystusa, lecz nie uznaj\u0105 dogmatu o tr\u00f3jcy \u015bwi\u0119tej.\nnie wszystkie wyznania uznaj\u0105ce si\u0119 za chrze\u015bcija\u0144skie maj\u0105 ramy organizacyjne czy cho\u0107by sprecyzowan\u0105 doktryn\u0119, wobec czego ich klasyfikacja nie mo\u017ce by\u0107 doskona\u0142a i w pe\u0142ni obiektywna. stosuje si\u0119 podzia\u0142y na podstawie stosunku danego wyznania do konkretnej kwestii teologicznej (typu \u201ea \u2013 nie-a\u201d, np. monofizytyzm \u2013 diofizytyzm, trynitaryzm \u2013 antytrynitaryzm itd.), ale \u017caden taki podzia\u0142 nie jest wyczerpuj\u0105cy, poniewa\u017c pozostawia wiele wyzna\u0144, dla kt\u00f3rych dana kwestia jest oboj\u0119tna. istniej\u0105 r\u00f3wnie\u017c pogl\u0105dy teologiczne, kt\u00f3re wymykaj\u0105 si\u0119 wszelkim klasyfikacjom, poniewa\u017c zajmuj\u0105 pozycj\u0119 ca\u0142kowicie autonomiczn\u0105. dlatego w klasyfikacji wyzna\u0144 chrze\u015bcija\u0144skich cz\u0119sto stosowany jest podzia\u0142 oparty na tradycji.\npodobny problem odrzucenia klasycznych kryteri\u00f3w przynale\u017cno\u015bci do chrze\u015bcija\u0144stwa wyst\u0119puje w nowych, synkretycznych ruchach religijnych, kt\u00f3re te\u017c uwa\u017caj\u0105 si\u0119 za chrze\u015bcija\u0144skie.\n\n\n== klasyfikacja wyzna\u0144 chrze\u015bcija\u0144skich ==\nchrze\u015bcijanie wierz\u0105 w jeden ko\u015bci\u00f3\u0142 powszechny ustanowiony przez jezusa, jako wsp\u00f3lnot\u0119 ludzi wierz\u0105cych i d\u0105\u017c\u0105cych do zbawienia. cz\u0119\u015b\u0107 z nich uwa\u017ca, \u017ce owym ko\u015bcio\u0142em jest zgromadzenie, do kt\u00f3rego nale\u017c\u0105 (chrze\u015bcijanie ekskluzywni), a inna cz\u0119\u015b\u0107, \u017ce ko\u015bcio\u0142em tym jest niewidzialna wsp\u00f3lnota ludzi po\u0142\u0105czonych wsp\u00f3ln\u0105 wiar\u0105, nale\u017c\u0105cych do r\u00f3\u017cnych wyzna\u0144 (chrze\u015bcijanie inkluzywni). w skrajnym uj\u0119ciu pierwsze podej\u015bcie sk\u0142ania do odmawiania innym wyznaniom prawa do nazywania si\u0119 chrze\u015bcija\u0144skimi oraz prozelityzmu \u2013 nak\u0142aniania innowierc\u00f3w do przyj\u0119cia swoich wyznawanych warto\u015bci i wynikaj\u0105cych z nich zasad moralnych. drugie sk\u0142ania do prawid\u0142owo pojmowanego ekumenizmu oraz dostrzegania w innych wyznaniach inspiruj\u0105cych warto\u015bci. poniewa\u017c w ramach chrze\u015bcija\u0144stwa funkcjonuje wiele wyzna\u0144, te wewn\u0119trzne podzia\u0142y mog\u0105 by\u0107 przez wiernych traktowane albo jako najwi\u0119ksza rana wsp\u00f3\u0142czesnego chrze\u015bcija\u0144stwa, albo jako jego bogactwo i warto\u015b\u0107.\nklasyczny podzia\u0142 dzieli chrze\u015bcija\u0144stwo na trzy g\u0142\u00f3wne od\u0142amy:\n\nkatolicyzm \u2013 obejmuj\u0105cy przede wszystkim ko\u015bci\u00f3\u0142 katolicki wraz z obrz\u0105dkami \u2013 \u0142aci\u0144skim, greckokatolickim i innymi wschodnimi, wyznania starokatolickie, w tym mariawityzm, oraz nurty tradycjonalistyczne i liberalne;\nko\u015bcio\u0142y wschodnie \u2013 do kt\u00f3rej zaliczamy prawos\u0142awie w tym staroobrz\u0119dowcy oraz ko\u015bcio\u0142y orientalne i asyryjskie;\nprotestantyzm \u2013 szereg wyzna\u0144 wywodz\u0105cych si\u0119 z xvi-wiecznej reformacji, w tym luteranizm, kalwinizm, baptyzm, metodyzm, adwentyzm i pentekostalizm, a tak\u017ce protestancki nurt anglikanizmu. do ko\u015bcio\u0142\u00f3w protestanckich zalicza si\u0119 te\u017c najstarsze z nich, jeszcze przedreformacyjne zbory waldens\u00f3w i husyt\u00f3w, istniej\u0105ce od czas\u00f3w \u015bredniowiecznych my\u015blicieli: piotra waldo i jana husa; od tego ostatniego wy\u0142oni\u0142a si\u0119 te\u017c jednota brat\u0159i \u010desk\u00fdch (\u201ebracia czescy\u201d), kt\u00f3ra w czasach reformacji przy\u0142\u0105czy\u0142a si\u0119 do protestantyzmu.ponadto cz\u0119sto wyr\u00f3\u017cnia si\u0119 jeszcze:\n\nanglikanizm (obejmuj\u0105cy m.in. ko\u015bcio\u0142y episkopalne) cz\u0119sto wyr\u00f3\u017cnia si\u0119 jako czwarty nurt chrze\u015bcija\u0144stwa, \u201edrog\u0119 \u015brodka\u201d (via media) mi\u0119dzy katolicyzmem a protestantyzmem, b\u0119d\u0105cy w komunii zar\u00f3wno ko\u015bcio\u0142ami starokatolickimi (nurt katolicki), jak i lutera\u0144skimi w ramach wsp\u00f3lnoty porvoo (nurt protestancki);\nwyznania antytrynitarne \u2013 nie uznaj\u0105ce doktryny o tr\u00f3jcy \u015bwi\u0119tej;\nniezarejestrowane wsp\u00f3lnoty \u017cyj\u0105ce na wz\u00f3r pierwszych chrze\u015bcijan.ze wzgl\u0119du na mnogo\u015b\u0107 istniej\u0105cych wyzna\u0144 chrze\u015bcija\u0144skich nie mo\u017cna m\u00f3wi\u0107 o jednolitym przyw\u00f3dztwie w\u015br\u00f3d chrze\u015bcijan.\n\n\n== inne wsp\u00f3lnoty wywodz\u0105ce si\u0119 z chrze\u015bcija\u0144stwa ==\nna \u015bwiecie istnieje r\u00f3wnie\u017c wiele religii wywodz\u0105cych si\u0119 historycznie z chrze\u015bcija\u0144stwa (za\u0142o\u017cycielami byli cz\u0142onkowie r\u00f3\u017cnych ko\u015bcio\u0142\u00f3w chrze\u015bcija\u0144skich), ale cz\u0119\u015bciowo lub ca\u0142kowicie odchodz\u0105cych od podstawowych doktryn, w\u0142a\u015bciwych chrze\u015bcija\u0144stwu.\nprzyk\u0142adem mo\u017ce by\u0107 antropozofia rudolfa steinera, przyjmuj\u0105ca reinkarnacj\u0119. z kolei w stanach zjednoczonych powsta\u0142 ko\u015bci\u00f3\u0142 jezusa chrystusa \u015bwi\u0119tych w dniach ostatnich, kt\u00f3rego wyznawcy nazywani s\u0105 mormonami, gdy\u017c obok biblii uznaj\u0105 jeszcze ksi\u0119g\u0119 mormona \u2013 wed\u0142ug wyznawc\u00f3w tej religii jej autorami s\u0105 \u017cydzi, kt\u00f3rzy wyw\u0119drowali z jerozolimy do ameryki w vi wieku przed chrystusem.\n\n\n== chrze\u015bcija\u0144stwo a masoneria ==\nnauka chrze\u015bcija\u0144ska, w kt\u00f3rej jezus chrystus jest sprawc\u0105 zbawienia, jest nie do pogodzenia z deistyczn\u0105 maso\u0144sk\u0105 koncepcj\u0105 samozbawienia. ko\u015bci\u00f3\u0142 katolicki, ko\u015bcio\u0142y wschodnie i konserwatywne ko\u015bcio\u0142y protestanckie maj\u0105 do wolnomularstwa stosunek negatywny. w praktyce zakazy przynale\u017cno\u015bci s\u0105 cz\u0119sto \u0142amane. w\u015br\u00f3d duchownych ko\u015bcio\u0142\u00f3w liberalnych zdarzaj\u0105 si\u0119 masoni. zarzuca si\u0119 im ch\u0119\u0107 zatarcia r\u00f3\u017cnic mi\u0119dzy chrze\u015bcija\u0144stwem a innymi religiami oraz zniszczenia tradycyjnych ko\u015bcio\u0142\u00f3w. istnieje pogl\u0105d, \u017ce mormonizm zrodzi\u0142 si\u0119 z inspiracji maso\u0144skiej. wed\u0142ug jednej z legend maso\u0144skich sam jezus mia\u0142by by\u0107 masonem.\n\n\n== prze\u015bladowania chrze\u015bcijan ==\nwsp\u00f3\u0142cze\u015bnie w wielu krajach \u015bwiata dochodzi do prze\u015bladowa\u0144 chrze\u015bcijan z powodu wyznawanej przez nich wiary. wed\u0142ug raportu organizacji pomoc ko\u015bcio\u0142owi w potrzebie chrze\u015bcijanie s\u0105 dyskryminowani w ponad 70 krajach \u015bwiata. wed\u0142ug tego opracowania prze\u015bladowania dotycz\u0105 ok. 200 mln os\u00f3b, za\u015b rocznie ginie ok. 170 tys. os\u00f3b. najtrudniejsze warunki panuj\u0105 w takich krajach, jak afganistan, erytrea, chi\u0144ska republika ludowa, korea p\u00f3\u0142nocna, mjanma, pakistan, nigeria, sudan, wietnam i zimbabwe. przedstawiciele organizacji pomoc ko\u015bcio\u0142owi w potrzebie twierdz\u0105, \u017ce obecnie chrze\u015bcija\u0144stwo jest najbardziej prze\u015bladowan\u0105 religi\u0105 na \u015bwiecie.\nw 2011 roku \u2013 wed\u0142ug agencji informacyjnej idea oraz dzie\u0142a pomocy prze\u015bladowanym chrze\u015bcijanom \u201eopen doors\u201d \u2013 na ca\u0142ym \u015bwiecie jest prze\u015bladowanych 100 mln chrze\u015bcijan. takie same dane poda\u0142 w 2010 roku frankfurter allgemeine zeitung, dodaj\u0105c, \u017ce sytuacja chrze\u015bcijan jest najtrudniejsza w krajach takich jak iran, arabia saudyjska, somalia, malediwy, afganistan, jemen, mauretania, laos i uzbekistan. zjawisko spotka\u0142o si\u0119 m.in. z odpowiedzi\u0105 unii europejskiej w postaci rezolucji parlamentu europejskiego, kt\u00f3ra pot\u0119pi\u0142a akty przemocy wobec wyznawc\u00f3w wszelkich religii.\nw 2011 roku obserwatorium nietolerancji i dyskryminacji chrze\u015bcijan w europie opublikowa\u0142o raport na temat dyskryminacji chrze\u015bcijan w europie w latach 2005\u20132010. tematyka wsp\u00f3\u0142czesnych prze\u015bladowa\u0144 poruszana jest w audycji kirche in not. \nswoj\u0105 opini\u0119 o dyskryminacji chrze\u015bcijan (g\u0142\u00f3wnie katolik\u00f3w) w polsce przygotowa\u0142 dla onz instytut ordo iuris.\n\n\n== kobiety w chrze\u015bcija\u0144stwie ==\n\npodstawowa chrze\u015bcija\u0144ska wizja kobiety, jej r\u00f3l w rodzinie, spo\u0142ecze\u0144stwie i ko\u015bciele, podkre\u015bla jej r\u00f3wno\u015b\u0107 z m\u0119\u017cczyzn\u0105 w odniesieniu do godno\u015bci ludzkiej i zbawienia. wed\u0142ug biblii zar\u00f3wno m\u0119\u017cczyzna, jak i kobieta zostali stworzeni na bo\u017cy obraz, mieli udzia\u0142 w relacji z bogiem, a tak\u017ce wsp\u00f3\u0142dzielili odpowiedzialno\u015b\u0107 za dar \u017cycia i wychowywanie potomstwa oraz panowanie nad stworzeniem:a wreszcie rzek\u0142 b\u00f3g: \u00abuczy\u0144my cz\u0142owieka na nasz obraz, podobnego nam. niech panuje nad rybami morskimi, nad ptactwem powietrznym, nad byd\u0142em, nad ziemi\u0105 i nad wszystkimi zwierz\u0119tami pe\u0142zaj\u0105cymi po ziemi!\u00bb stworzy\u0142 wi\u0119c b\u00f3g cz\u0142owieka na sw\u00f3j obraz, na obraz bo\u017cy go stworzy\u0142: stworzy\u0142 m\u0119\u017cczyzn\u0119 i niewiast\u0119. po czym b\u00f3g im b\u0142ogos\u0142awi\u0142, m\u00f3wi\u0105c do nich: \u00abb\u0105d\u017acie p\u0142odni i rozmna\u017cajcie si\u0119, aby\u015bcie zaludnili ziemi\u0119 i uczynili j\u0105 sobie poddan\u0105; aby\u015bcie panowali nad rybami morskimi, nad ptactwem powietrznym i nad wszystkimi zwierz\u0119tami pe\u0142zaj\u0105cymi po ziemi \n/ksi\u0119ga rodzaju 1,26-28/oto rodow\u00f3d potomk\u00f3w adama. gdy b\u00f3g stworzy\u0142 cz\u0142owieka, na podobie\u0144stwo boga stworzy\u0142 go; stworzy\u0142 m\u0119\u017cczyzn\u0119 i niewiast\u0119, pob\u0142ogos\u0142awi\u0142 ich i da\u0142 im nazw\u0119 \"ludzie\", wtedy gdy ich stworzy\u0142.                                                                                                                                 /ksi\u0119ga rodzaju 5, 1-2/nie ma ju\u017c \u017cyda ani poganina, nie ma ju\u017c niewolnika ani cz\u0142owieka wolnego, nie ma ju\u017c m\u0119\u017cczyzny ani kobiety, wszyscy bowiem jeste\u015bcie kim\u015b jednym w chrystusie jezusie.                                                                                                                                                                       /list do galat\u00f3w 3, 28/\npotem pan b\u00f3g rzek\u0142: \u00abnie jest dobrze, \u017ceby m\u0119\u017cczyzna by\u0142 sam, uczyni\u0119 mu zatem odpowiedni\u0105 dla niego pomoc\u00bb. ulepiwszy z gleby wszelkie zwierz\u0119ta l\u0105dowe i wszelkie ptaki powietrzne, pan b\u00f3g przyprowadzi\u0142 je do m\u0119\u017cczyzny, aby przekona\u0107 si\u0119, jak\u0105 on da im nazw\u0119. ka\u017cde jednak zwierz\u0119, kt\u00f3re okre\u015bli\u0142 m\u0119\u017cczyzna, otrzyma\u0142o nazw\u0119 \"istota \u017cywa\"*. i tak m\u0119\u017cczyzna da\u0142 nazwy wszelkiemu byd\u0142u, ptakom powietrznym i wszelkiemu zwierz\u0119ciu polnemu, ale nie znalaz\u0142a si\u0119 pomoc odpowiednia dla m\u0119\u017cczyzny                                                                                         /ksi\u0119ga rodzaju 2, 18-20/adam nie znajduje odpowiedniej pomocy w zwierz\u0119tach, staje si\u0119 ni\u0105 kobieta. wed\u0142ug r. davida freedmana etymologiczne t\u0142umaczenie zwrotu z rdz 2, 20 \u201epomoc odpowiednia\u201d (hebr. ezer kenegdo) powinno brzmie\u0107 \"moc/si\u0142a odpowiadaj\u0105ca\" m\u0119\u017cczy\u017anie, co uwypukla r\u00f3wno\u015b\u0107 i stosowno\u015b\u0107 kobiety, dzi\u0119ki kt\u00f3rym u\u015bmierzy ona samotno\u015b\u0107 m\u0119\u017cczyzny. jednocze\u015bnie chrze\u015bcija\u0144stwo wskazuje oczywisty fakt, \u017ce obie p\u0142cie nie s\u0105 identyczne. r\u00f3\u017cnice daj\u0105 mo\u017cliwo\u015b\u0107 wzajemnego  uzupe\u0142niania si\u0119, komplementarno\u015bci.\n\n\n== uwagi ==\n\n\n== przypisy ==\n\n\n== bibliografia ==\ngr\u00fcndler j.: sects, christian. w: sacramentum mundi. an encyclopedia of theology. k. rahner sj, cornelius ernst, k. smyth (red.). t. 6. londyn: burns & oats, 1970, s. 51\u201361. isbn 0-223-97683-0.\nchristianity. w: encyclopaedia britannica. t. 5. londyn-chicago-genewa-sydney-toronto: 1964, s. 693\u2013700.\nk. rahner: bible \u2013 b. theology. w: sacramentum mundi. an encyclopedia of theology. k. rahner sj, cornelius ernst, k. smyth (red.). wyd. 5. t. 1. londyn: burns & oats, 1970, s. 172. isbn 0-85532-142-3.\nreligie \u015bwiata, bart\u0142omiejb. kaczorowski (red.), warszawa: pwn, 2006, isbn 83-01-14645-1, isbn 978-83-01-14645-0, oclc 69272298 .brak strony (ksi\u0105\u017cka)\nbristow p.: sexuality, gender and feminism. w: ten\u017ce: christian ethics and the human person. truth end relativism in contemporary moral theology. oxford: family publications \u2013 maryvale institute, 2009, s. 384. isbn 978-1-871217-98-8.\nstein e.: the significance of woman\u2019s intrinsic value in national life. w: ten\u017ce: pisma zebrane. t. 2. washington: ics publications, 1996, s. 255\u2013258."