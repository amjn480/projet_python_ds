"il venezuela, ufficialmente repubblica bolivariana del venezuela (in spagnolo rep\u00fablica bolivariana de venezuela) \u00e8 una repubblica federale situata nel nord dell'america meridionale. la capitale \u00e8 caracas. fa parte dell'america latina.\nsituato subito a nord dell'equatore, \u00e8 considerato come uno dei paesi con la maggiore diversit\u00e0 ecologica nel mondo. abitata gi\u00e0 in epoca precolombiana da gruppi tribali amerindi come caribe e arawak, fu toccata da cristoforo colombo nel suo terzo viaggio nel 1498 e venne inglobata nel vasto impero sudamericano spagnolo nel xvi secolo, anche se il clima limit\u00f2 fortemente l'entit\u00e0 della colonizzazione. fu il primo stato latinoamericano ad emanciparsi dalla corona spagnola, proclamando formalmente il 5 luglio 1811 la propria indipendenza, che divenne per\u00f2 effettiva solo nel 1821.\nil paese, oggi strutturato in ventitr\u00e9 stati e un distretto federale (definito distrito capital), \u00e8 delimitato a nord dal mar dei caraibi (che a sua volta comprende la frontiera marittima con la repubblica dominicana, aruba, bonaire, cura\u00e7ao, porto rico, isole vergini americane, isole vergini britanniche, martinica, guadalupa, sint maarten e trinidad e tobago), a est confina con la guyana, a sud e a sud-est con il brasile, a ovest e a sud-ovest con la colombia. il venezuela si estende su una superficie terrestre totale di 916 445 km\u00b2, comprensiva della cross continentale, dell'isola di margarita e delle dipendenze federali venezuelane. il punto pi\u00f9 settentrionale del suo territorio \u00e8 rappresentato dall'isola di aves. il paese esercita la sovranit\u00e0 su 860 000 km\u00b2 di superficie marina sotto il concetto zona economica esclusiva. il venezuela ha anche una storica controversia territoriale con la guyana su una superficie di circa 159 500 chilometri quadrati compresi nella guayana esequiba, situata lungo il confine orientale, designata come zona en reclamaci\u00f3n.\ndopo la proclamazione dell'indipendenza e per buona parte dell'ottocento e della prima met\u00e0 del novecento, a causa dell'instabilit\u00e0 interna e di una serie di lotte civili, il venezuela non riusc\u00ec ad avere uno sviluppo economico soddisfacente. fu solo a partire dalla seconda met\u00e0 degli anni 1940, con la massiccia immigrazione europea (tra cui molti italiani) e lo sfruttamento intensivo delle proprie risorse minerarie (e in particolare del petrolio) che cominci\u00f2 rapidamente a modernizzarsi, sperimentando una forte crescita economica. sul finire degli anni 1950, all'indomani della caduta del dittatore marcos p\u00e9rez jim\u00e9nez (1958) si impose nel paese un sistema di governo democratico.\nil venezuela \u00e8 considerato un paese in via di sviluppo con un'economia basata principalmente sulle operazioni di estrazione, raffinazione e commercializzazione del petrolio e di altre risorse minerarie. l'agricoltura riveste ormai una scarsa importanza mentre l'industria ha avuto negli ultimi decenni uno sviluppo diseguale (in gran parte \u00e8 ancora un'industria di assemblaggio e montaggio).\nla sua popolazione conta 32 816 801 abitanti, in gran parte meticci nati dall'incrocio delle etnie indigene sia con bianchi di origine generalmente ispanica sia con creoli e africani. sono presenti nel paese anche molti europei (spagnoli, italiani e portoghesi in particolare) e loro discendenti, mentre gli indigeni allo stato puro e gli asiatici rappresentano una parte trascurabile della popolazione. la multietnicit\u00e0 del venezuela ha fortemente influenzato sia la sua vita sociale e culturale sia l'arte. la danza nazionale \u00e8 lo joropo.\nl'attuale capo dello stato \u00e8 nicol\u00e1s maduro, nonostante il titolo venne conteso da juan guaid\u00f3 dal 2019 fino al 2022. la lingua ufficiale \u00e8 lo spagnolo insieme ad altre lingue indigene.\n\n\n== toponomastica ==\nil 30 maggio 1498, nel corso del terzo viaggio di cristoforo colombo, una flotta di sei imbarcazioni al comando dell'ammiraglio genovese raggiunse le coste dell'attuale venezuela. il 1\u00ba agosto, tre velieri toccarono le coste del venezuela nei pressi dell'isola di trinidad. entrarono nel golfo di paria, sulla foce del serpente o dragon's mouth. senza saperlo, cristoforo colombo era giunto in sud america. l'esploratore la battezz\u00f2 con il nome di tierra de gracia.\nil nome venezuela \u00e8 stato storicamente attribuito al navigatore italiano amerigo vespucci che navig\u00f2 sulla costa settentrionale del sud america insieme ad alonso de ojeda nel 1499, nel corso di una spedizione navale esplorativa che raggiunse la costa nord-occidentale del paese, ora nota come golfo del venezuela. in quel viaggio, l'equipaggio osserv\u00f2 le costruzioni degli indigeni erette su palafitte di legno fuori delle acque. tali costruzioni ricordarono a vespucci la citt\u00e0 di venezia, e lo ispirarono nell'attribuire il nome di venezziola o venezuola alla regione. il termine che in italiano rinascimentale aveva il significato di piccola venezia, si trasform\u00f2 successivamente in spagnolo in venezuela, nonostante ci\u00f2, molti anziani veneziani (e veneti) sono soliti chiamarla con il nome rinascimentale.\naltre versioni, storicamente meno accreditate, affermano che il nome venezuela sia di origine indigena e non un diminutivo di venezia. tuttavia la prima versione rimane la pi\u00f9 ampiamente accettata come spiegazione sull'origine del nome del paese.\n\n\n== storia ==\n\n\n=== epoca precolombiana ===\nsi pensa che l'essere umano sia apparso nel territorio venezuelano circa 30 000 anni fa, provenienti dall'asia, dopo aver attraversato lo stretto di bering ed essersi diffuso in nord america, e dalla polinesia, attraverso ondate di popoli arrivati su imbarcazioni primitive. i popoli indigeni primitivi erano dediti a caccia, pesca e agricoltura, pi\u00f9 o meno avanzata; alcuni gruppi coltivavano prodotti che sono rimasti nel corso del tempo tra i pi\u00f9 consumati del luogo, come mais, cacao, fagioli e yuca. i popoli cacciatori erano nomadi e si spostavano in continuazione, al contrario degli agricoltori, che svolgevano una vita semisedentaria e che col tempo svilupparono delle civilt\u00e0 avanzate, in grado di lavorare la ceramica e di costruire opere come ad esempio argini di fiumi e dighe. i gruppi indigeni pi\u00f9 importanti erano i chibchas, che vivevano sulle ande, i caribe, situati in quasi tutte le regioni costiere, e gli arawakos, stanziatisi in una parte della costa e pi\u00f9 a sud.\n\n\n=== epoca coloniale ===\ncristoforo colombo scopr\u00ec la regione nel suo terzo viaggio, il 2 agosto 1498.\nla spagna inglob\u00f2 il venezuela nel suo vasto impero americano nel corso del xvi secolo, anche se l'esplorazione del paese pot\u00e9 dirsi compiuta solo nei primi decenni dell'ottocento. pochi spagnoli vi si trapiantarono per via del clima subtropicale, preferendo generalmente vivere nelle montagne andine degli attuali stati del t\u00e1chira, m\u00e9rida e trujillo.\nun primo tentativo di colonizzazione tedesca del venezuela venne realizzato nel xvi secolo dalla famiglia tedesca di anton e bartholomeus welser, per conto degli imperatori del sacro romano impero di germania. tra il 1528 e il 1556 la germania acquis\u00ec di fatto nuovi territori in venezuela. altri punti furono l'isola di arguin lungo le coste atlantiche della mauritania (acquisite dal brandeburgo il 5 ottobre 1685, la prussia le avrebbe perse il 7 marzo 1721 in favore della francia). il processo di colonizzazione non fu senza incidenti: gli spagnoli combatterono numerose ribellioni di indigeni locali, la pi\u00f9 importante fu quella comandata da guaicaipuro nel 1560 e da quiriquires nel 1600.\nl'ordine coloniale fu definitivamente imposto verso la fine del xvi secolo, con la costruzione del cabildo e della chiesa. allo stesso tempo, cominci\u00f2 un processo di mescolanza razziale nel territorio, che defin\u00ec il profilo sociale del paese. cominciarono le attivit\u00e0 commerciali e l'estrazione di risorse naturali fiorirono; in particolar modo fiorirono le esportazioni di cacao, caff\u00e8 e tabacco, mentre al contempo cominciarono attacchi pirateschi come quello di henry morgan a maracaibo nel 1669.\nle province esistenti, allora governate alternativamente dalla audiencia reale di santo domingo e da quella di bogot\u00e1, entrarono a far parte del vicereame della nuova granada nel 1717, e divennero autonome nel 1777 con la formazione della capitaneria generale del venezuela. la nuova unione politica fu consolidata con la creazione della reale audiencia di caracas nel 1786.\n\n\n=== indipendenza ===\nla piccola comunit\u00e0 di discendenza spagnola ed europea, dopo alcuni secoli si rese indipendente dalla spagna. l'inizio della rivoluzione avvenne il 19 aprile 1810, quando l'allora capitano generale del venezuela, vicente empar\u00e1n, fu deposto dal cabildo di caracas. dopo una serie di rivolte infruttuose e sotto la spinta del maresciallo francisco de miranda, il venezuela si proclam\u00f2 indipendente il 5 luglio 1811; tuttavia, la prima repubblica ebbe vita breve e capitol\u00f2 alcuni mesi dopo di fronte alla reazione spagnola. ebbe cos\u00ec inizio una lunga guerra d'indipendenza, che ricevette un impulso nel 1813 grazie a sim\u00f3n bol\u00edvar, che, dopo aver preso il controllo di c\u00facuta, cominci\u00f2 una serie di battaglie facendosi strada verso la capitale caracas, dove entr\u00f2 nello stesso anno proclamandosi libertador e dove venne istituita una seconda repubblica.\ncomunque, una nuova reazione fedele alla corona di spagna fece capitolare l'anno seguente anche la seconda repubblica. bol\u00edvar intanto era andato a cercare appoggio dagli inglesi in giamaica, prima di andare a haiti, dove si erano rifugiati numerosi leader venezuelani. da haiti part\u00ec una spedizione che inizialmente prese possesso di isla margarita, ma che fu poi respinta a car\u00fapano e maracay, nel 1816. nel 1819 bol\u00edvar, tentando di riorganizzarsi, convoc\u00f2 il congresso di angostura, che port\u00f2 alla creazione della gran colombia. nel 1820 venne firmato il tratado de armisticio y regularizaci\u00f3n de la guerra, che mise fine alle ostilit\u00e0 fino al 1821. il 24 giugno dello stesso anno, bol\u00edvar, aiutato da jos\u00e9 antonio p\u00e1ez e antonio jos\u00e9 de sucre, vinse la battaglia di carabobo, sconfiggendo l'esercito reale di miguel de la torre e liberando definitivamente il venezuela dagli spagnoli.\nla nuova repubblica del venezuela fu subito preda di \"caudillos\" che la dominarono in forma dittatoriale, assoggettandola a frequenti colpi di stato e rivoluzioni locali. tale situazione si protrasse per buona parte del novecento, allorch\u00e9 il paese fu governato prima da cipriano castro (1899-1908) e poi, per quasi trent'anni, da juan vicente g\u00f3mez (1908-1935). fu durante il regime di quest'ultimo, nel corso degli anni venti del novecento, che la scoperta di ingenti giacimenti di petrolio mut\u00f2 radicalmente la situazione economica e politica del venezuela. nel 1928 il paese era gi\u00e0 divenuto il secondo produttore mondiale di tale materia prima. tuttavia fu solo negli anni quaranta del novecento, con il vertiginoso aumento del prezzo dell'oro nero, che il petrolio si tradusse in una fonte ingente di entrate per il paese.\n\n\n=== la seconda guerra mondiale ===\nverso la met\u00e0 degli anni '30, eleazar l\u00f3pez contreras succedette a g\u00f3mez come presidente del venezuela. egli ristabil\u00ec alcune libert\u00e0 democratiche, promulgando nel 1936 una costituzione di ispirazione liberal-moderata, che per\u00f2 limitava in vario modo l'azione delle organizzazioni e dei partiti di sinistra.\nnel 1941 l\u00f3pez contreras venne sostituito dal generale isa\u00edas medina angarita, che si alle\u00f2 con gli stati uniti e il regno unito, dichiar\u00f2 guerra all'asse, rese operativa un'imposta sul reddito gi\u00e0 elaborata dal suo predecessore, rese pi\u00f9 moderno e funzionale il codice civile, intraprese un'intensa lotta all'analfabetismo e pose le basi per una prima, timida normativa concernente la previdenza sociale.\ntuttavia, la politica riformista di medina angarita, forse giudicata troppo moderata, non riusc\u00ec ad incontrare il favore delle masse, che nel 1945 appoggiarono l'ascesa al potere del socialdemocratico r\u00f3mulo betancourt, che cominci\u00f2 un rinnovamento costituzionale promulgato nel 1947, istituendo il voto segreto a suffragio universale per l'elezione del presidente.\n\n\n=== il secondo dopoguerra ===\nnel 1948 il presidente r\u00f3mulo gallegos, eletto democraticamente nel 1947, fu esiliato da un'alleanza di conservatori ed esercito, e al suo posto il potere fu assunto da una giunta militare che sciolse il parlamento e instaur\u00f2 una dittatura.\nnegli anni 1950 marcos p\u00e9rez jim\u00e9nez, appartenente alla giunta militare ascesa al potere nel 1948, riun\u00ec su di s\u00e9 tutti i poteri, divenendo dittatore del venezuela. convinto che l'immigrazione europea potesse essere determinante per lo sviluppo del paese, la favor\u00ec in ogni modo, permettendo l'ingresso di circa un milione di stranieri (tra di essi circa 300 000 italiani, che costituiscono la seconda pi\u00f9 importante comunit\u00e0 straniera dopo quella spagnola).\nnel gennaio 1958 p\u00e9rez jim\u00e9nez venne deposto da una giunta militare capeggiata dal generale wolfgang larraz\u00e1bal. da tale data ebbe inizio l'attuale era democratica del venezuela, con una serie di presidenti, democraticamente eletti, che si sono succeduti alla guida del paese: r\u00f3mulo betancourt, rafael caldera, ra\u00fal leoni, lu\u00eds herrera camp\u00edns, jaime lusinchi, carlos andr\u00e9s p\u00e9rez, hugo ch\u00e1vez, nicol\u00e1s maduro.\n\n\n=== il governo bolivariano ===\n\nhugo ch\u00e1vez \u00e8 ricorso a elezioni e referendum per sostenere le riforme costituzionali di cui \u00e8 stato promotore e le sue politiche di tipo rivoluzionario. con l'approvazione della costituzione bolivariana, avvenuta mediante referendum nel 1999, \u00e8 stato introdotto il principio della revocabilit\u00e0 di tutti i mandati elettivi a ogni livello dell'amministrazione, compresa la carica presidenziale, che pu\u00f2 essere revocata attraverso referendum popolare alla met\u00e0 del periodo di esercizio. dopo l'approvazione del referendum costituzionale del febbraio 2009, le candidature per tutte le cariche elettive possono essere ripresentate nelle successive elezioni, senza limitazioni numeriche.\nnel 2002 \u00e8 stato ordito un colpo di stato contro hugo ch\u00e1vez, reo di aver ripetutamente ed insistentemente violato il dettato costituzionale, da parte di settori dell'imprenditoria, del sistema comunicativo e di alcuni militari. il colpo di stato \u00e8 fallito in seguito alle proteste di piazza e alla fedelt\u00e0 al governo di importanti settori dell'esercito, nel quale si \u00e8 sempre fortemente annidata la pervasiva corruzione pubblica, e grazie all'apparato giudiziario, nel frattempo epurato di tutte le sue componenti non dichiaratamente chaviste, riportando il presidente a palazzo di miraflores, sede del governo. ch\u00e1vez \u00e8 morto di cancro nel marzo del 2013 e il suo posto \u00e8 stato preso da nicol\u00e1s maduro, uno dei suoi pi\u00f9 fedeli sostenitori.\nsotto il governo di maduro sono emersi gravi problemi economici e numerose proteste di piazza contro il suo governo. gli attacchi operati da maduro contro gli stati uniti d'america, accusati di essere un impero volto all'annichilimento e alla conquista di liberi stati sovrani, ha comportato la promulgazione di dure sanzioni economiche imposte dagli stati uniti che hanno aggravato le gi\u00e0 rilevanti difficolt\u00e0 nell'acquisto dei beni di prima necessit\u00e0 e di medicine, oltre al blocco dei conti come \u00e8 sempre avvenuto per gli stati considerati nemici e per organizzazioni o gruppi terroristici, che hanno portato a razionamenti e scarsit\u00e0 anche di generi di prima necessit\u00e0. il 29 marzo 2017 il tribunale supremo di giustizia ha condannato il parlamento per aver voluto convalidare l'elezione di alcuni deputati dell'opposizione particolarmente invisi al regime, e ha avocato a s\u00e9 il potere legislativo, compiendo a tutti gli effetti un colpo di stato e come una vera e propria deriva autoritaria del paese, ispirata da maduro. si rivela fondamentale il sostegno nei confronti del regime di maikel jos\u00e9 moreno p\u00e9rez, neoeletto presidente del tribunale supremo di giustizia con alle spalle precedenti penali per reati contro la persona e contro il patrimonio, oltre che per corruzione. in seguito, maduro ha invitato il tribunale, a furor di popolo, a rivedere il suo verdetto.\nle elezioni presidenziali anticipate, convocate per l'aprile 2018 e poi rinviate al successivo 20 maggio, hanno visto la partecipazione di quattro candidati.\n\n\n== geografia ==\n\nil venezuela \u00e8 situato nella parte pi\u00f9 settentrionale dell'america meridionale, si affaccia sul mar dei caraibi e nella parte pi\u00f9 meridionale della costa, a sud del delta dell'orinoco, sull'oceano atlantico. la sua geografia variegata combina regioni tropicali, climi desertici, giungle, ampie pianure e ambienti andini. vi si trova la pi\u00f9 grande area protetta dell'america latina, nota come zone soggette a regime di amministrazione speciale, che copre circa il 63% del territorio nazionale.\n\n\n=== morfologia ===\ngeograficamente in venezuela possono distinguersi tre diverse aree:\nnella parte settentrionale del paese vi \u00e8 una zona montuosa costituita da catene appartenenti al massiccio andino, proseguimenti della cordigliera orientale colombiana dai quali si dipartono due sistemi montuosi, la sierra de perij\u00e1 che delimita il confine tra colombia e venezuela e la cordigliera di m\u00e9rida che si insinua nel paese a sud e a est del lago di maracaibo e di cui il pico de bolivar (5 007 m s.l.m.) rappresenta il punto pi\u00f9 elevato. tra i due sistemi montuosi si trova l'altopiano di zulia. la cordigliera di m\u00e9rida prosegue seguendo la linea della costa (e assumendo appunto il nome di cordigliera della costa) che in questo tratto \u00e8 scoscesa e impervia, di fronte si trovano numerose isole, la pi\u00f9 grande \u00e8 la isla de margarita. nel tratto pi\u00f9 orientale, in corrispondenza del delta dell'orinoco, la costa si fa bassa e paludosa.\nla parte centrale del paese \u00e8 caratterizzata da ampie pianure erbose chiamate los llanos che coprono circa un terzo del territorio del paese. si tratta di un'area con un'altitudine ridotta (inferiore ai 600 m s.l.m.) che durante la stagione delle piogge subisce ampi allagamenti da parte dei fiumi che l'attraversano.\nla parte meridionale del paese, a sud del corso del fiume orinoco, si trova su un altopiano chiamato massiccio della guyana, da un punto di vista geologico \u00e8 uno degli ambienti pi\u00f9 antichi dell'intero continente.\nla formazione pi\u00f9 notevole di quest'area \u00e8 l'altopiano chiamato gran sabana, nel corso dei millenni l'arenaria che lo compone \u00e8 stata erosa e sono rimaste vallate e formazioni rocciose chiamate tepuis caratterizzate da flora e fauna particolari, l'isolamento ha infatti permesso lo sviluppo di specie endemiche. in quest'area si trovano alcune fra le cascate pi\u00f9 alte del mondo, come ad esempio il salto kukenam e il salto angel (979 m) che \u00e8 una delle attrattive principali del parco nazionale di canaima ed \u00e8 stato incluso nella lista del patrimonio dell'umanit\u00e0 da parte dell'unesco.\n\n\n=== idrografia ===\nil fiume principale del paese \u00e8 l'orinoco, lungo 2 574 km di cui circa 1 500 sono navigabili. nasce al confine tra venezuela e brasile. nel primo tratto del suo corso lo spartiacque \u00e8 difficilmente definibile, il fiume si divide infatti in due rami uno dei quali, il canale casiquiare, costituisce un collegamento naturale con il rio delle amazzoni, tramite il rio negro infatti un terzo circa delle acque dell'orinoco confluisce nel rio delle amazzoni.\nla maggior parte dei fiumi che nascono nella parte settentrionale del paese scorrono verso sud-est nel fiume apure, un affluente dell'orinoco, che attraversa la regione dei llanos.\nun altro fiume degno di nota \u00e8 il r\u00edo caron\u00ed, caratterizzato da un corso molto rapido e sfruttato per la produzione di energia elettrica. nasce negli altopiani della guyana e sfocia nell'orinoco nei pressi di ciudad guayana.\nnella parte nord-occidentale del paese si trova il lago di maracaibo, il pi\u00f9 grande lago dell'america meridionale, residuo di un antico golfo sul mar dei caraibi.\n\n\n=== isole ===\nle isole appartengono alle isole sottovento delle piccole antille. se ne contano pi\u00f9 di 300, appartenenti per lo pi\u00f9 allo stato di nueva esparta e alle dipendenze federali. la pi\u00f9 grande e popolosa \u00e8 margarita mentre tra gli altri \u00e8 los roques l'arcipelago pi\u00f9 popolato. tra le altre isole o gruppi di isole si segnalano: aves, la blanquilla, patos, la orchila, la sola, la tortuga, l'arcipelago di las aves, los frailes, los hermanos, l'arcipelago di los monjes, los testigos.\n\n\n=== clima ===\nil venezuela ha un clima tropicale, generalmente contraddistinto da una stagione piovosa, (da maggio a ottobre) e una secca (da novembre ad aprile). le precipitazioni sono molto variabili e vanno dai 300\u2013400 mm (o ancor meno) di alcune zone della fascia costiera dello stato falc\u00f3n agli oltre 2000 millimetri di alcune zone dell'amazzonia venezuelana, a sud del paese.\nil caldo \u00e8 spesso mitigato dall'altitudine: caracas, a quasi 1 000 metri s.l.m., presenta temperature medie annue\npari a 22 \u00b0c circa, ma di 6-7 \u00b0c inferiori a maracaibo, che invece si trova sul livello del mare. nelle ande venezuelane si registrano le medie minime: la citt\u00e0 di m\u00e9rida, sita a oltre 1 600 metri s.l.m., ha una temperatura media annua di circa 18-19 \u00b0c. ci sono alcune vette delle ande ricoperte da ghiacciai e nevi perenni.\n\n\n== popolazione ==\n\n\n=== distribuzione e composizione ===\nla popolazione \u00e8 distribuita in forma poco omogenea sul territorio: circa l'85% degli abitanti si concentra nelle citt\u00e0 a nord e ben il 73% vive a meno di 100 chilometri dalla costa. al contrario, solo il 5% dei venezuelani vive nelle terre a sud del fiume orinoco, che pure rappresentano quasi la met\u00e0 della superficie del paese.\nin venezuela non sono state effettuate, almeno in et\u00e0 contemporanea, rilevazioni ufficiali di carattere etnico. le stesse popolazioni indigene sono state censite esclusivamente sulla base delle rispettive lingue autoctone d'uso. risulta pertanto quanto mai problematico addentrarsi in tale campo, lasciato all'iniziativa di una miriade di studiosi e di istituti di ricerca privati la cui affidabilit\u00e0 lascia molto spesso a desiderare.generalmente si ritiene comunque che circa i due terzi della popolazione venezuelana siano meticci o (pi\u00f9 raramente) mulatti, nati dalla fusione secolare fra \"bianchi\" e \"indios\" (meticci) o fra \"bianchi e \"neri\" (mulatti). non manca il prodotto di incroci fra neri e indios (i cosiddetti zambos) e quello derivante, tempo addietro, da tutte e tre le etnie che popolano il paese.\n\nla componente bianca, piuttosto esigua in epoca coloniale e nel primo secolo di indipendenza, \u00e8 stata potentemente rafforzata, a partire dagli anni 1940, con l'arrivo di circa 980 000 europei che per la maggior parte si stanziarono definitivamente nel paese andandosi ad aggiungere a una popolazione che, secondo il censimento del 1941, era inferiore ai quattro milioni di abitanti. secondo alcune rilevazioni di carattere non ufficiale (dati del 2005), il gruppo etnico bianco costituisce la quinta parte dell'intera popolazione ed \u00e8 formato soprattutto da immigrati e figli di immigrati di origine europea recente, oltre che da creoli di vecchia ascendenza ispanica.\ni primi a immigrare in venezuela furono, all'inizio degli anni 1940, alcune migliaia di esuli della guerra civile spagnola, provenienti generalmente dalla francia o da altri paesi latinoamericani che li avevano inizialmente accolti. seguirono gli italiani nel secondo dopoguerra (a partire dal 1947 circa) insieme a un gran numero di iberici (di origine soprattutto galiziana e portoghese) e ad un limitato numero di francesi, tedeschi, europei dell'est, ecc. ancor oggi la presenza di comunit\u00e0 europee nel paese \u00e8, sia sotto il profilo demografico sia economico, considerevole. fra queste le principali sono la spagnola, l'italiana e la portoghese.\ngli indios rappresentano invece meno dell'1% sul totale della popolazione (178 000 circa secondo i dati del censimento del 2001). il termine indio ha una valenza, nei rilevamenti statistici, culturale (linguistica in particolare), non razziale.\nla popolazione nera allo stato puro o semipuro costituisce un gruppo etnico molto pi\u00f9 numeroso di quello indio (10% secondo alcune rilevazioni di carattere non ufficiale del 2005), concentrato per lo pi\u00f9 nelle zone costiere (fra cui la regione di barlovento nello stato miranda).\n\na decorrere dal 2015, a causa pessime condizioni economiche in cui \u00e8 caduto il paese sotto la guida del presidente nicol\u00e1s maduro e delle sanzioni economiche statunitensi iniziate l'8 marzo 2015 con l'ordine esecutivo 13692 e inasprite con l'ordine esecutivo 13808 del 24 agosto 2017, si \u00e8 verificata un'importante crisi migratoria. \u00e8 stato stimato che almeno un milione di persone abbia abbandonato il paese per sfuggire alla povert\u00e0.\n\n\n=== la comunit\u00e0 italiana ===\n\nil ministero degli affari esteri italiano calcola che, fra la fine della seconda guerra mondiale e l'inizio degli anni 1970, siano immigrati in venezuela oltre 250 000 italiani, che, in massima parte, si insediarono in forma permanente nel paese latinoamericano. tale corrente migratoria, che raggiunse le sue punte pi\u00f9 alte negli anni 1949-1960 (con oltre 220 000 emigrati), diminu\u00ec drasticamente negli anni sessanta del novecento, per convertirsi in un fenomeno assolutamente marginale nei decenni successivi in cui si sono verificati anche dei periodi con saldi positivi a favore dell'italia.\nsecondo l'ambasciata d'italia a caracas, sono poco meno di duecentomila (2005) gli italiani residenti nel paese, cui vanno aggiunti altri ottocentomila loro discendenti, considerando anche quelli di origini \"miste\", o forse pi\u00f9. questi ultimi, per la normativa locale, sono considerati venezuelani a tutti gli effetti essendo nati in venezuela. a questa poderosa colonia, costituita da circa un milione di membri, vanno aggiunti anche alcuni italo-venezuelani di ascendenze italiche pi\u00f9 lontane, come l'ex-presidente jaime lusinchi (di origine corso-italiana), che govern\u00f2 il paese negli anni 1980.\nle zone che hanno accolto il maggior numero di immigrati provenienti dall'italia sono quelle centro-settentrionali e, in primo luogo, caracas, la capitale (distretto federale e parte dello stato miranda), che riuniva, agli inizi degli anni 1970, i due terzi dell'intera comunit\u00e0 (140 000 su 210 000 circa). seguivano, nell'ordine, gli stati zulia (17 000 unit\u00e0) e aragua (13 000 unit\u00e0). collettivit\u00e0 di una certa consistenza erano presenti anche negli stati bol\u00edvar (10 000), lara (9 000) e carabobo (8 500).\nl'immigrazione italiana in venezuela fu di carattere quasi esclusivamente urbano, non rurale o misto come in argentina e brasile, e coinvolse al 90% le regioni meridionali, mentre in argentina vi fu un forte apporto anche di liguri, piemontesi e friulani e in brasile di veneti. molti oriundi italiani, fra cui prevalgono ormai quelli di seconda e terza generazione, occupano posizioni sociali ed economiche di primaria importanza in venezuela.\n\n\n=== religione ===\n\nla libert\u00e0 religiosa \u00e8 garantita dalla costituzione. secondo una stima del gennaio 2022, la maggioranza dei venezuelani \u00e8 di fede cristiana e in particolare cattolica (circa il 71%), seguiti dai protestanti, in particolare pentecostali (17%) e gli ortodossi (meno dell'1%). i musulmani rappresentano meno dello 0,5% sulla popolazione totale. trascurabili le minoranze induiste, buddhiste e di altre confessioni religiose.\nnumericamente esigua (fra i 16 000 e i 35 000 fedeli, a seconda delle rilevazioni), ma importante sotto il profilo economico e finanziario, \u00e8 la comunit\u00e0 di religione ebraica presente nel paese. a caracas \u00e8 concentrato circa il 40% dei fedeli, ma gruppi pi\u00f9 o meno consistenti si possono trovare anche a maracaibo, maracay, puerto la cruz, porlamar e altre citt\u00e0 venezuelane. dalla fine degli anni novanta del novecento molti rappresentanti della comunit\u00e0 ebraica hanno lamentato atteggiamenti di intolleranza, se non proprio di antisemitismo, nei propri confronti. la responsabilit\u00e0 viene imputata al presidente ch\u00e1vez, che da parte sua ha sempre respinto tali accuse giudicandole prive di fondamento. il motivo per cui spesso \u00e8 stato accusato di antisemitismo nasce dalle sue critiche alla nazione di israele (anche se in tal caso si tratta di antisionismo), nate anche per la sua solidariet\u00e0 alla palestina, il suo noto antimperialismo e le sue amicizie con i leader di paesi come iran e siria, noti avversari di israele.\n\n\n=== lingue ===\n\n\n==== lingua ufficiale ====\nla lingua ufficiale \u00e8 lo spagnolo, che presenta numerose affinit\u00e0 con quello parlato nei caraibi (cuba, repubblica dominicana, porto rico, ecc.) e alcune differenze con quello della madre-patria ispanica, soprattutto di carattere fonetico e lessicale. va messo in evidenza che quanto pi\u00f9 alto \u00e8 il livello socio-culturale del parlante venezuelano tanto pi\u00f9 tali differenze si riducono, mentre nel caso contrario si accentuano.\nper quanto riguarda la fonetica le differenze pi\u00f9 salienti fra lo spagnolo-venezuelano e quello peninsulare sono quattro:\n\nil seseo, e cio\u00e8 il caratteristico suono interdentale della c + e e/o c + i e della z, viene sempre pronunciato come una s sorda (mentre ha un suono simile al th inglese nello spagnolo di spagna)\nla s posta alla fine della parola, marcatissima nello spagnolo peninsulare, \u00e8 quasi muta, venendo pronunciata come una j appena accennata (in italiano h aspirata); quando invece la s, trovandosi nel corpo della parola, \u00e8 seguita da consonante, non viene neppure pronunciata;\nla d intervocalica e a fine parola non viene generalmente pronunciata;\ndi uso generale \u00e8 lo yeismo in cui il suono ll (simile all'italiano gl di gigli) viene pronunciato come fosse una yle differenze lessicali possono venire sintetizzate nella seguente forma:\n\npresenza nello spagnolo di venezuela di arcaismi, scomparsi da secoli oppure utilizzati nello spagnolo peninsulare solo nel loro significato originario, come ad esempio, carro (carro in castigliano, automobile in spagnolo venezuelano), plata (argento in castigliano, denaro in spagnolo venezuelano), ecc.;\npresenza di molti termini inesistenti nello spagnolo peninsulare. tali termini possono essere di origine india 'guayoyo', in italiano caff\u00e8 lungo, guacamaya (pappagallo in italiano), o di derivazione italiana (tenemos la testa, piano a piano, chao, ecc.), francese (mussi\u00f9 per indicare lo straniero, da monsieur, petipu\u00e1s, piselli in italiano, da p\u00e9tit pois), inglese (full equipo, equipaggiamento completo, da full equipment, guachim\u00e1n, in italiano vigilante, custode, da watch-man), portoghese (malandro, cio\u00e8 malandrino, delinquente), africana (ch\u00e9vere, intraducibile in italiano, detto di persona in gamba, o di cosa o di sensazione estremamente piacevole, ecc., dallo yoruba ch\u00e9 egberi), ecc.va infine sottolineato che nella quasi totalit\u00e0 del venezuela, la seconda persona plurale dei vari modi e tempi si \u00e8 persa completamente. il vosotros \u00e8 stato sostituito dall'ustedes seguito dalla terza persona plurale. solo nella citt\u00e0 di maracaibo, e zone limitrofe, si \u00e8 conservato il vos (invece del vosotros dello spagnolo peninsulare), seguito dalla seconda persona plurale, per\u00f2 e utilizzato per la seconda persona del singolare (vos hac\u00e9is = tu haces = tu fai).\n\n\n==== lingue co-ufficiali ====\nla nuova costituzione bolivariana di venezuelana, voluta dal presidente hugo ch\u00e1vez (1999), protegge le lingue indigene (art. 9) ribadendone la coufficialit\u00e0 con lo spagnolo nei propri territori di diffusione. si tratta di oltre 30 idiomi autoctoni raggruppati in otto famiglie principali:\n\narawako - che include il kurripako, il piapoko e il wayuu, l'idioma autoctono pi\u00f9 parlato in venezuela (oltre 100 000 parlanti);\ncaribe - che comprende, fra gli altri, oltre al caribe, le lingue pem\u00f3n (la pi\u00f9 parlata di tale famiglia), akawayo, e\u00f1ep\u00e1, e altre di minore importanza;\nchibcha - con il bar\u00ed;\nguahibana - comprendente il jivi e il kuiva;\nmak\u00fa - cui appartengono gli idiomi puinave e jodi;\ns\u00e1liva - che include la lingua s\u00e1liva (in via di estinzione con soli 17 parlanti) e il w\u00f3tuja;\ntup\u00ed - con lo yeral;\nyanomama - integrata dal sanem\u00e1 e dal yanomami.\npapiamento - dialetto ancora parlato nella zona miniera di el callao, portato in venezuela dai laboratori dalle isole caraibiche vicine, in cerca di fortuna nelle miniere d'oro venezuelane.fra le lingue non appartenenti ad alcuna famiglia segnaliamo, fra le altre, il pum\u00e9 e il waraw.\ntali lingue sono parlate, in una situazione di monolinguismo, o di bilinguismo con lo spagnolo, da poco pi\u00f9 di 170 000 venezuelani, nella quasi totalit\u00e0 appartenenti alle varie etnie di indios che popolano ancora alcune zone del paese.\n\n\n==== altre lingue ====\ngli immigrati di prima, e spesso anche di seconda generazione, parlano, accanto allo spagnolo, le lingue dei paesi di origine. la pi\u00f9 diffusa, dopo quella ufficiale, \u00e8 l'italiano, insegnato anche in molte scuole del paese e sostenuto dalla presenza della societ\u00e0 dante alighieri, con sede, per il venezuela, a caracas. tale lingua \u00e8 anche intesa, se non parlata, da molti venezuelani che non hanno ascendenze italiane ma che per ragioni familiari, di studio o di lavoro sono entrati in contatto con la comunit\u00e0 italiana, massicciamente presente soprattutto in alcune importanti citt\u00e0 della zona centro-settentrionale del paese (caracas, valencia, maracay, ecc.).\ndopo l'italiano la lingua allogena pi\u00f9 parlata, come madrelingua, in venezuela, \u00e8 il portoghese, grazie soprattutto alla presenza di molti immigrati provenienti dal paese iberico ma anche agli oltre mille chilometri di frontiera in comune con il brasile, lungo i quali la lingua di cam\u00f5es \u00e8 molto diffusa (va per\u00f2 evidenziato che le zone limitrofe al brasile, tutte appartenenti alla guayana venezuelana, sono generalmente poco popolate). strettamente imparentato al portoghese \u00e8 il galiziano, parlato da molti immigrati iberici (ricordiamo che dalla galizia \u00e8 provenuta gran parte dell'immigrazione spagnola diretta in venezuela e pi\u00f9 in generale nelle americhe).\ndiffusione pi\u00f9 modesta hanno il francese e il tedesco. quest'ultimo \u00e8 parlato in una sua variet\u00e0 \"coloniale\" nella colonia tovar, dove vivono ancora i discendenti dei coloni che, attorno alla met\u00e0 dell'ottocento, si insediarono in zona.\nfra gli idiomi non indoeuropei si segnala l'arabo, parlato dai numerosi immigrati libanesi (e in minor misura siriani) che si sono trasferiti in venezuela nel corso del novecento.\nun posto a s\u00e9 stante merita l'inglese, parlato, come seconda lingua, dall'alta borghesia venezuelana, e, pi\u00f9 in generale da gran parte della classe dirigente che spesso manda i propri figli a studiare negli stati uniti d'america e (meno frequentemente) in gran bretagna. l'inglese, pur contando nel paese un numero di parlanti, come madrelingua, inferiore a quello dell'italiano, del portoghese e di altre lingue allogene, si \u00e8 convertito nella seconda met\u00e0 del novecento, in venezuela come nel resto dell'america latina (e del mondo) nel secondo idioma pi\u00f9 studiato dopo quello ufficiale e quello che sicuramente ha pi\u00f9 prospettive di sviluppo nel prossimo futuro.\n\n\n=== diritti umani ===\n\n\n== ordinamento dello stato ==\nil venezuela \u00e8 una repubblica presidenziale; il presidente, capo dello stato e capo del governo, \u00e8 eletto con elezione diretta e rimane in carica per sei anni. a seguito del referendum del febbraio 2009 e del conseguente emendamento apportato alla costituzione bolivariana del venezuela, ha la possibilit\u00e0 di ripresentarsi per un numero indefinito di mandati. il presidente nomina il vicepresidente e stabilisce dimensione e composizione del governo. in base all'art 72 della costituzione bolivariana emendata nel 1999, i titolari di tutte le principali magistrature elettive (compresa quella del presidente della repubblica), possono essere soggetti a referendum popolare revocatorio una volta compiuta la met\u00e0 del loro mandato.\nil parlamento \u00e8 costituito da una sola camera, l'assemblea nazionale (asamblea nacional) composta da 167 deputati; tre seggi sono riservati ai rappresentanti delle popolazioni native. i deputati restano in carica per 5 anni e possono essere rieletti per altri due mandati.\nla costituzione del venezuela (constituci\u00f3n de la rep\u00fablica bolivariana de venezuela (crbv)) risale al 20 dicembre 1999.\n\n\n=== suddivisioni storiche e amministrative ===\n\nda un punto di vista amministrativo il venezuela \u00e8 diviso in 23 stati federati, pi\u00f9 il distretto della capitale (distrito capital) e le 11 dipendenze federali (dependencias federales) costituite da un insieme di isole e isolotti al largo della costa caraibica venezuelana e per lo pi\u00f9 disabitati. le isole raggruppate nelle dipendenze sono 72.\n\ngli stati, a loro volta, sono divisi in comuni (municipios) e nel caso del distretto della capitale e delle dipendenze federali in dipartimenti (departamentos). i comuni in venezuela rappresentano in realt\u00e0 delle entit\u00e0 territoriali intermedie fra le province e i comuni italiani o spagnoli e si possono, sotto taluni aspetti, comparare agli arrondissement francesi. sono infatti solo 335 ripartiti in forma diseguale fra gli stati. il t\u00e1chira, che ha una superficie di 11 100 km\u00b2 e 1 155 000 abitanti circa (stima 2006) si articola in 29 municipios; mentre il lara, con un'estensione territoriale e una popolazione ben superiori (19 800 km\u00b2 e 1 760 000 abitanti circa, sempre secondo le stime del 2006) ne possiede solo 10.\ni municipios si suddividono ulteriormente in parrocchie (parroquias), le quali non sempre coincidono con un unico nucleo urbano principale e il proprio territorio di pertinenza. le citt\u00e0 pi\u00f9 popolose ed estese sono infatti ripartite generalmente fra pi\u00f9 parroquias, mentre spesso una sola parroquia pu\u00f2 contenere diverse localit\u00e0 abitate.\n\nstati, con le superfici e le popolazioni relative (stima del 2007):\n\n\n=== rivendicazioni territoriali ===\ncome si \u00e8 gi\u00e0 avuto modo di accennare, il venezuela ha una storica controversia territoriale con la guyana che riguarda una superficie di circa 159 500 chilometri quadrati facenti parte della guayana esequiba situata lungo il confine orientale del paese e ufficialmente indicata, anche in cartografia, come zona en reclamaci\u00f3n.\n\n\n=== citt\u00e0 principali (aree metropolitane) ===\n\n\n=== istituzioni ===\n\n\n==== universit\u00e0 ====\nla pi\u00f9 antica universit\u00e0 del venezuela venne fondata il 22 dicembre 1721: si tratta dell'universit\u00e0 centrale del venezuela, istituita mediante un lettera reale emessa da re filippo v di spagna ; inizialmente, per\u00f2, era stato istituito, nel 1673, il collegio del seminario di caracas.\n\n\n==== ordinamento scolastico ====\nrecenti programmi per lo sviluppo prevedono che entro qualche anno il tasso di alfabetizzazione del venezuela raggiunger\u00e0 il 99%. ci\u00f2 significherebbe un grande passo avanti: solo negli anni novanta, quest'ultimo sfiorava il 90%.\ntasso di alfabetizzazione: 95.2% adulti e 98.4% giovani (su un totale di 29 milioni di persone, dati del 2011).\nstudenti universitari: 550 783.\nl'obbligo scolastico \u00e8 fino a 15 anni e i livelli di scuola sono: prescolare, basica (o primaria), secondaria (o diversificata) e superiore. sono regolamentate dalla ley org\u00e1nica de educaci\u00f3n che conferisce l'obbligo scolastico dai 6 ai 15 anni. alcune delle universit\u00e0 pubbliche pi\u00f9 rinomate in venezuela sono: l'universit\u00e0 centrale del venezuela (ucv) (fondata nel 1721) a caracas, la universidad de los andes (ula) (f. 1785) a m\u00e9rida, la universidad de carabobo (uc) (f. 1892) a valencia, l'universit\u00e0 sim\u00f3n bol\u00edvar (usb) (f. 1967), la universidad del zulia (luz) a maracaibo, la universidad nacional experimental francisco de miranda (unefm) (f. 1977) a falc\u00f3n, e la universidad de oriente.\n\n\n==== sistema sanitario ====\nil venezuela ha un sistema sanitario universale nazionale. la speranza di vita alla nascita \u00e8 di 74,2 anni, mentre la mortalit\u00e0 infantile si attesta sui 20 morti ogni mille abitanti, inferiore comunque alla media sudamericana. la malnutrizione infantile (definita come arresto della crescita nei bambini sotto i cinque anni) si attesta al 17%. secondo le nazioni unite, il 32% dei venezuelani manca di servizi igienici adeguati, soprattutto quelli che vivono nelle zone rurali. le malattie gravi pi\u00f9 comuni sono il tifo, la febbre gialla, il colera, l'epatite a, b e d.\nil venezuela ha un totale di 150 impianti per il trattamento delle acque reflue. tuttavia, ancora il 13% della popolazione non ha accesso all'acqua potabile.\n\n\n==== forze armate ====\nnel 2016 si stimava che il venezuela disponesse di 115 000 soldati, 192 carri armati, 277 aerei militari, 6 fregate, 4 corvette, 2 sottomarini e 7 navi per la difesa costiera. secondo la stessa stima, la potenza generale delle forze armate venezuelane ne fa il 45\u00ba stato in una classifica di 133 paesi.\nesistono sei forze armate indipendenti. la sua marina militare \u00e8 denominata armada bolivariana, analogamente l'esercito \u00e8 ej\u00e9rcito nacional de la rep\u00fablica bolivariana de venezuela, mentre l'aeronautica \u00e8 denominata aviaci\u00f3n militar nacional bolivariana.\n\n\n== politica ==\n\n\n=== politica interna ===\nl'attuale costituzione del venezuela fu approvata mediante un referendum il 15 dicembre 1999 e afferma che la repubblica bolivariana di venezuela \u00e8 costituita da uno stato sociale e democratico di diritto e di giustizia che propugna come valori supremi del sistema giuridico la vita, la libert\u00e0, la giustizia, l'uguaglianza, la solidariet\u00e0, la democrazia, la responsabilit\u00e0 sociale e, in generale, il rispetto dei diritti umani, l'etica e il pluralismo politico.\nsecondo i termini stabiliti dalla costituzione della repubblica, il venezuela ha la forma di uno stato federale decentralizzato, governato dai principi di integrit\u00e0 territoriale, dalla cooperazione, dalla solidariet\u00e0, dalla partecipazione e dalla corresponsabilit\u00e0. la stessa ha come scopo la tutela e la promozione della persona e dell'umanit\u00e0, garantisce l'esercizio democratico della volont\u00e0 popolare, e la ricerca di uno stato di benessere. per raggiungere questi obiettivi, i percorsi identificati sono sviluppare l'istruzione e il lavoro.\nsi prevede inoltre che la forma di governo \u00e8 quella di una repubblica presidenziale, guidata dal presidente della repubblica che ha funzioni sia di capo di stato sia di capo del governo. la sovranit\u00e0, che risiede nel popolo, viene esercitata in due modi: direttamente, attraverso la stessa costituzione e le leggi, e, indirettamente, mediante suffragio. tutti gli enti pubblici sono soggetti alle disposizioni della presente costituzione. il presidente ha il potere di dirigere le azioni di governo.\nil territorio nazionale \u00e8 diviso in stati, un distretto capitale, in dipendenze federali e territori federali. gli stati federati sono divisi in comuni. allo stesso modo, il governo \u00e8 diviso tra il potere nazionale, il potere statale e il potere municipale. sia il governo sia quelli delle suddivisioni territoriali devono essere democratici, partecipativi, elettivi, decentralizzati, alternativi, responsabili e revocabili.\ni poteri dello stato si dividono in:\n\npotere esecutivo, esercitato dal presidente della repubblica, dal vicepresidente e dai ministri. il presidente viene eletto tramite suffragio diretto segreto e rimane in carica per sei anni. ha la possibilit\u00e0 di venire rieletto pi\u00f9 volte.\npotere legislativo, esercitato dall'assemblea nazionale, parlamento unicamerale composto da 167 deputati eletti tramite suffragio universale con sistema misto e garanzia di rappresentanza di ogni unit\u00e0 federale nonch\u00e9 delle popolazioni indigene. anch'essi come il presidente possono essere rieletti.\npotere giudiziario, esercitato dal tribunal supremo de justicia de venezuela\npotere pubblico, controllato da un organo denominato consejo moral republicano, che oltre a essere difensore del popolo controlla in linea generale l'operato dello stato.\npotere elettorale, esercitato dal consejo nacional electoral, ha il compito di regolamentare e gestire i processi elettorali.\n\n\n=== politica estera ===\n\nla politica estera del venezuela \u00e8 naturalmente cambiata nel corso della storia a seconda degli orientamenti politici dei propri governanti. all'inizio del xx secolo il venezuela ebbe alcune tensioni con le potenze europee e con gli stati uniti a causa del debito estero. durante la seconda guerra mondiale si mantenne neutrale fintanto che decise di appoggiare gli alleati. con la costituzione del 1961 e dopo aver avuto buoni rapporti con gli usa e con alcune dittature negli anni cinquanta, r\u00f3mulo betancourt eletto democraticamente nel 1959, decide di avere rapporti solo con gli stati chiaramente democratici. il venezuela ha una lunga storia di rivendicazioni territoriali con guyana e colombia; con quest'ultima la disputa cominci\u00f2 addirittura dai tempi della dissoluzione della gran colombia, per il golfo del venezuela, dove pare esistano discreti giacimenti petroliferi, e che port\u00f2 nel 1987 alla crisi della corvetta arc caldas che rischi\u00f2 di scatenare un conflitto armato. ancora nel 2007 i due paesi cercarono di negoziare e concordarono di proseguire successivamente la questione irrisolta sul golfo.\n\ncon il colpo di stato del 2002 tentato ai danni di hugo rafael ch\u00e1vez fr\u00edas, presidente del venezuela dal 1999, i rapporti in politica estera del venezuela sono decisamente cambiati.\nch\u00e1vez si \u00e8 sempre mosso in politica estera seguendo due importanti direttrici: il consolidamento dell'opec (ricordiamo a tale proposito che il petrolio \u00e8 alla base dell'economia venezuelana) e un'integrazione maggiore dell'america latina da realizzarsi attraverso l'unasur e l'alba (alternativa bol\u00edvariana para am\u00e9rica latina y el caribe), senza cio\u00e8 l'intermediazione e il patronato degli stati uniti d'america. tale politica ha progressivamente allontanato il venezuela dagli stati uniti d'america avvicinandolo sempre pi\u00f9 a cuba e ad alcuni paesi latinoamericani (argentina, brasile, ecuador, bolivia e nicaragua, in particolare).\nil venezuela \u00e8 uno degli stati fondatori, insieme all'argentina e al brasile, della banca del sud e partecipa al suo capitale con 4 000 milioni di dollari.\n\n\n== economia ==\n\n\n=== dimensione ===\n\nil paese rappresenta la quarta economia dell'america latina dopo brasile, messico e argentina.\n\nprodotto nazionale lordo (2012): 381 286 milioni di us$ (31\u00ba posto della classifica mondiale).\nprodotto nazionale lordo (ppa), per potere d'acquisto (2012): 397 890 milioni di us$ (33\u00ba posto della classifica mondiale).\nprodotto nazionale lordo pro capite (2012): 12 918 us$ pro capite (53\u00ba posto della classifica mondiale).la voce principale dell'economia venezuelana \u00e8 legata all'estrazione e raffinamento del petrolio.\n\n\n==== agricoltura ====\nla produzione agricola del venezuela \u00e8 data da: caff\u00e8, cacao, tabacco, canna da zucchero, cotone, vaniglia.\nil governo venezuelano vari\u00f2 la legge per la riforma agraria nel 1960, volta all'espansione e alla diversificazione della produzione agricola. nel 2003 il settore primario occupava l'11% della forza lavoro e concorreva per il 4,5% alla formazione del pil. le colture destinate al mercato interno sono soprattutto mais, riso, patate, manioca e banane. tra le colture di piantagione, destinate a essere esportate, prevale il caff\u00e8, oltre alla canna da zucchero e al cacao. nella zona costiero-andina si trovano piantagioni di tabacco, mentre nelle aree meno piovose della costa \u00e8 diffuso il cotone. rilevanti sono le colture di alberi da frutta.\n\n\n==== allevamento ====\nil patrimonio zootecnico \u00e8 piuttosto ricco, particolarmente per quanto riguarda i bovini, tradizionalmente allevati nella zona dei llanos, ma anche gli ovini.\nl'allevamento, in forte progresso fino agli anni novanta, soprattutto nei llanos, si \u00e8 andato negli ultimi anni sviluppando a un tasso insoddisfacente, nonostante le misure e gli incentivi promossi dal governo.\nla pesca non risulta molto sviluppata, ma alcune popolazioni indigene la usano da generazioni per garantirsi la sopravvivenza.\n\n\n==== industria ====\nl'industria \u00e8 in prevalenza formata da quella chimica, metallurgica, meccanica, del tabacco e alimentare. fra i prodotti lavorati destinati all'esportazione si segnala il rum.\n\n\n==== crisi economica ====\n\na partire dal 2013 l'economia venezuelana ha subito un calo degli indici macroeconomici, inaugurando un periodo di recessione e di crisi.\nl'origine di questa caduta \u00e8 una combinazione di problemi strutturali dell'economia venezuelana e la forte influenza esterna della crisi finanziaria globale, con la caduta dei prezzi del petrolio. nel 2014, il pil ha avuto una variazione -4,3%, -7,1% nel 2015, -18,6% nel 2016. particolarmente difficile la crisi in venezuela si manifesta in un forte aumento della disoccupazione, con un tasso di disoccupazione del 14% nel primo trimestre del 2015 secondo i dati di ine.\nla nazione \u00e8 al primo posto dal 2013 al 2019 secondo l'indice di miseria, somma di inflazione e disoccupazione, che \u00e8 una misura del malessere di un paese.\nla discesa del prezzo del petrolio nel 2015 e nel 2016 ha colpito duramente il paese, che basa buona parte della sua economia sulle esportazioni petrolifere. fattori climatici avversi hanno causato una carenza di elettricit\u00e0 nel paese, in gran parte di origine idroelettrica. per far fronte alla mancanza di elettricit\u00e0, il governo di maduro in aprile 2016 ha incominciato a razionare l'uso dell'elettricit\u00e0 e ha ridotto la settimana lavorativa, per i dipendenti pubblici, a marted\u00ec e a gioved\u00ec.\nil center for economic and policy research (cepr), con sede a washington, stima che 40.000 persone sono morte a causa delle sanzioni statunitensi tra il 2017 e il 2018, a causa del loro impatto sulla distribuzione di medicinali, forniture mediche e cibo. milioni di persone con diabete, ipertensione o cancro non possono pi\u00f9 ricevere cure adeguate.\n\n\n=== moneta ===\n\ncon la legge monetaria del 1879 il venezuela adott\u00f2 il bol\u00edvar, in sostituzione del venezolano (valuta che aveva avuto breve vita). inizialmente il valore del bol\u00edvar fu definito, sulla base di un sistema argenteo (silver standard), pari a 4,500 g di argento puro, seguendo i principi dell'unione monetaria latina. la legge monetaria del 1887 fiss\u00f2 il bol\u00edvar d'oro come moneta legale, e il sistema aureo (gold standard) divenne pienamente operativo nel 1910. il venezuela usc\u00ec dal sistema aureo nel 1930 e, nel 1934, il tasso del bol\u00edvar fu fissato in riferimento al dollaro usa al cambio di 3,914 bol\u00edvar = 1 dollaro, rivalutato poi nel 1937 a 3,18 bol\u00edvar = 1 dollaro, cambio che sarebbe durato fino al 1941.\nfino al febbraio 1983 il bol\u00edvar fu la valuta della regione pi\u00f9 stabile e pi\u00f9 accettata a livello internazionale. da allora, comunque, il valore della valuta fortemente diminuito, a causa dell'elevata svalutazione.\ndal 1\u00ba gennaio 2008 \u00e8 entrato in circolazione il bol\u00edvar venezuelano forte (codice iso 4217: vef; localmente abbreviato bs f; plurale bol\u00edvares fuertes), che a seguito della crisi economica del 2013-2018 \u00e8 stato sottoposto ad un processo di iperinflazione. secondo le previsioni del fondo monetario internazionale (fmi) nel 2018 il bol\u00edvar venezuelano forte dovrebbe raggiungere un tasso di inflazione pari al milione per cento su base annua.il governo venezuelano del presidente nicol\u00e1s maduro, ha annunciato che dal 20 agosto 2018 entrer\u00e0 in circolazione il bol\u00edvar venezuelano sovrano (bol\u00edvar soberano), che sostituir\u00e0 il bol\u00edvar fuerte e sar\u00e0 ancorato al petro, una criptovaluta approvata nel febbraio 2018 dal governo venezuelano di nicol\u00e1s maduro per tentare di aggirare le dure sanzioni finanziarie imposte al venezuela dalla comunit\u00e0 internazionale.\n\n\n=== esportazioni e importazioni ===\n\n\n=== trasporti ===\n\nla rete stradale conta di 29 954 km, quella autostradale di 2 690 km. la rete ferroviaria si estende per 402 km e la rete navigabile \u00e8 di 7 100 km. a caracas c'\u00e8 l'aeroporto internazionale sim\u00f3n bolivar (6 940 000 passeggeri l'anno).\n\n\n=== turismo ===\nil turismo in venezuela \u00e8 prosperoso ed \u00e8 favorito dalla vasta gamma di ambienti naturali che il paese possiede. l'aumento della ricezione aeroportuale ha favorito l'arrivo di turisti stranieri, per lo pi\u00f9 provenienti dall'europa, che rappresentano un flusso di 301 579 visitatori nel 2008, seguita dai turisti sudamericani (227 105), nordamericani (130 257), caraibici (39 480), asiatici (15 912), dell'america centrale (11 377) e del medio oriente (10 100). l'industria turistica ha subito un grave declino a causa dell'instabilit\u00e0 politica in questi ultimi anni. secondo il ministero del potere popolare per il turismo (mppt), nel 2003 arrivarono in venezuela 435 421 turisti, il 47% in meno rispetto al 1998. tuttavia, questo tasso ha mostrato una ripresa nel 2008, con 856 810 turisti stranieri in visita nel paese. probabilmente a causa della crisi economica mondiale, il numero di turisti stranieri provenienti dall'europa \u00e8 drasticamente cambiato negli ultimi anni rispetto ai turisti dei paesi vicini, avvantaggiati dai costi del viaggio nettamente pi\u00f9 bassi; nel 2012, su un totale di 782 000 turisti, la maggioranza proveniva da altri stati sudamericani (428 211), gli europei furono 198 922, i nordamericani 76 633, i caraibici 34 704, gli asiatici 20 336, i centroamericani e i mediorientali circa 10 000. in particolare, i colombiani sono di gran lunga i visitatori pi\u00f9 numerosi del venezuela (283 788), 5 volte tanto i turisti brasiliani e statunitensi, mentre spagnoli, argentini, italiani e tedeschi sono stati dai 32 000 ai 37 000.\nl'isola margarita \u00e8 la destinazione per eccellenza per i turisti che amano le spiagge tropicali, cos\u00ec come pure l'arcipelago de los roques e il parque nacional morrocoy. l'amazzonia invece offre la presenza di numerose trib\u00f9 indigene e luoghi di particolare interesse naturale, dal salto angel, al tepui o al gran sabana.\nla farnesina considera pericolose per il turista alcune aree del paese, comprese zone della capitale caracas, per rapine, episodi di microcriminalit\u00e0, terrorismo legato al traffico degli stupefacenti e sequestri di persona a scopo estorsivo.\n\n\n== ambiente ==\n\nil venezuela ha una ampia rete di aree naturali protette che comprende 43 parchi nazionali, 36 monumenti naturali e 65 parchi ricreativi. il 36,0% del territorio \u00e8 protetto.\nl'intera rete dei parchi nazionali del venezuela \u00e8 sotto l'amministrazione dell'instituto nacional de parques (inparques), un istituto autonomo al servizio del ministerio del poder popular para ecosocialismo y aguas.i parchi con la maggiore estensione sono il parco nazionale el caura con 75.340 km\u00b2, il parco nazionale parima-tapirapeco, con 39 000 km\u00b2 e il parco nazionale di canaima, patrimonio dell'umanit\u00e0 dell'unesco, con 30 000 km\u00b2. i pi\u00f9 piccoli sono il parco nazionale cueva de la quebrada del toro, con 48,85 km\u00b2, e il parco nazionale cerro el copey - j\u00f3vito villalba, con 71,30 km\u00b2.il venezuela partecipa alla convenzioni ambientali di:\n\nconvenzione di ramsar (protezione aree umide)\nprotocollo di montr\u00e9al (emissione di cfc)\ncites (specie in pericolo d'estinzione)\ncbd (biodiversit\u00e0)\nbasilea (rifiuti tossici)\n\n\n=== la salvaguardia dell'ambiente ===\nil venezuela, dal primo dicembre 2010 si impegna a rispettare il protocollo di kyoto e gli accordi intrapresi dall'organizzazione delle nazioni unite riguardo al clima e all'ambiente. con questa decisione il venezuela diventa uno dei primi paesi in via di sviluppo a impegnarsi nel rispetto dell'ambiente.\n\n\n== cultura ==\nla cultura venezuelana \u00e8 un melting pot di influenze indigene, africane e spagnole: in un clima di sincretismo culturale \u00e8 avvenuto un processo di acculturazione e assimilazione, come nel resto dell'america latina, sebbene rimangano dei tratti precipui a caratterizzarla.\nl'influenza indigena \u00e8 limitata ai toponimi e alla gastronomia. qualche parola indigena \u00e8 entrata nel vocabolario dello spagnolo-venezuelano. anche l'influenza africana \u00e8 limitata, ad esempio nell'adozione dei tamburi. l'influenza spagnola risulta quindi predominante, a causa del processo di colonizzazione e della struttura socioeconomica che si venne a creare in seguito a essa. in particolare i colonizzatori provenivano da andalusia ed estremadura e ci\u00f2 influenz\u00f2 architettura, musica, gastronomia, religione e lingua.\nsuccessivamente il venezuela conobbe nel xix secolo una certa immigrazione di altri europei, in special modo francesi, mentre con la scoperta e lo sfruttamento dei giacimenti di petrolio nel xx secolo sopravvenne una nuova immigrazione di spagnoli, italiani e portoghesi ed un'evidente influenza statunitense, visibile nella passione per il baseball, nelle abitudini alimentari e nell'architettura attuale.\n\n\n=== arte ===\nl'arte visiva venezuelana agli esordi era indissolubilmente legata alla religione. nel tardo xix secolo, in un periodo di grandi sommovimenti, con mart\u00edn tovar y tovar cominci\u00f2 a interessarsi a temi laici quali la storia e la narrazione epica degli avvenimenti. il primo pittore venezuelano a godere di un certo successo internazionale fu arturo michelena, mentre conobbe successo in patria crist\u00f3bal rojas, cui fu intitolato un comune nello stato di miranda. nel tardo novecento ebbe grande fortuna l'art nouveau. nel ventesimo secolo diversi artisti venezuelani hanno conosciuto fortuna internazionale, come armando rever\u00f3n, manuel cabr\u00e9, l'artista cinetico jes\u00fas soto e carlos cruz-d\u00edez.\nla galleria nazionale d'arte a caracas presenta una collezione completa della pittura venezuelana del xix secolo, compreso il miranda en la carraca (miranda imprigionato a la carraca) di michelena. altri musei importanti sono il museo delle belle arti, il museo d'arte contemporanea di caracas, o macc, in cui sono esposte anche opere di chagall, matisse, mir\u00f2 e picasso, e il museo d'arte moderna \"jes\u00fas soto\".\n\n\n=== patrimoni dell'umanit\u00e0 ===\n\nnel contesto del patrimonio culturale, alcuni siti del venezuela sono stati iscritti nella lista dei patrimoni dell'umanit\u00e0 dell'unesco.\n\n\n=== letteratura ===\nle coste del venezuela vengono menzionate per la prima volta da cristoforo colombo, che nel suo terzo viaggio sbarc\u00f2 a macuro. fino al xviii secolo non c'\u00e8 una produzione letteraria di carattere specificatamente locale. la prima opera che presenta elementi locali \u00e8 infatti considerata la historia de la conquista y poblaci\u00f3n de la provincia de venezuela (1723) di jos\u00e9 oviedo y ba\u00f1os. la cultura indigena, di carattere orale, trover\u00e0 invece un interprete solo nel novecento nel frate ces\u00e1reo de armellada. le prime opere di carattere squisitamente nazionale si ebbero a seguito della guerra d'indipendenza dei primi decenni dell'ottocento. il romanticismo trov\u00f2 un interprete ispirato in juan vicente gonz\u00e1lez.\nnotevoli le figure caratterizzate dall'impegno politico prima che letterario, come ferm\u00edn toro, ricordato come grande oratore, come pure andr\u00e9s bello, poeta e umanista, che fu mentore di bolivar stesso. del resto le travagliate vicende storiche del paese hanno condizionato fortemente la letteratura venezuelana, spingendo gli intellettuali a un forte impegno politico.\nscrittori e romanzieri sono r\u00f3mulo gallegos, teresa de la parra, arturo uslar pietri, adriano gonz\u00e1lez le\u00f3n, salvador garmendia, jos\u00e9 balza, ednodio quintero, miguel otero silva, mariano pic\u00f3n salas, mentre tra i poeti spicca juan antonio p\u00e9rez bonalde, jos\u00e9 antonio ramos sucre, andr\u00e9s eloy blanco, enriqueta arvelo larriva, juan carlos chirinos, ana enriqueta ter\u00e1n, yolanda pantin, rafael cadenas e eugenio montejo.\n\n\n=== pedagogia ===\nper quanto concerne l'aspetto pedagogico, tra il xviii e il xix secolo, si afferma la figura di sim\u00f3n rodr\u00edguez, noto anche come filosofo.\n\n\n=== musica ===\n\ndiversi stili di musica tradizionale venezuelana, come il merengue venezuelano, sono comuni ai suoi vicini dei caraibi. ma la vera musica venezuelana comprende un ampio gruppo di ritmi come lo joropo (una forma rurale originaria degli llanos (pianure)), la parranda, il galer\u00f2n, la gaita maracucha, il golpe tocuyano, il calipso di el callao, il bambuco e altri.\ntra le pi\u00f9 affermate pianiste e compositrici venezuelane ricordiamo teresa carre\u00f1o (1853-1917), chiamata spesso la leona del piano.\ntra i musicisti venezuelani pi\u00f9 noti spicca hugo blanco, autore della celebre canzone moliendo caf\u00e9 (1958)\n\n\n=== televisione e cinema ===\nmolto note sono le telenovelas: un'importante esponente \u00e8 grecia colmenares, tra le maggiori interpreti di telenovelas degli anni 80 e 90. altre importanti figure del mondo televisivo, ma anche cinematografico sono rappresentate da a\u00edda y\u00e9spica e m\u00f3nica spear. il film ti guardo (2015), del regista venezuelano lorenzo vigas, fu il primo film sudamericano a vincere il leone d'oro alla mostra internazionale d'arte cinematografica di venezia.\n\n\n=== scienza e tecnologia ===\n\n\n==== medicina ====\nin ambito medico da ricordare baruj benacerraf, premio nobel per la medicina, nel 1980, per la scoperta del complesso maggiore di istocompatibilit\u00e0\n\n\n==== il venezuela nello spazio ====\n29 ottobre 2008: viene lanciato venesat-1 (chiamato anche sim\u00f3n bol\u00edvar), il primo satellite venezuelano\n\n\n== gastronomia ==\n\nla cucina venezuelana, grazie alla sua diversit\u00e0 di risorse industriali e culturali, offre una grande diversit\u00e0 culinaria da una regione all'altra. la cucina tradizionale, come quella moderna, \u00e8 stata influenzata dalla popolazione indigena e dai suoi discendenti europei (italiani, spagnoli, portoghesi e francesi), e anche dalle tradizioni dei nativi americani e degli africani.\ngli alimenti base includono il mais, il riso, banane, patate, fagioli e diverse tipologie di carne. anche i pomodori, le cipolle, le melanzane, le zucche e le zucchine sono molto comuni nella dieta venezuelana.\n\n\n== folclore e tradizioni ==\noriginaria del venezuela \u00e8 la figura de la sayona: si tratta di uno spettro leggendario.\nuna festivit\u00e0 tradizionale, parte anche del folclore venezuelano, \u00e8 la feria de la chinita, che si celebra per commemorare il miracolo della vergine di chiquinquir\u00e1.\n\n\n== festivit\u00e0 nazionali ==\n\n\n== sport ==\n\ni principali sport in venezuela sono il baseball, la pallacanestro e il coleo (sport tradizionale venezuelano e colombiano simile al rodeo).\n\n\n=== baseball ===\nil venezuela ha una buona reputazione nel baseball avendo ottenuto tre medaglie d'oro al campionato mondiale di baseball, posizionandosi al terzo posto nel medagliere dopo cuba e gli stati uniti d'america.\n\n\n=== automobilismo ===\nin campo sportivo il venezuela ha dato i natali a molti piloti automobilistici tra cui pastor maldonado, rodolfo gonz\u00e1lez e milka duno che hanno corso in formula 1, indycar series e american le mans series.\n\n\n=== calcio ===\nla nazionale di calcio del venezuela, attiva dagli anni trenta del '900, non ha mai eccelso in tornei internazionali ottenendo come miglior risultato un quarto posto in coppa america nel 2011.\n\n\n=== giochi olimpici ===\n\nil primo atleta a vincere una medaglia d'oro olimpica per il venezuela fu francisco rodr\u00edguez, nel pugilato, ai giochi olimpici di citt\u00e0 del messico 1968.\nla prima medaglia olimpica per il venezuela fu vinta da asnoldo devonish, medaglia di bronzo nel salto triplo a helsinki 1952.\n\n\n== note ==\n\n\n== voci correlate ==\nmontagne del venezuela\nfiumi del venezuela\nmovimento quinta repubblica\nalleanza bolivariana per le americhe\nitalo-venezuelani\nviticoltura in venezuela\n\n\n== altri progetti ==\n\n wikisource contiene una pagina dedicata a venezuela\n wikizionario contiene il lemma di dizionario \u00abvenezuela\u00bb\n wikinotizie contiene notizie di attualit\u00e0 su venezuela\n wikimedia commons contiene immagini o altri file su venezuela\n wikivoyage contiene informazioni turistiche su venezuela\n\n\n== collegamenti esterni ==\n\n(es) sito ufficiale, su mppre.gob.ve. \n venezuela, su treccani.it \u2013 enciclopedie on line, istituto dell'enciclopedia italiana. \n emilio malesani, riccardo riccardi, fabrizio cortesi, mario salfi, gioacchino sera, pino fortini, ri., venezuela, in enciclopedia italiana, istituto dell'enciclopedia italiana, 1937. \n eugenia bevilacqua, mario di lorenzo e alberto pincherle, venezuela, in enciclopedia italiana, ii appendice, istituto dell'enciclopedia italiana, 1949. \n florio gradi, renato piccinini e violante nelia valentini, venezuela, in enciclopedia italiana, iii appendice, istituto dell'enciclopedia italiana, 1961. \n pier luigi beretta, renato piccinini, ruggero jacobbi, samuel montealegre, venezuela, in enciclopedia italiana, iv appendice, istituto dell'enciclopedia italiana, 1981. \n alfredo romeo, luisa pranzetti, samuel montealegre, nicola balata, stefania parigi, venezuela, in enciclopedia italiana, v appendice, istituto dell'enciclopedia italiana, 1995. \n elio manzi e ghita micieli de biase, venezuela, in enciclopedia italiana, vi appendice, istituto dell'enciclopedia italiana, 2000. \n alessia salaris, venezuela, in enciclopedia italiana, vii appendice, istituto dell'enciclopedia italiana, 2007. \n anna bordoni e ilenia rossini, venezuela, in enciclopedia italiana, ix appendice, istituto dell'enciclopedia italiana, 2015. \n venezuela, in dizionario di storia, istituto dell'enciclopedia italiana, 2010. \n(it, de, fr) venezuela, su hls-dhs-dss.ch, dizionario storico della svizzera. \n(en) heather d. heckel, edwin lieuwen, jennifer l. mccoy e john d. martz, venezuela, su enciclopedia britannica, encyclop\u00e6dia britannica, inc. \n(en) venezuela, su the encyclopedia of science fiction. \n(en) opere di venezuela, su open library, internet archive. \n(en) opere riguardanti venezuela, su open library, internet archive. \n(en) venezuela, in catholic encyclopedia, robert appleton company. \n il testo (in italiano) della costituzione del venezuela, su constitucion.ve. url consultato il 22 novembre 2006 (archiviato dall'url originale il 12 dicembre 2006).\n(es) sito ufficiale dell'instituto nacional de estad\u00edstica, su ine.gov.ve. url consultato il 1\u00ba maggio 2008 (archiviato dall'url originale il 12 settembre 2019).\n(es) gobierno en l\u00ednea (archiviato dall'url originale il 3 febbraio 2006). - sito ufficiale del governo venezuelano\n venezuela, su viaggiaresicuri.it.\n(en)  venezuela banknotes (archiviato dall'url originale il 9 dicembre 2006). - banconote del venezuela\n dossier cartografico sul venezuela in occasione del bicentenario dall'indipendenza, su cartografareilpresente.org. url consultato il 22 febbraio 2012 (archiviato dall'url originale il 23 febbraio 2012)."