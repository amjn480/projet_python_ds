"cristiano ronaldo dos santos aveiro, mer k\u00e4nd som bara cristiano ronaldo (portugisiskt uttal: [k\u027e\u0268\u0283\u02c8ti\u0250nu \u0281u\u02c8na\u026bdu] ( lyssna)) eller sitt smeknamn cr7, f\u00f6dd 5 februari 1985 i funchal p\u00e5 madeira, \u00e4r en portugisisk fotbollsspelare som spelar f\u00f6r saudiarabiska al nassr och portugals landslag. 2008 blev han utsedd b\u00e5de till europas och till v\u00e4rldens b\u00e4sta fotbollsspelare och fick ta emot utm\u00e4rkelserna ballon d'or samt fifa world player of the year award. \u00e5ret innan hade han bel\u00f6nats med guldskon efter att ha gjort 42 m\u00e5l p\u00e5 49 matcher i manchester united, d\u00e4r han vann tre premier league-titlar (2007, 2008 och 2009) samt en champions league-titel (2008). ronaldo \u00e4r sedan den 20 maj 2008 lagkapten i det portugisiska landslaget. han ledde laget till guld vid em 2016. ronaldo rankas ofta som en av tidernas b\u00e4sta fotbollsspelare. \nn\u00e4r ronaldo i juni 2009 l\u00e4mnade manchester united och skrev p\u00e5 f\u00f6r real madrid blev \u00f6verg\u00e5ngssumman den dittills h\u00f6gsta som n\u00e5gonsin betalats f\u00f6r en fotbollsspelare \u2013 80 miljoner pund (ca en miljard kronor). ronaldo gjorde sin debut f\u00f6r klubben den 29 augusti mot deportivo la coru\u00f1a.\ni juli 2018 skrev ronaldo p\u00e5 ett fyra\u00e5rskontrakt med juventus fc. \u00f6verg\u00e5ngssumman s\u00e4gs vara motsvarande drygt 1,1 miljard svenska kronor.den 27 augusti 2021 meddelade juventus tr\u00e4nare allegri att cristiano ronaldo skulle l\u00e4mna klubben, och samma dag bekr\u00e4ftade manchester united att ronaldo \u00e5terv\u00e4nder till denna klubb efter tolv \u00e5r.\n\n\n== klubbkarri\u00e4r ==\n\n\n=== tidig karri\u00e4r ===\nronaldos favoritlag som liten var sl benfica. som \u00e5tta\u00e5ring b\u00f6rjade han spela f\u00f6r amat\u00f6rlaget cf andorinha fr\u00e5n funchal. \u00e5r 1995 k\u00f6ptes han av det st\u00f6rre laget cd nacional, fr\u00e5n samma stad. ronaldos karri\u00e4r fortsatte sedan i storklubben sporting lissabon, i vilken han spelade n\u00e4r han debuterade i den portugisiska ligan \u00e5r 2002 vid sjutton \u00e5rs \u00e5lder.\n\n\n=== sporting lissabon ===\nronaldo tillh\u00f6rde fr\u00e5n b\u00f6rjan sportings ungdomsakademi. han \u00e4r den ende spelaren n\u00e5gonsin som spelat f\u00f6r sportings u16, u17, u18, b-lag och a-lag p\u00e5 en s\u00e4song. han gjorde tv\u00e5 m\u00e5l mot moreirense fc i sin debutmatch f\u00f6r sporting, och var samtidigt aktuell f\u00f6r portugals u17-landslag.ronaldo uppt\u00e4cktes f\u00f6rst av liverpool fc:s d\u00e5varande manager g\u00e9rard houllier. ronaldo var d\u00e5 sexton \u00e5r gammal, varf\u00f6r klubben slutligen besl\u00f6t sig f\u00f6r att inte v\u00e4rva honom, eftersom han var f\u00f6r ung och beh\u00f6vde utvecklas ytterligare som spelare. sommaren 2003, n\u00e4r sporting besegrade manchester united p\u00e5 est\u00e1dio jos\u00e9 alvalade i lissabon, blev uniteds spelare s\u00e5 imponerade av ronaldo att de uppmanade sir alex ferguson att v\u00e4rva honom.\n\n\n=== manchester united ===\nronaldo blev manchester uniteds f\u00f6rsta portugisiska spelare n\u00e5gonsin n\u00e4r han kom till klubben den 12 augusti 2003 f\u00f6r 12,24 miljoner pund. han \u00f6nskade f\u00e5 nummer 28 p\u00e5 ryggen (samma tr\u00f6jnummer som han haft i sporting), eftersom han inte ville ha press p\u00e5 sig att leva upp till f\u00f6rv\u00e4ntningarna anknutna till tr\u00f6jnummer 7, vilket tidigare burits av legender som george best, bryan robson, eric cantona och david beckham. ferguson insisterade dock att han skulle b\u00e4ra nummer 7.\nronaldo gjorde sin debut f\u00f6r united d\u00e5 han hoppade in efter 60 spelade minuter i en hemmavinst mot bolton wanderers och gjorde uniteds tusende premier league-m\u00e5l den 29 oktober 2005 i en 4\u20131-f\u00f6rlust mot middlesbrough. den 10 april 2007 gjorde han sina tv\u00e5 f\u00f6rsta champions league-m\u00e5l i kvartsfinalmatchen mot as roma d\u00e4r manchester united vann med 7\u20131. han gjorde sammanlagt 10 m\u00e5l i samtliga turneringar och blev framr\u00f6stad till fifpro special young player of the year b\u00e5de \u00e5r 2005 och 2006 av uniteds fans. han gjorde sitt femtionde m\u00e5l i karri\u00e4ren f\u00f6r manchester united (totalt 23 under s\u00e4songen 2006/2007) mot rivalerna manchester city fc, d\u00e5 united vann sin f\u00f6rsta premier league-titel p\u00e5 fyra \u00e5r. ronaldo bel\u00f6nades under \u00e5ret med 14 individuella priser och utm\u00e4rkelser. det fr\u00e4msta av dessa var att han blev framr\u00f6stad till ligans b\u00e4sta spelare, vilket han \u00e5terigen uts\u00e5gs till s\u00e4songen 2007/2008.\ntrots att rykten cirkulerade i mars 2007 att real madrid var villiga att betala omkring 80 miljoner euro (54 miljoner pund) f\u00f6r ronaldo, valde han att stanna i united och skrev den 13 april 2007 p\u00e5 ett nytt fem\u00e5rskontrakt med klubben som innebar 120 000 pund i veckan och gjorde honom till den h\u00f6gst betalade spelaren i lagets historia.\ns\u00e4songen 2007/2008 b\u00f6rjade f\u00f6r ronaldo med ett r\u00f6tt kort efter en skallning p\u00e5 portsmouth fc:s richard hughes under uniteds andra match f\u00f6r s\u00e4songen. han bestraffades med tre matchers avst\u00e4ngning. ronaldo gjorde sedan det enda m\u00e5let i en bortamatch mot sporting lissabon i champions league och sk\u00f6t \u00e4ven vinstm\u00e5let i returm\u00f6tet i manchester, vilket gjorde att united l\u00e5g etta i gruppen. efter sina framg\u00e5ngar med b\u00e5de klubb och landslag under \u00e5ret 2007 blev han nominerad till ballon d'or d\u00e4r han kom p\u00e5 andra plats i omr\u00f6stningen med 277 po\u00e4ng. vinnaren blev kak\u00e1 p\u00e5 444 po\u00e4ng. n\u00e4r fifa uts\u00e5g v\u00e4rldens b\u00e4sta fotbollsspelare \u00e5r 2007 var ronaldo \u00e5terigen en av de tre spelare som blev nominerade. d\u00e4r slutade han trea - kak\u00e1 vann \u00e4ven denna utm\u00e4rkelse. \nronaldo gjorde sitt f\u00f6rsta hattrick f\u00f6r manchester united i en 6\u20130-vinst mot newcastle united p\u00e5 old trafford den 12 januari 2008, vilket ledde till att united kl\u00e4ttrade upp till toppen av ligatabellen. i champions league-finalen 2007/2008 den 21 maj 2008 mot ligarivalerna chelsea gjorde ronaldo matchens f\u00f6rsta m\u00e5l efter 26 minuter. chelsea kvitterade dock i den 45:e minuten och matchen slutade 1\u20131 efter \u00f6vertid och tvingades att avg\u00f6ras p\u00e5 straffar d\u00e4r ronaldo missade sin straff, vilket satte chelsea i \u00f6verl\u00e4ge, men john terry halkade och missade \u00e4ven han, och manchester united vann straffl\u00e4ggningen med 6\u20135. ronaldo gjorde totalt 42 m\u00e5l under s\u00e4songen 2007/2008, 31 av dem i premier league, \u00e5tta i champions league och tre i fa-cupen. f\u00f6r sitt ih\u00e4rdiga m\u00e5lg\u00f6rande bel\u00f6nades han b\u00e5de med ballon d'or och guldskon och blev d\u00e5 den f\u00f6rsta yttermittf\u00e4ltaren som vunnit priset.\nefter s\u00e4songen 2007/2008 sades det att ronaldo skulle vara p\u00e5 v\u00e4g till den spanska klubben real madrid, men den 6 augusti satte ronaldo sj\u00e4lv stopp f\u00f6r den aff\u00e4ren, n\u00e4r han ber\u00e4ttade att han trivdes bra i manchester united och ville stanna och vinna fler titlar med laget.\n\n\n=== real madrid ===\ni juni 2009 stod det klart att manchester united hade accepterat ett rekordbud fr\u00e5n real madrid p\u00e5 80 miljoner pund (ca 1 miljard kronor) f\u00f6r cristiano ronaldo. den 26 juni 2009 bekr\u00e4ftade real madrid att ronaldo hade skrivit p\u00e5 ett sex \u00e5r l\u00e5ngt kontrakt som skulle b\u00f6rja g\u00e4lla den 1 juli. \u00f6verg\u00e5ngssumman blev den h\u00f6gsta som dittills betalats f\u00f6r en fotbollsspelare. ronaldo valde tr\u00f6jnummer 9 d\u00e5 nummer 7, som han bar i manchester united, bars av real madrids lagkapten ra\u00fal och nummer 17, som ronaldo hade i det portugisiska landslaget, bars av ruud van nistelrooy. enligt obekr\u00e4ftade uppgifter skulle ronaldo tj\u00e4na cirka 2,7 miljoner i veckan i den spanska klubben med en 25-procentig l\u00f6ne\u00f6kning varje s\u00e4song.klockan 21.00 svensk tid den 6 juli h\u00e4lsades ronaldo v\u00e4lkommen p\u00e5 santiago bernab\u00e9u-stadion i madrid av n\u00e4rmare 80 000 \u00e5sk\u00e5dare. ronaldo ber\u00e4ttade att han var glad f\u00f6r flytten och f\u00f6rklarade f\u00f6r fansen och tv-tittarna att det hade varit en dr\u00f6m sedan barnsben att spela f\u00f6r real madrid. under de tv\u00e5 f\u00f6rsta timmarna efter presentationen s\u00e5ldes 15 ronaldo\u2013tr\u00f6jor i minuten, till ett sammanlagt v\u00e4rde av cirka 1,70 miljoner kronor (d\u00e5 en matchtr\u00f6ja kostar runt 940 kronor).\n\n\n==== s\u00e4songen 2009/10 ====\nden 28 juli 2009 gjorde ronaldo sitt f\u00f6rsta m\u00e5l f\u00f6r real madrid p\u00e5 straff i en tr\u00e4ningsmatch mot ecuadorianska ldu quito som real madrid vann med 4-2 i f\u00f6rs\u00e4songsturneringen peace cup. den 29 augusti 2009 spelade ronaldo sin f\u00f6rsta la liga-match och gjorde m\u00e5l p\u00e5 straff mot deportivo la coru\u00f1a n\u00e4r real madrid vann med 3-2. han gjorde \u00e4ven m\u00e5l i sin andra ligamatch, mot espanyol, efter att ha kommit in som avbytare f\u00f6r karim benzema i den 66:e minuten. i real madrids gruppspelsmatch i champions league mot fc z\u00fcrich p\u00e5 bortaplan den 15 september gjorde ronaldo tv\u00e5 m\u00e5l p\u00e5 frisparkar. real madrid vann matchen med 5-2 efter att ra\u00fal, higua\u00edn och guti \u00e4ven gjort m\u00e5l. n\u00e4r real madrid besegrade xerez med 5-0 den 20 september stod ronaldo \u00e5terigen f\u00f6r tv\u00e5 m\u00e5l, varav det f\u00f6rsta kom redan efter 45 sekunder. det blev \u00e4ven m\u00e5l f\u00f6r ronaldo i ligamatchen mot villarreal den 23 september. hans svit att g\u00f6ra m\u00e5l i alla ligamatcher br\u00f6ts i matchen mot tenerife den 26 september. i en ligamatch mot mallorca den 5 maj 2010 gjorde ronaldo sitt f\u00f6rsta hattrick i real madrid. n\u00e4r raul l\u00e4mnade real madrid sommaren 2010 var det ronaldo som fick ta \u00f6ver tr\u00f6jnummer 7.\n\n\n==== s\u00e4songen 2010/11 ====\nronaldo gjorde 4 m\u00e5l mot racing santander den 23 oktober 2010, n\u00e4r real madrid vann med 6-1.den 16 april 2011 gjorde ronaldo sitt f\u00f6rsta m\u00e5l p\u00e5 straff mot barcelona i en match i ligan. matchen slutade 1\u20131 mellan rivalerna, och det br\u00f6t real madrids svit mot barcelona. den 20 april 2011 gjorde ronaldo matchens enda m\u00e5l mot barcelona i finalen av spanska cupen, i och med det vann real madrid spanska cupen efter 18 \u00e5r. s\u00e4songen 2010/2011 gjorde ronaldo 40 m\u00e5l av reals 102 m\u00e5l i la liga, och han gjorde totalt 53 m\u00e5l under hela s\u00e4songen.\n\n\n==== s\u00e4songen 2011/12 ====\ns\u00e4songen 2011/2012 vann ronaldo ligan med real madrid med 7 po\u00e4ngs marginal fr\u00e5n tv\u00e5an barcelona. ronaldo avgjorde det andra el classicot i ligan n\u00e4r han stod f\u00f6r 2-1 m\u00e5let p\u00e5 camp nou. den matchen avgjorde p\u00e5 s\u00e4tt och vis ligan. matchen d\u00e4rp\u00e5 mot atletic bilbao vann real madrid med 3-0. ronaldo stod f\u00f6r ett nickm\u00e5l, den matchen satte punkt f\u00f6r att real madrid hade vunnit la liga 2011/2012. ronaldo stod f\u00f6r totalt 46 m\u00e5l i ligan och slog nytt personligt rekord, men han kom \u00e4nd\u00e5 tv\u00e5a i skytteligan med 4 m\u00e5l bakom lionel messi som stod f\u00f6r 50 m\u00e5l. \n\n\n==== s\u00e4songen 2013/14 ====\nunder s\u00e4songen 2013/2014 vann ronaldo copa del rey och champions league med real madrid, den sistn\u00e4mnda gjorde att real madrid vann sin tionde champions league-titel, \u00e4ven kallad \"la decima\". ronaldo vann \u00e4ven skytteligan med 17 gjorda m\u00e5l, vilket \u00e4r rekord f\u00f6r antal m\u00e5l i en champions league-turnering. han kom \u00e4ven p\u00e5 en delad f\u00f6rstaplats med messi i assistligan, med 6 gjorda assist.\n\n\n== landslagskarri\u00e4r ==\n\n\n=== em 2004 ===\nronaldo debuterade f\u00f6r det portugisiska landslaget i augusti 2003, i en 1\u20130-vinst mot kazakstan. sitt stora internationella genombrott fick han i em 2004 p\u00e5 hemmaplan, d\u00e4r han stod f\u00f6r tv\u00e5 m\u00e5l och tv\u00e5 assist sammanlagt, ett m\u00e5l mot grekland (som vann turneringen) i gruppspelet och ett m\u00e5l i semifinalen mot nederl\u00e4nderna. han blev \u00e4ven uttagen till \"team of the tournament\" (turneringens b\u00e4sta lag). samma \u00e5r representerade han \u00e4ven portugal i sommar-os 2004.\n\n\n=== vm 2006 ===\nronaldo gjorde n\u00e4st flest m\u00e5l (7) i kvalet till vm 2006 i tyskland, och gjorde sitt f\u00f6rsta vm-m\u00e5l mot iran p\u00e5 en straff.under en kvartsfinalmatch mot england den 1 juli 2006 blev wayne rooney, ronaldos lagkamrat i manchester united, utvisad f\u00f6r att ha stampat f\u00f6rsvararen ricardo carvalho p\u00e5 foten. engelsk media spekulerade i att ronaldo hade p\u00e5verkat domaren horacio elizondos beslut genom att klaga aggressivt, varefter han s\u00e5gs blinka till den portugisiska b\u00e4nken efter rooneys utvisning. efter matchen f\u00f6rs\u00e4krade ronaldo att rooney var en v\u00e4n och att han inte hade pressat elizondo att utvisa rooney. den 4 juli klargjorde elizondo att det r\u00f6da kortet berodde p\u00e5 rooneys stampning och inte p\u00e5 ronaldos synpunkter p\u00e5 det.den arga reaktionen fr\u00e5n engelsk press gjorde att ronaldo funderade p\u00e5 att l\u00e4mna united. han ber\u00e4ttade till det spanska sportmagasinet marca att han \u00f6nskade flytta till real madrid. som svar p\u00e5 spekulationen skickade sir alex ferguson den assisterande portugisiske tr\u00e4naren carlos queiroz att prata med ronaldo i hopp om att han skulle \u00e4ndra sig. ronaldo valde slutligen att stanna i united och skrev p\u00e5 ett nytt fem\u00e5rigt kontrakt i april 2007.dagen efter sin tjugoandra f\u00f6delsedag var ronaldo lagkapten f\u00f6r portugal f\u00f6r f\u00f6rsta g\u00e5ngen, i en v\u00e4nskapsmatch mot brasilien den 6 februari 2007.\n\n\n=== em 2008 ===\nronaldo gjorde \u00e5tta m\u00e5l i kvalet till em 2008, men lyckades bara g\u00f6ra ett m\u00e5l i turneringen fram till portugal slogs ut i kvartsfinalen. portugal slogs ut av tyskland som slutade tv\u00e5a i turneringen. cristiano ronaldo och portugal fick kritik efter sina insatser i em.\n\n\n=== vm 2010 ===\nronaldo var med i vm 2010 f\u00f6r portugal. han gjorde bara ett m\u00e5l under turneringen. det var mot nordkorea d\u00e5 portugal vann med 7-0 - den st\u00f6rsta vinsten under turneringen. portugal tog sig till \u00e5ttondelsfinal och fick d\u00e4r m\u00f6ta spanien, men f\u00f6rlorade med 0-1 efter m\u00e5l av david villa.\n\n\n=== em 2012 ===\nronaldo gjorde tre m\u00e5l under hela em-turneringen - tv\u00e5 mot nederl\u00e4nderna och ett mot tjeckien. portugal kom tv\u00e5a i gruppen efter tyskland. ronaldo och portugal tog sig till semifinal motst\u00e5ndarna var spanien. det ledde till straffar och portugal f\u00f6rlorade p\u00e5 straffl\u00e4ggningen och ronaldo tog ingen straff. portugal slutade 3:a tillsammans med tyskland.\n\n\n=== vm 2022 ===\nden 1 september, d\u00e5 portugal hemmabesegrade irland med 2\u20131 i kvalmatchen p\u00e5 est\u00e1dio algarve i algarve, noterades cristiano ronaldo f\u00f6r b\u00e4gge portugisiska m\u00e5len och blev d\u00e4rmed ensam om att ha gjort flest landskampsm\u00e5l genom tiderna, 111 stycken.\n\n\n== spelstil ==\ncristiano ronaldo \u00e4r en dribblingsskicklig spelare. han \u00e4r vidare mycket snabb, bra huvudspelare och en mycket skicklig skytt, framf\u00f6r allt vid frisparkar och straffar. med tanke p\u00e5 att ronaldo inte spelar som centerforward \u00e4r han extremt m\u00e5lfarlig, vilket till exempel visades genom att han s\u00e4songen 2010/2011 blev den andra spelaren efter lionel messi att sl\u00e5 hugo sanchez och telmo zarras rekordnotering p\u00e5 38 ligam\u00e5l i la liga under en s\u00e4song.[k\u00e4lla beh\u00f6vs] under s\u00e4songen 2011/2012 hade ronaldo fram till 22 mars gjort 33 m\u00e5l.. ronaldo avslutade ligas\u00e4songen med 46 m\u00e5l, en makal\u00f6s siffra men som \u00e4nd\u00e5 inte r\u00e4ckte till skytteligaseger d\u00e5 lionel messi gjorde 50 m\u00e5l. real madrid vann \u00e4nd\u00e5 ligan.\n\n\n== media ==\ni december 2013 medverkade ronaldo vid premi\u00e4rvisningen av museet museu cr7, som skapats i hemstaden funchal p\u00e5 madeira.  museet invigdes av regionen madeiras president alberto jo\u00e3o jardim. de utst\u00e4llda f\u00f6rem\u00e5len \u00e4r pokaler, medaljer, minnessaker och ett stort antal foton samt en avbild i vax i naturlig storlek. hans fotbollsagent heter jorge mendes.\n\n\n== privatliv ==\ncristiano ronaldos f\u00f6r\u00e4ldrar \u00e4r maria dolores dos santos aveiro och jos\u00e9 dinis aveiro. fadern dog n\u00e4r ronaldo var 19 \u00e5r. han har en \u00e4ldre bror, hugo, och tv\u00e5 \u00e4ldre systrar, elma och liliana c\u00e1tia.i juli 2010 meddelade ronaldo att han hade f\u00e5tt en son. moderns identitet h\u00f6lls dock hemlig och han har meddelat att han ensam har v\u00e5rdnad om barnet. sonens namn \u00e4r cristiano jr. ronaldo.  i juni 2017 f\u00f6dde en surrogatmamma ronaldos tvillingar eva och mateo. i november 2017 f\u00f6dde georgina rodr\u00edguez ronaldos fj\u00e4rde barn alana martina. 18 april 2022 f\u00f6dde ronaldos flickv\u00e4n georgina rodriguez tvillingar, ang\u00e9l och bella asmeralda, men ang\u00e9l dog vid f\u00f6dseln..\n\n\n=== kontroverser ===\ncristiano ronaldo har, liksom flera andra elitfotbollsspelare, anklagats eller f\u00e4llts f\u00f6r skattebrott. ronaldo har b\u00e5de 2017 och 2019 \u00e5talats i spansk domstol f\u00f6r skatteflykt. efter domen 2017 d\u00f6mdes ronaldo till att b\u00f6ta motsvarande knappt 70 miljoner svenska kronor. i januari f\u00f6ll en ny skattedom, varvid ronaldo d\u00f6mdes till att betala knappt 195 miljoner svenska kronor i b\u00f6ter f\u00f6r uteblivna skatteinbetalningar. genom b\u00f6terna 2019 undvek han ett 23 m\u00e5nader l\u00e5ngt f\u00e4ngelstraff.\n\n\n== karri\u00e4rstatistik ==\n\n\n=== klubblag ===\n\n\n== meriter ==\n\n\n=== manchester united ===\npremier league: 2006/2007, 2007/2008, 2008/2009\nuefa champions league: 2007/2008\nfa-cupen: 2003/2004\nengelska ligacupen: 2005/2006, 2008/2009\nfa community shield: 2006, 2007\nvm f\u00f6r klubblag: 2008\n\n\n=== real madrid ===\nla liga: 2011/2012, 2016/2017\nuefa champions league: 2013/2014, 2015/2016, 2016/2017, 2017/2018\nspanska cupen: 2010/2011, 2013/2014\nspanska supercupen: 2012, 2017\nuefa super cup: 2014, 2016 (i kavaj, skadad), 2017\nvm f\u00f6r klubblag: 2014, 2016, 2017\n\n\n=== juventus ===\nserie a: 2018/2019, 2019/2020\nsupercopa italiana: 2018/2019, 2020/2021\ncoppa italia: 2020/2021\n\n\n=== individuellt ===\nem 2004: team of the tournament\nfifpro special young player of the year: 2004/2005, 2005/2006\nportuguese footballer of the year: 2006/2007\npfa young player of the year: 2006/2007\npfa players' player of the year: 2006/2007, 2007/2008\npfa fans' player of the year: 2006/2007, 2007/2008\npfa premier league team of the year: 2005/2006, 2006/2007, 2007/2008\nfootball writers' association footballer of the year: 2006/2007, 2007/2008\nbarclays player of the season: 2006/2007, 2007/2008\npremier league player of the month: november\u2013december 2006, januari 2008, mars 2008\nbarclays golden boot: 2007/2008\nbarclays merit award: 2007/2008\nguldskon: 2007/2008, 2010/2011, 2013/2014, 2014/2015\nuefa club football awards - best forward: 2007/2008\nuefa club footballer of the year: 2007/2008\nfifpro world player of the year: 2007/2008\nballon d'or: 2008, 2013, 2014, 2016, 2017\nfifa pusk\u00e1s award: 2009\ntrofero de alfredo di stefano: 2012, 2013, 2014\nfifa world xi team: 2007, 2008, 2009, 2010, 2011, 2012, 2013, 2014, 2015 (fifa:s v\u00e4rldslag)\nuefa team of the year: 2004, 2007, 2008, 2009, 2010, 2011, 2012, 2013, 2014, 2015\nuefa player of the year: 2013/2014\n\n\n=== portugal ===\nem i fotboll: 2004 (silver)\nvm i fotboll: 2006 (4:e plats)\nem i fotboll: 2008 (kvartsfinal)\nvm i fotboll: 2010 (\u00e5ttondelsfinal)\nem i fotboll: 2012 (semifinal)\nvm i fotboll: 2014 (gruppspel)\nem i fotboll: 2016 (guld)\nvm i fotboll: 2018 (\u00e5ttondelsfinal)\nuefa nations league: 2018/2019 (guld)\nem i fotboll: 2020 (\u00e5ttondelsfinal)\nvm i fotboll: 2022 (kvartsfinal)\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== anm\u00e4rkningar ==\n\n\n== referenser ==\n\n\n== vidarel\u00e4sning ==\nbalagu\u00e9, guillem (2015). cristiano ronaldo: the biography. orion. isbn 978-1409155041.\n\n\n== externa l\u00e4nkar ==\nofficiella profiler i real madrid\ncristiano ronaldo, statistik p\u00e5 portugals fotbollsf\u00f6rbunds webbplats\ncristiano ronaldo, statistik p\u00e5 uefa:s webbplats\ncristiano ronaldo, statistik p\u00e5 fifa:s webbplats\ncristiano ronaldo, p\u00e5 national-football-teams.com\ncristiano ronaldo, bdfutbol"