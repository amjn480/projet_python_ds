"torino (ipa: /to\u02c8rino/, ; in piemontese turin [ty\u02c8r\u026a\u014b], ) \u00e8 un comune italiano di 843 514 abitanti , capoluogo della regione piemonte e dell'omonima citt\u00e0 metropolitana.\nquarto comune italiano per popolazione e cuore di un'area metropolitana che conta circa 1,7 milioni di abitanti, torino \u00e8 il quarto complesso economico-produttivo del paese (insieme a milano e genova componeva il triangolo industriale, centro dell'industrializzazione su larga scala dell'economia italiana alla fine del xix secolo, e durante gli anni del boom economico) e costituisce uno dei maggiori poli universitari, artistici, turistici, scientifici e culturali d'italia. nel suo territorio sono inoltre presenti aree ed edifici inclusi in due beni protetti dall'unesco: alcuni palazzi e zone facenti parte del circuito delle residenze sabaude in piemonte (patrimonio dell'umanit\u00e0) e l'area delle colline del po (riserva della biosfera).\ncitt\u00e0 dalla storia bimillenaria, fu fondata probabilmente nei pressi della posizione attuale, attorno al iii secolo a.c., dai taurini, quindi trasformata in colonia romana da augusto con il nome di iulia augusta taurinorum nel i secolo a.c.. dopo il dominio ostrogoto, fu capitale di un importante ducato longobardo, per poi passare, dopo essere divenuta capitale di marca carolingia, sotto la signoria nominale dei savoia nell'xi secolo. citt\u00e0 dell'omonimo ducato, nel 1563 ne divenne capitale. dal 1720 fu capitale del regno di sardegna (anche se solo de facto fino alla fusione perfetta del 1847, quando lo divenne anche formalmente), stato che nel xix secolo avrebbe portato all'unificazione italiana e che fece di torino la prima capitale del regno d'italia (dal 1861 al 1865).\nsede nel 1911 dell'expo, nel 2006 dei xx giochi olimpici invernali, dal 2021 (fino ad almeno il 2025) delle atp finals e nel 2022 della 66\u00aa edizione dell'eurovision song contest, citt\u00e0 natale di alcuni fra i maggiori simboli del made in italy nel mondo, tra cui il vermut, i giandujotti, i grissini e il caff\u00e8 espresso, \u00e8 il fulcro dell'industria automobilistica italiana, nonch\u00e9 importante centro dell'editoria, del sistema bancario e assicurativo, delle tecnologie dell'informazione, del cinema, dell'enogastronomia, del settore aerospaziale, del disegno industriale, dello sport, della moda e dell'intelligenza artificiale.la costante crescita d'importanza a livello internazionale ha fatto raggiungere a torino il rango di citt\u00e0 globale (terza citt\u00e0 italiana dopo milano e roma) nella categoria gamma.\n\n\n== geografia fisica ==\n\n\n=== territorio ===\n\ntorino sorge nella pianura delimitata dai fiumi stura di lanzo, sangone e po (quest'ultimo attraversa la citt\u00e0 da sud verso nord), di fronte allo sbocco di alcune vallate alpine: val di susa, che collega la citt\u00e0 con la vicina francia attraverso i trafori del frejus (ferroviario e stradale) , valli di lanzo, val sangone. torino \u00e8 detta \"la citt\u00e0 dei quattro fiumi\": oltre ai tre corsi d'acqua prima citati che ne incorniciano il territorio, abbiamo la dora riparia che taglia la citt\u00e0 da ovest a est, scorrendo prossima al centro storico.il fiume po accentua la divisione tra la parte collinare e quella, quasi pianeggiante, della citt\u00e0, collocata tra i 220 e i 280 metri sul livello del mare; il punto pi\u00f9 elevato del territorio comunale \u00e8 il colle della maddalena, a 715 metri sul livello del mare, nei pressi del faro della vittoria.\nla citt\u00e0 \u00e8 al centro di un anfiteatro montuoso che ingloba alcune delle pi\u00f9 belle vette alpine: il monviso, monte dal quale nasce il po, il rocciamelone, e i massicci del gran paradiso e del monte rosa, mentre il cervino diventa visibile dalla zona sud-est dell'area urbana.\ntorino dista 57 km da asti, 79 km da vercelli, 84 km da biella, 93 km da alessandria, 96 km da novara, 98 km da cuneo, 100 km da pavia, 155 km da verbania. il confine francese dista circa 70 km nei pressi del colle del moncenisio, mentre sono 206 i chilometri che separano piazza castello da chambery, 222 da nizza, 250 da ginevra e 314 da lione.\nil 19 marzo 2016 l'unesco ha riconosciuto il parco del po e la collina torinese come riserva della biosfera, mentre nel 2020 la fao e l'arbor day foundation hanno conferito alla citt\u00e0 di torino il riconoscimento di tree city of the world 2019.\n\n\n=== clima ===\n\nsecondo la classificazione dei climi di k\u00f6ppen, torino appartiene alla fascia cfa: clima temperato umido delle medie latitudini con estate calda (mediamente i 30 \u00b0c sono raggiunti e superati quindici giorni all'anno a torino e la media di luglio si attesta intorno ai 23 \u00b0c). dagli anni novanta in poi l'estate torinese ha subito un riscaldamento. gli inverni risultano moderatamente freddi, asciutti e spesso soleggiati. se si prende in considerazione il periodo di riferimento climatico 1971-2000, la media nivometrica nell'anno idrologico \u00e8 di 24,5 cm annui.il record assoluto di temperatura, 37,1 \u00b0c, \u00e8 stato registrato nella stazione meteorologica di torino caselle l'11 agosto 2003, a causa di una pressoch\u00e9 continua persistenza di masse di aria di origine subtropicale. gli anni fra il 2000 e il 2010 hanno registrato molte estati decisamente pi\u00f9 calde rispetto alla media climatica storica.durante la stagione invernale, la zona di torino, cos\u00ec come buona parte del piemonte occidentale di pianura e meridionale, \u00e8 interessata dalla formazione del cosiddetto \"cuscinetto freddo\", a seguito di afflussi di masse d'aria continentali; grazie alla particolare conformazione orografica del catino padano occidentale, detto \"cuscinetto\" pu\u00f2 resistere tenacemente ai venti miti che scorrono a quote medio-alte, come lo scirocco, provocando, occasionalmente, nevicate denominate \"da addolcimento\", per via della progressiva risalita termica. molto diversa la situazione nelle numerose zone collinari e prealpine, spesso pi\u00f9 calde delle pianure di parecchi gradi e quasi sempre prive di ristagni freddi. prendendo in esame i dati rilevati dall'ufficio idrografico del po (presso porta susa), nel periodo 1961-1990, si evince che, in citt\u00e0, la temperatura media annua \u00e8 stata di 12,3 \u00b0c, con la minima, a gennaio, di 0,9 \u00b0c.\ni periodi pi\u00f9 piovosi sono il trimestre da aprile a giugno, e il mese di ottobre; il minimo pi\u00f9 accentuato e duraturo delle precipitazioni \u00e8 situato in inverno, ed \u00e8 seguito dal minimo secondario di luglio-agosto. le precipitazioni della tarda estate, che sulla carta sembrano rappresentare un ulteriore minimo secondario, sono molto variabili a seconda degli anni. i temporali, in media circa venti all'anno, di cui due con grandine, si verificano quasi esclusivamente nei mesi da aprile a ottobre, causando precipitazioni di durata inferiore, ma d'intensit\u00e0 maggiore. il 1\u00ba luglio 1987 caddero 60 mm di pioggia in un'ora. il record del luglio 1987 \u00e8 stato superato il 22 giugno 2021, quando in una sola ora sono caduti tra i 60 e i 70 mm e in tre ore tra gli 87 e i 105 mm. infatti a torino non ha mai piovuto cos\u00ec tanto dal 1928. il 13 settembre 2008 l'osservatorio meteorologico di caselle torinese, 14 km a nord-ovest di torino, registr\u00f2 una pioggia temporalesca di 220 mm in sei ore, quantitativo senza precedenti noti nella pianura torinese. l'ammontare delle precipitazioni annue, 833 mm, si \u00e8 conservata sostanzialmente immutata dalla met\u00e0 dell'ottocento a oggi.\n\nclassificazione climatica: zona e.\nclassificazione secondo il sistema climatico di w. k\u00f6ppen: clima cfa.di seguito \u00e8 riportata la media trentennale di riferimento (1961-1990) rilevata dall'ufficio idrografico del po.\n\n\n== storia ==\n\n\n=== et\u00e0 antica ===\nsi hanno scarse notizie, riferite a uno o pi\u00f9 villaggi, che sarebbero sorti nell'area dell'attuale citt\u00e0, a partire dal iii secolo a.c.; insediamenti riferibili a popolazioni di ceppo celto-ligure, conosciute con il nome di taurini, spesso confusi, gi\u00e0 in et\u00e0 antica, con i taurisci, che occupavano anche le vicine valli di susa e di lanzo. sempre secondo antiche fonti storiche, uno di questi insediamenti, chiamato taurasia o taurinia, fu distrutto nel 218 a.c., dal condottiero cartaginese annibale, dopo una strenua resistenza opposta dai suoi abitanti.\nsui resti del villaggio, gli ufficiali romani di giulio cesare, nel 58 a.c., installarono dapprima un presidio militare: iulia taurinorum, quindi un vero e proprio castrum, con lo scopo di supportare meglio le guerre galliche. nel 28 a.c. il castrum fu eretto a colonia, con il nome di julia augusta taurinorum o, pi\u00f9 semplicemente, augusta taurinorum. in epoca romana il territorio di torino era il terminale di un'importante strada romana, la via gallica. nel 312 d.c., nei suoi dintorni, ebbe luogo la battaglia di torino, per la successione al trono imperiale, tra le truppe di massenzio e quelle di costantino i, che ne usc\u00ec vincitore.\n\n\n=== et\u00e0 medievale ===\nper la maggior parte del periodo che intercorre tra il v secolo e il xv secolo torino non si contraddistinse particolarmente rispetto al contesto dell'italia nordoccidentale, rimanendo una citt\u00e0 di dimensioni piuttosto modeste. la citt\u00e0 sub\u00ec piuttosto una crescita progressiva che la port\u00f2, solo alla fine dell'epoca medievale, a spiccare: la sua importanza politica e culturale venne, infatti, definitivamente sancita con l'assegnazione del titolo di capitale dei territori circostanti e con la fondazione dell'universit\u00e0 cittadina.\ndopo la caduta dell'impero romano d'occidente torino pass\u00f2 sotto il controllo dei ostrogoti poi dei romani orientali. nel 596 la citt\u00e0 venne occupata dai longobardi, divenendo la capitale di un loro importante ducato. la nomina del duca di torino, agilulfo a re dei longobardi, aument\u00f2 il prestigio della citt\u00e0. torino rimase sotto il regno dei longobardi fino alla discesa dei franchi di carlo magno nel 773: il ducato fu convertito in comitato (contea) mantenendo torino come capitale. nell'888 la contea venne assorbita dalla marca di ivrea e torino perse il titolo di capitale fino al 940, data della fondazione della marca di torino, un ampio territorio che comprendeva gran parte del piemonte sud-occidentale e la liguria occidentale. a capo di questa marca v'era la cosiddetta \"dinastia arduinica\" che, attraverso il matrimonio tra adelaide di susa e oddone, figlio di umberto i biancamano (fondatore della casa savoia), port\u00f2 la citt\u00e0 sotto l'influenza della dinastia sabauda. la citt\u00e0 conobbe un periodo di grande sviluppo economico, grazie alla sua posizione strategica lungo le rotte commerciali che collegavano l'italia alla francia e alla svizzera. con la morte di adelaide, la marca si sfald\u00f2 e torino si costitu\u00ec in libero comune, subendo varie dominazioni. durante questo periodo, torino aument\u00f2 il suo prestigio religioso, con la costruzione di numerose chiese e l'arrivo di importanti ordini monastici, tra cui i benedettini e i cistercensi. nel 1280 guglielmo vii di monferrato cedette torino a tommaso iii di savoia, sancendo la definitiva appartenenza della citt\u00e0 alla famiglia sabauda. nel 1295, con l'insediamento al potere del figlio filippo i, capostipite del ramo-cadetto degli acaia, la capitale della contea venne spostata a pinerolo, dove rimase fino alla morte dell'ultimo membro dei savoia-acaia, ludovico di savoia-acaia, avvenuta nel 1418. il territorio torn\u00f2 sotto il dominio diretto del ramo principale dei savoia, nella persona di amedeo viii, il quale lo incorpor\u00f2 nel suo stato, il ducato di savoia. l'accresciuta importanza di torino dovuta, fra l'altro, alla presenza dello studium, istituito nel 1404, port\u00f2 il duca a eleggere la citt\u00e0 sede del consiglio ducale cismontano, la sede del governo amministrativo itinerante del ducato.\n\n\n=== et\u00e0 moderna ===\nil periodo moderno della storia di torino \u00e8 caratterizzato da una significativa crescita economica, politica e culturale della citt\u00e0, crescita evidenziata dall'assegnazione del titolo di capitale del ducato di savoia, dall'ampliamento della citt\u00e0 e dalla costruzione della maggior parte delle regge sabaude presenti sul suo territorio. tuttavia, nello stesso periodo, la citt\u00e0 ha affrontato diverse difficolt\u00e0, in particolare diverse epidemie di peste e la continua competizione con il vicino regno di francia, scaturita in diverse battaglie, assedi e occupazioni da parte di quest'ultimo. \nla prima met\u00e0 del xvi secolo \u00e8, per torino, un'epoca difficile, segnata da due epidemie di peste (nel 1510 e nel 1522) e continue scorrerie da parte degli eserciti di francesco i e carlo v: fra il 1536 e il 1559 la citt\u00e0 venne occupata e annessa al regno di francia. l'inizio del secolo \u00e8 anche segnato, per\u00f2, da un aumento del prestigio religioso grazie alla costruzione del duomo e l'elevazione, nel 1515, a sede arcivescovile.\nnel 1563, dopo la pace di cateau-cambr\u00e9sis (1559), per disposizione del duca emanuele filiberto di savoia, la citt\u00e0 divenne capitale al posto di chamb\u00e9ry, e venne dotata di mura moderne e di una cittadella pentagonale. il secolo si concluse con la terza epidemia di peste, avvenuta nel 1599.\n\nil xvii secolo fu un periodo complesso e fiorente per la citt\u00e0, che dovette affrontare guerre e malattie ma, al contempo, il progressivo aumento del prestigio e della potenza del ducato si riflett\u00e9 nella crescita delle dimensioni e della ricchezza della citt\u00e0, la quale registr\u00f2 due espansioni. tra il 1600 e il 1630, torino e il suo territorio subirono molti episodi bellici di carattere politico o religioso; le guerre tra cattolici e valdesi contribuirono fortemente a destabilizzare l'equilibrio sociale, provocando inevitabili ripercussioni sull'economia locale. nel 1620, comunque, carlo emanuele i ordin\u00f2 l'espansione della citt\u00e0 verso sud, con la costruzione della cosiddett\u00e0 \"citt\u00e0 nuova\". nel 1630 avvenne la quarta epidemia di peste di torino, la pi\u00f9 grave per la citt\u00e0, con circa ottomila morti in meno di un anno e il trasferimento temporaneo della corte a cherasco. un conflitto pi\u00f9 severo avvenne, per torino, nel 1639, nel contesto della guerra civile piemontese: in seguito a una disputa ereditaria, la citt\u00e0 fu conquistata dalla fazione dei principisti e, successivamente, assediata dall'esercito francese. sia la citt\u00e0 che la cittadella subirono danni significativi durante gli scontri. nel 1656 avvenne l'ultima epidemia di peste la quale, fortunatamente, colp\u00ec solo marginalmente la citt\u00e0.\nla seconda met\u00e0 del xvii secolo fu un periodo fiorente per la citt\u00e0: la cosiddetta \"torino barocca\" vide un secondo ampliamento (1673, verso est) e la costruzione di diversi edifici, civili e religiosi, anche con grosse committenze. la richiesta di manodopera richiam\u00f2 in citt\u00e0 molte persone, portando la popolazione della citt\u00e0 dai 36.649 abitanti del 1631 a 43.866 del 1702. \nnel 1706 torino sub\u00ec l'assedio da parte delle truppe franco-spagnole nell'ambito della guerra di successione spagnola. la citt\u00e0 e l'esercito sabaudo resistettero per centodiciassette giorni e respinsero cos\u00ec la violenta controffensiva francese. nel 1713 i duchi di savoia ottennero il titolo di re, prima di sicilia e poi, in cambio della sicilia, di sardegna. in entrambi i casi tuttavia i due regni rimasero separati dal ducato di savoia, e quindi da torino, trovandosi solamente in unione personale sotto il casato dei savoia. la parentesi siciliana dur\u00f2 effettivamente molto poco (sette anni), mentre l'unione con la sardegna rimase tale fino al 1847, allorch\u00e9 carlo alberto di savoia concesse la cosiddetta fusione perfetta fra i suoi domini e quindi torino, anche formalmente, divenne la citt\u00e0 capitale del regno di sardegna, anche se di fatto tutte le decisioni pi\u00f9 importanti venivano gi\u00e0 prese a torino, anche per quanto riguardava la sardegna.\n\n\n=== et\u00e0 contemporanea ===\nil 26 giugno 1800 torino ebbe una breve visita del vincitore della seconda campagna d'italia, napoleone bonaparte, e poco dopo iniziarono i preparativi per l'annessione del piemonte alla francia. s'insedi\u00f2 a torino il generale dupont, ministro straordinario francese per il piemonte, che nomin\u00f2 una commissione di governo composta da sette membri, sostituita poi il 4 agosto dal successore di dupont, il generale jourdan. il 19 aprile 1801 jourdan soppresse tutte le istituzioni governative e divenne amministratore generale del piemonte, assistito da un consiglio di sei membri piemontesi e infine, dopo l'abdicazione di carlo emanuele iv di savoia, il 21 settembre 1802 i sei dipartimenti in cui era stato diviso il piemonte (torino apparteneva al dipartimento del po e inoltre a essa faceva capo uno dei tre circondari in cui era diviso il dipartimento stesso) furono raggruppati in una regione francese denominata au del\u00e0 des alpes, della quale torino divenne il capoluogo e tale rimase fino alla restaurazione. durante l'occupazione francese, diverse opere d'arte presero la via della francia a causa delle spoliazioni napoleoniche. secondo il catalogo pubblicato nel bulletin de la soci\u00e9t\u00e9 de l'art fran\u00e7ais del 1936 delle 66 opere d'arte provenienti da torino e inviate in francia nel 1799, solo 46 fecero ritorno in italia dopo il congresso di vienna.\nil congresso di vienna e la restaurazione diedero al piemonte il territorio della liguria (precedentemente repubbliche marinare di genova e noli) gettando cos\u00ec, anche se involontariamente, le basi del processo che porter\u00e0 in poco pi\u00f9 di cinquant'anni all'unit\u00e0 d'italia. torino fu la prima capitale del nuovo stato unitario dal 1861 al 1865, dopodich\u00e9 la capitale divenne firenze e, dal 1871, roma.\nla fine del xix secolo e l'inizio del novecento videro torino svilupparsi come citt\u00e0 industriale: nel 1899 giovanni agnelli, insieme ad altri soci, vi fondava la fiat, nel 1906 vincenzo lancia la fabbrica automobilistica che portava il suo nome, e insieme a esse sorsero numerose altre realt\u00e0 produttive.\n\nl'entrata in guerra dell'italia nella prima guerra mondiale (1915-18) segn\u00f2 pesantemente la popolazione. nel 1919-20 si acuirono i conflitti sociali (il cosiddetto biennio rosso), sulla spinta di un forte aumento dei prezzi. molte fabbriche, in primis la fiat, vennero occupate dagli operai che continuarono in alcuni casi la produzione autonomamente. nel 1922, con la marcia su roma, il fascismo conquist\u00f2 il potere. questo periodo venne segnato da numerose aggressioni squadriste nei confronti degli oppositori. in citt\u00e0 la pi\u00f9 nota \u00e8 conosciuta come la strage di torino: ebbe inizio il 18 dicembre 1922 (da cui l'omonima piazza) e caus\u00f2 la morte di 11 antifascisti e l'incendio della camera del lavoro della citt\u00e0, a opera dei fascisti guidati da piero brandimarte.\ndopo l'entrata in guerra dell'italia il 10 giugno 1940, torino, fondamentale polo industriale, venne ripetutamente bombardata dagli alleati: il primo attacco ebbe luogo l'11 giugno 1940, gli ultimi nel 1945 (la massima intensit\u00e0 fu raggiunta nel 1943). nel 1943 ebbe inizio a torino l'ondata di scioperi nella grande industria che coinvolse quasi tutta l'italia settentrionale e segn\u00f2 la ripresa del movimento antifascista. dopo l'8 settembre torino venne occupata dalle truppe naziste e repubblichine che si macchiarono di numerosi eccidi, come quello del pian del lot, esecuzioni e deportazioni.\nfurono altres\u00ec attive in citt\u00e0 le formazioni partigiane dei gruppi (gap) e delle squadre di azione patriottica (sap). il 25 aprile 1945 il comitato di liberazione nazionale, che aveva la propria sede regionale presso la conceria fiorio, proclam\u00f2 l'ordine di insurrezione generale e con esso i partigiani presero il controllo della citt\u00e0 ponendo fine all'occupazione nazifascista. alcuni giorni dopo, il 3 maggio, giunsero anche le prime truppe alleate.\ndopo il secondo dopoguerra torino fu il simbolo della crescita economica dell'italia, tanto che riusc\u00ec ad attirare centinaia di migliaia di emigranti dal sud dell'italia e dal veneto per via delle richieste di manodopera negli stabilimenti automobilistici (circa mezzo milione nel ventennio 1951-1971).\nnel 1974 la citt\u00e0 raggiunse gli 1,2 milioni di abitanti. il numero di immigrati fu tanto consistente che il sindaco diego novelli (1975\u20131985) defin\u00ec torino \"la terza citt\u00e0 meridionale d'italia per popolazione dopo napoli e palermo\".\n\n\n=== simboli ===\n\nlo stemma della citt\u00e0 di torino, approvato dallo stato con decreto dell'11 agosto 1931, \u00e8 costituito da uno scudo svizzero azzurro a cui \u00e8 sovrapposto un toro rampante d'oro e con le corna d'argento; lo scudo \u00e8 sormontato da una corona comitale a nove perle.\n\n\n=== onorificenze ===\nla citt\u00e0 di torino \u00e8 la quinta tra le ventisette citt\u00e0 decorate di medaglia d'oro come \"benemerite del risorgimento nazionale\" per le azioni patriottiche che ebbero luogo nella citt\u00e0 nel periodo del risorgimento:\n\ntorino figura inoltre tra le citt\u00e0 decorate al valor militare per la guerra di liberazione, insignita della medaglia d'oro al valor militare per i sacrifici delle sue popolazioni e per la sua attivit\u00e0 nella lotta partigiana durante la seconda guerra mondiale:\n\n\n== strade ==\n\n\n=== reticolo viario ===\na differenza della stragrande maggioranza delle citt\u00e0 italiane, che hanno una struttura viaria concentrica, con uno sviluppo di arterie radiali culminanti nel centro cittadino, sede delle principali attivit\u00e0 pubbliche, il reticolo viario della citt\u00e0 di torino disegna una pianta a scacchiera, le sue vie cio\u00e8 si sviluppano in linea retta incrociandosi a 90\u00b0 con un orientamento simile a quello del castrum romano: un cardo maximus (direzione nord-sud) e un decumanus maximus (direzione est-ovest), incrociantisi al centro del castrum, e parallele alle quali dovevano svilupparsi tutte le altre vie interne al castrum. questo assetto fu in parte perso durante il medioevo come in molte altre citt\u00e0 (e infatti il moderno quadrilatero romano include molte strade non perpendicolari). la pianta a scacchiera della citt\u00e0 odierna per\u00f2 discende principalmente dall'ampliamento avvenuto all'inizio del seicento a opera di carlo di castellamonte. la pianta a scacchiera si rifece non all'origine romana, ma ai principi di ordine del rinascimento ed era intesa a rappresentare il nuovo ordine e potere ducale di torino, nuova capitale dei duchi di savoia. successivi ampliamenti a scacchiera furono eseguiti dal figlio amedeo di castellamonte e proseguirono per il resto della storia cittadina.\nessa facilita notevolmente l'orientamento e, grazie anche ai grandi viali alberati (che naturalmente seguono le direttrici delle altre vie), rende pi\u00f9 scorrevole anche la circolazione meccanizzata, sia dei mezzi pubblici che di quelli privati.\n\n\n=== viali e corsi ===\ni viali alberati di torino rappresentano un elemento distintivo del tessuto urbano della citt\u00e0. essi vengono spesso accostati, per storia e caratteristiche, ai boulevard di parigi. il patrimonio arboreo stradale di torino si sviluppa lungo 320 km di viali, presenti in particolare nella zona centrale, ed \u00e8 composto da circa 60000 esemplari; le specie pi\u00f9 rappresentate sono platano, tiglio, bagolaro, acero e ippocastano. i boulevard di torino sono suddivisi in due o tre diverse carreggiate: di norma i pi\u00f9 antichi, come corso vittorio emanuele, corso francia e corso regina margherita, presentano una carreggiata centrale con almeno due corsie per senso di marcia, divisa da alberate dalle altre due carreggiate laterali, dette controviali.\nle prime piantumazioni di alberi nelle strade cittadine risalgono al xvii secolo: inizialmente, gli alberi, vennero piantati a delimitare i viali extracittadini (ma oggi inglobati nel tessuto urbano) che collegavano le residenze suburbane con la citt\u00e0; il pi\u00f9 celebre era l'allea oscura, oggi scomparsa, che collegava la porta nuova con il castello del valentino. il primo viale urbano propriamente detto risale alla fine del xviii secolo, quando venne realizzato un passeggio pubblico tra l\u2019arsenale militare e la cittadella. con l'occupazione napoleonica di inizio ottocento, l'impianto cittadino, in particolare quello militare, venne completamente rivoluzionato secondo i canoni urbanistici illuministi: nel 1808 il consiglio degli edili, insieme all'allora sindaco giovanni negro, stil\u00f2 un progetto urbanistico generale. la parte riguardante i viali venne effetivamente iniziata a partire dal 1814, con alcuni lievi rimaneggiamenti, realizzata principalmente a opera dell'architetto lorenzo lombardi. i lavori proseguirono per tutto l'ottocento e, fra gli autori di questo incremento, vi fu anche l'architetto jean-pierre barillet-deschamps il quale fu direttore della \"divisione giardini e parchi di torino\" dal 1858 al 1891. negli anni successivi, l'attenzione per i viali alberati crebbe, e con essa la consapevolezza dell'importanza di questi elementi per il benessere della citt\u00e0 e dei suoi abitanti. nel corso del novecento, numerose furono le iniziative promosse dalle amministrazioni comunali per il potenziamento dei viali alberati, anche grazie alla collaborazione di importanti architetti e urbanisti, tra cui marcello piacentini.\n\n\n== monumenti e luoghi d'interesse ==\n\ntorino vanta un patrimonio urbano di grande importanza storica ed artistica. la storia millenaria si riflette nella presenza di edifici che spaziano in moltissimi stili architettonici differenti, dagli edifici romani ai pi\u00f9 contemporanei. a causa delle imponenti opere di pianificazione urbana effettuate a partire dal xvi secolo da parte della corte sabauda, per\u00f2, torino ha conservato un numero limitato di edifici e monumenti precedenti all'epoca barocca, rappresentati, per lo pi\u00f9, da edifici religiosi. l'impostazione urbanistica attuale deriva principalmente, dunque, degli imponenti rimaneggiamenti operati col passaggio della capitale a torino: le zone centrali, in particolare, sono ricche di palazzi nobiliari, teatri e chiese; tipici della citt\u00e0 sono anche i grandi viali alberati e i portici che adornano diverse strade e piazze, caratteristiche che iniziano a prodursi in questo periodo. importanti anche gli interventi contemporanei, nati soprattutto in occasione dell'evoluzione industriale del xx secolo e quella post-industriale del xxi secolo. altra caratteristica cittadina \u00e8 la grande presenza di parchi e aree verdi, sia in centro che nelle zone periferiche. pochi sono, invece, gli esempi di edilizia militare architettonicamente rilevante, a causa delle demolizioni operate nel periodo napoleonico. da citare, infine, le cascine \"a corte chiusa\", presenti a partire dall'epoca medievale nel circondario di torino (oggi facente parte del territorio comunale).\n\n\n=== architetture religiose ===\n\nsul territorio comunale di torino sono presenti 177 edifici di culto con architettura religiosa. di questi, solo due, il tempio valdese e la sinagoga, sono stati costruiti in principio con destinazione non cattolica; altri cinque edifici, santa croce, san michele, la santissima annunziata delle orfane, sant'antonio da padova e santissimo redentore sono nate come chiese cattoliche ma sono oggi destinate a riti di culto ortodosso, bizantino o luterano. per quanto riguarda gli stili architettonici, se si escludono le numerose chiese moderne costruite ex novo dopo la seconda guerra mondiale a seguito della forte espansione abitativa della citt\u00e0 conseguente il grande flusso immigratorio degli anni cinquanta e sessanta, la maggior parte delle chiese di torino sono state costruite nei secoli xvii e xviii; lo stile architettonico prevalente \u00e8 il barocco, ma non mancano esempi di stile rinascimentale e neoclassico o di commistioni fra uno di questi e il barocco (tipo facciata neoclassica e corpo barocco). alla progettazione e realizzazione delle opere relative hanno contribuito architetti di chiara fama, fra i quali amedeo e carlo di castellamonte, andrea costaguta, guarino guarini, filippo juvarra, filippo giovanni battista nicolis di robilant, giuseppe e bartolomeo gallo, bernardo antonio vittone, ascanio vittozzi, pietro bonvicini e nicola mosso.\nla cattedrale della citt\u00e0 \u00e8 il duomo di torino, dedicato a san giovanni battista, situata nel centro storico e sede dell'arcidiocesi di torino. altri tre edifici di altissimo pregio, considerati fra i monumenti-simbolo della citt\u00e0, sono la basilica di superga, capolavoro juvarriano in stile tardo-barocco, la chiesa della gran madre di dio, suggestiva opera in stile neoclassico situata sulle rive del po, e la cappella della sindone, opera di guarino guarini, contenente il sudario e inserita, insieme al palazzo reale di cui fa parte, nella lista dei patrimoni dell'umanit\u00e0. ulteriori edifici di rilevanza storica o architettonica comprendono la chiesa di san domenico, edificio in stile gotico risalente al 1227, la chiesa pi\u00f9 antica ancora in uso della citt\u00e0 di torino, le \"chiese gemelle\" di piazza san carlo, ossia san carlo e santa cristina, santa maria al monte dei cappuccini situata sulla collina omonima e famosa per la vista panoramica e, infine, la chiesa di santa elisabetta uno dei pochissimi esempi di chiese in stile liberty. da citare, in ultimo, il fatto che la mole antonelliana fu progettata e finanziata inizialmente come tempio israelitico, ma la lievitazione dei costi in corso d'opera fu tale che la comunit\u00e0 israelitica non fu pi\u00f9 in grado di sostenerne l'onere quindi vi subentr\u00f2 il comune che la termin\u00f2 riconvertendola a uso civile. per quanto riguarda l'architettura sepolcrale, torino presenta sei cimiteri comunali. fra questi, quello maggiore per importanza e dimensioni \u00e8 certamente il cimitero monumentale, di pregevole fattura, il quale contiene numerosi monumenti funebri di personaggi famosi. altro cimitero degno di nota \u00e8 il cimitero di san pietro in vincoli: sito nell'omonima via del borgo aurora, fu il primo cimitero della citt\u00e0, costruito nel 1777 sui disegni dell'architetto francesco valeriano dellala ma dismesso nel 1829 a causa delle dimensioni troppo esigue. oggi \u00e8 utilizzato come sede per eventi artistici e culturali.\n\n\n=== architetture civili ===\ntorino presenta un gran numero di edifici civili d'importanza storico-artistica elevata. come per il resto del contesto urbano, gli stili pi\u00f9 rappresentati sono quelli successivi ai rifacimenti cominciati nel xvii secolo.\nper quanto riguarda gli edifici dell'et\u00e0 antica o romana, in citt\u00e0 son presenti pi\u00f9 che altro resti murari e scavi archeologici: fra i pi\u00f9 importanti il teatro romano di torino, alcune abitazioni e domus, soprattutto di epoca imperiale, una necropoli nel sottosuolo di piazza san carlo e un avamposto taurino, il bric san vito. spicca, per\u00f2, la presenza della porta palatina, uno degli esempi meglio conservati di porta urbica di epoca romana. \nin merito all'epoca medievale e rinascimentale, gli edifici civili rimasti sono rappresentati da cinque palazzi (casa dei romagnano, casa del senato, casa del pingone, casa broglia e palazzo scaglia di verrua). di grande importanza \u00e8 la residenza fortificata dei principi di acaja in piazza castello, edificio in parte rimaneggiato e oggi inglobato nel complesso denominato palazzo madama e casaforte degli acaja.\n\ndi gran lunga pi\u00f9 numerosi sono gli esempi di edilizia civile di epoca moderna, in particolare in stile barocco. con lo spostamento della capitale in citt\u00e0, infatti, la famiglia regnante dispose diverse espansioni e un rinnovamento dell'assetto cittadino basato su modelli assolutistici che \u00e8 alla base dell'assetto urbanistico e architettonico del centro di torino. innumerevoli palazzi nobiliari o altoborghesi costellano le vie e le piazze porticate secondo i progetti di eccellenti architetti dell'epoca, contribuendo all'affermazione del barocco nella citt\u00e0 sabauda; fra questi si possono citare ascanio vitozzi, carlo di castellamonte e suo figlio amedeo, guarino guarini, filippo juvarra, benedetto alfieri e bernardo antonio vittone. \ntra i maggiori esempi dell'architettura civile barocca a torino vi sono le residenze sabaude, ossia le nuove sedi della corte sabauda. queste sono una serie di edifici nati nell'ambito di un progetto di pianificazione territoriale composto dal rifacimento di antichi castelli e la costruzione di nuove residenze, delizie e capricci, sia all'interno che nella cintura verde che circonda la capitale di quello che sarebbe diventato il regno di sardegna. attualmente, la maggior parte di queste opere sono iscritte, collettivamente, nella lista del patrimonio mondiale dell'unesco e, di queste, undici sono situate entro il perimetro cittadino:\n\nzona di comando, comprendente:\npalazzo reale di torino\npalazzo chiablese\nbiblioteca reale\narmeria reale\nfacciata del teatro regio\npalazzo della prefettura (ex-regie segreterie di stato)\ncavallerizza reale\nregia zecca - attuale questura in via verdi\narchivio di stato di torino (ex-archivio di corte)\naccademia reale di torino (ex-accademia militare)\npalazzo madama\npalazzo carignano\nvilla della regina\ncastello del valentinomoltissimi anche gli esempi delle varie correnti revivaliste che si possono trovare in citt\u00e0, specialmente in stile neoclassico, neogotico ed eclettico. in particolare, il neoclassicismo a torino, fortemente ispirato a quello parigino, ebbe una forte valenza urbanistica, piuttosto che architettonica: le antiche fortificazioni furono demolite, con la realizzazione di nuovi assi stradali e quartieri. il ridotto controllo del governo sullo stile architettonico da mantenere fece s\u00ec che lo stile neoclassico e gli altri stili revivalisti furono espressione, principalmente, dell'edilizia privata: diversi palazzi, nobiliari ma, soprattutto, alto-borghesi, teatri e altre opere civili a firma di architetti quali ferdinando bonsignore, bernardo vittone, giuseppe battista piacenza e alessandro antonelli, cominciarono a sorgere nei quartieri nuovi della citt\u00e0. prosegu\u00ec la porticatura di diverse vie e piazze rendendo i portici una vera e propria caratteristica urbana. due opere di questo periodo che spiccano per importanza e peculiarit\u00e0 sono rappresentate dalla mole antonelliana, edificio oggi simbolo della citt\u00e0, e il borgo medievale, riproduzione alquanto fedele di un tipico borgo tardo medievale edificata in occasione dell'expo del 1884. infine, le tre gallerie commerciali storiche del capoluogo piemontese - subalpina, umberto i e san federico, sono costruite secondo i canoni revivalisti.\nparticolare successo ebbe lo stile liberty. nello specifico panorama torinese il liberty risent\u00ec, nelle sue maggiori opere, dell'influenza dell'importante scuola parigina e di quella belga divenendo uno dei maggiori esempi italiani di questa corrente, tanto da decretare torino come una delle capitali italiane dello stile liberty, non senza subire anche inevitabili incursioni eclettiche e d\u00e9co.sebbene vi siano diversi esempi di architetture liberty nelle zone centrali del capoluogo, come i quartieri del centro storico, crocetta, san salvario e collina, i quartieri che presentano la maggior parte delle opere sono quelli di san donato e cit turin. l'architetto pi\u00f9 prolifico fu, certamente, pietro fenoglio, autore, fra gli altri, di villino raby, villa scott e casa fenoglio-lafleur. altre opere d'interesse, edificate in questo stile, sono il villaggio leumann, intero quartiere residenziale progettato per gli operai della fabbrica leumann, sita nel quartiere stesso, e la prima fabbrica della fiat (oggi museo e archivio storico della fabbrica).\nnell'epoca che intercorre fra le due guerre i risultati pi\u00f9 significativi a livello urbano e architettonico sono stati influenzati dal contesto politico, con la costruzione di diversi edifici della cosiddetta architettura fascista. a differenza di altre localit\u00e0 italiane, lo stile architettonico nella citt\u00e0 di torino risulta, per\u00f2, pi\u00f9 moderato, meno retorico e maggiormente pragmatico, in sintonia sia con l'assetto urbano cittadino che con la vocazione operaia della popolazione torinese di quell'epoca: i progetti risultano spesso essere una mediazione fra gli stili contemporanei (soprattutto di stampo funzionalista, razionalistae littorio) e una reinterpretazione di linguaggi tradizionali. poco presente \u00e8, infatti, lo stile monumentale, ampiamente adottato in diverse realt\u00e0 nazionali e invece riscontrabile, a torino, in pochi esempi fra cui l'imponente ricostruzione di via roma ad opera dell'architetto marcello piacentini. le opere civili comprendono opere pubbliche e private, di tipo residenziale, industriale, politico-governativo e sportivo. fra i maggiori contributori si ritrovano architetti quali armando melis de villa, giovanni antonio porcheddu, giuseppe momo ed eugenio vittorio ballatore di rosana, autori, ad esempio, della controversa torre littoria (torino), gli stabilimenti della fiat a lingotto e fiat mirafiori, lo stadio mussolini e il palazzo della moda.\ni bombardamenti occorsi durante la seconda guerra mondiale produssero la distruzione di circa un terzo del patrimonio urbano torinese, a cui la municipalit\u00e0 rispose con una ricostruzione generalmente poco regolata e disomognea, atta a rispondere nel breve termine alle esigenze abitative e lavorative della popolazione cittadina: molti dei quartieri sorti in questo periodo, soprattutto nelle periferie, sono caratterizzati da edifici di scarso prestigio e qualit\u00e0 tipici dell'uso cosiddetto palazzinaro. pochi gli esempi di particolare pregio costruiti nella seconda met\u00e0 xx secolo: fra questi si possono citare la ricostruzione del teatro regio, i grattacieli lancia e rai, il palazzo della provincia, la torre bbpr, il palazzo a vela ed il vicino palazzo del lavoro. con il nuovo millennio, in seguito ad una spinta di post-industrializzazione e politiche di riqualificazione cittadina, in citt\u00e0 sono sorte diverse opere prestigiose: i grattacieli della regione e di intesa san paolo, a firma delle archistar renzo piano e massimiliano fuksas, il modernissimo juventus stadium, la stazione porta susa e il progetto della spina centrale, oltre al recupero del patrimonio edilizio in varie zone della citt\u00e0.\n\n\n=== teatri ===\ntorino pu\u00f2 oggi vantare una grande variet\u00e0 di teatri e sale di rappresentazione. la citt\u00e0 \u00e8 inoltre sede di diverse istituzioni teatrali, tra cui la principale \u00e8 il teatro stabile di torino, dichiarato teatro nazionale: fondato nel 1955, secondo in italia dopo il teatro stabile di milano, gestisce le produzioni stagionali del carignano, del gobetti e delle fonderie limone di moncalieri.\nfra i teatri maggiori, con una capienza superiore a 400 posti, vi sono il teatro regio, in cui si tenne la prima de la boh\u00e8me di puccini, il teatro carignano, il teatro alfieri e il teatro colosseo; importante, poi, \u00e8 il teatro gobetti, sede principale del sopracitato teatro stabile cittadino. altre sale teatrali minori comprendono:\n\nvi sono inoltre diversi auditorium:\n\nauditorium rai \"arturo toscanini\", sede dell'orchestra sinfonica nazionale della rai\nauditorium \"gianni agnelli\" del lingotto\nauditorium intesa-sanpaolo (interno dell'omonimo grattacielo)\nauditorium \"vivaldi\" (biblioteca nazionale)\neducatorio della provvidenza - auditorium orpheusdiversi edifici teatrali sono andati distrutti o caduti in disuso. fra questi il teatro balbo e il teatro di torino, distrutti durante un bombardamento nel 1943, il teatro rossini, bruciato in un incendio nel 1941, i teatri adua, gianduja, gerbino e arena torinese, smantellati e, infine, il teatro nazionale riconvertito in cinema; inoltre v'\u00e8 una sala teatrale, oggi in disuso, nell'edificio storico della cavallerizza reale.\n\n\n=== mercati ===\na torino sono presenti 49 mercati rionali. sebbene non sia la citt\u00e0 che ne ospita il maggior numero, il record \u00e8 tuttavia costituito dal fatto che sono fissi, aperti tutti i giorni e dislocati in tutti i quartieri. i pi\u00f9 importanti per ampiezza e giro d'affari si svolgono in piazza benefica, in corso alcide de gasperi, in via onorato vigliani, in corso svizzera, in corso racconigi e in piazza barcellona.\nil mercato pi\u00f9 famoso \u00e8 porta palazzo (p\u00f2rta pila in lingua piemontese), che \u00e8 il mercato all'aperto pi\u00f9 grande d'europa.\nogni sabato nei pressi si tiene il balon, un grande mercato all'aperto dell'usato, che la seconda domenica di ogni mese diventa gran balon, in cui si vendono anche oggetti di antiquariato.\nnel 2011 il regista torinese daniele gaglianone ha realizzato il film documentario uomini e mercati centrato sui mercati di porta palazzo, piazza benefica e corso spezia.\n\n\n=== aree naturali ===\nin contrasto ad una prima impressione della zona centrale e ai vecchi pregiudizi sulla citt\u00e0 grigia e industriale, torino \u00e8 una delle citt\u00e0 italiane con pi\u00f9 verde pubblico per abitante. su una superficie cittadina di 130 km\u00b2, vi sono infatti ben 21,37 km\u00b2 di aree verdi: il che vuol dire che ogni abitante dispone di circa 23,6 m\u00b2 di verde. in citt\u00e0 sono presenti 60.000 alberi lungo le strade e 100.000 alberi nei parchi. in pi\u00f9, grazie ad un indice di verde visibile del 16,2%, torino si piazza al tredicesimo posto tra le diciassette citt\u00e0 con pi\u00f9 alberi nel mondo.nel quartiere san salvario, caratteristico \u00e8 il condominio 25 verde, il cui principio \u00e8 lo stesso del pi\u00f9 imponente (perch\u00e9 grattacielo) bosco verticale di milano.\n\u00e8 inoltre la prima citt\u00e0 italiana, tra quelle con pi\u00f9 di 500.000 abitanti, per quanto riguarda la quota di raccolta differenziata dei rifiuti, giunta nel 2014 al 42,2%.l'igiene urbana e la raccolta rifiuti sono gestiti dal 1969 da amiat, societ\u00e0 che si occupa anche del recupero ambientale della discarica basse di stura, di cui la parte pi\u00f9 vecchia - esaurita nel 1983 e con una superficie complessiva di 300.000 m\u00b2 - \u00e8 diventata parco fluviale, nota come parco urbano della marmorina.\n\n\n==== parchi ====\n\ntorino dispone di 51 parchi nell'area urbana e quelli pi\u00f9 grandi e frequentati sono:\nil parco del valentino, il parco della pellerina, il parco colletta, il parco rignon e i pi\u00f9 recenti parco ruffini e parco colonnetti. attorno alla citt\u00e0, ad anello, vi sono il parco della mandria e il parco della palazzina di caccia di stupinigi, antiche riserve di caccia dei savoia, e quelli situati sulla collina torinese quali il parco della rimembranza o il parco europa. nei vari quartieri della citt\u00e0 sono presenti molti piccoli parchi, che ospitano 240 aree gioco per bimbi. il sindaco amedeo peyron realizz\u00f2, agli inizi degli anni sessanta, il primo giardino in italia dotato di giochi per bambini. secondo un rapporto di legambiente del 2007, torino \u00e8 la prima citt\u00e0 italiana per strutture e politiche dedicate all'infanzia.\n\n\n==== alberi monumentali e secolari ====\ntorino ospita diversi grandi alberi. dal grande platano del parco della tesoriera (660 cm di circonferenza del tronco, oltre due secoli di vita) ai platani del parco del valentino, dalle metasequoie del giardino roccioso inaugurato nel 1961 agli alberi pi\u00f9 annosi dell'orto botanico fondato nel 1729, adiacente alle mura del castello del valentino. torino ospita anche alberi esotici secolari come le sequoie costali (sequoia sempervirens) dei parchi collinari di villa genero e giacomo leopardi, i numerosi esemplari di noce del caucaso (pterocarya fraxinifolia) che costeggiano il po e compaiono in parchi pubblici come i giardini cavour, il giardino sambuy, i giardini reali bassi (lungo corso san maurizio), il parco millefonti. due spettacolari esemplari di carpino bianco (carpinus betulus) arricchiscono il grande parco della rimembranza che si dispiega lungo il colle della maddalena.\n\n\n==== via francigena ====\nper torino passa la via francigena, ramo del moncenisio. l'itinerario, fra i preferiti nel medioevo, valicato lo spartiacque francia/italia al colle del moncenisio, giunge dalla valle di susa terra delle grandi abbazie come novalesa, sacra di san michele e sant'antonio di ranverso e passando per torino lungo il parco colletta tende a san mauro torinese e poi verso chivasso e successivamente a vercelli, dove si congiunge con l'altro ramo della francigena, quella proveniente dal colle del gran san bernardo.\n\n\n== societ\u00e0 ==\n\n\n=== evoluzione demografica ===\n\na partire dal secondo dopoguerra, in particolare nel decennio 1951-1961, la popolazione della citt\u00e0 conobbe un'improvvisa e repentina espansione (306.000 abitanti in pi\u00f9 nel 1961 rispetto al 1951), dovuta alla migrazione interna dal mezzogiorno, dal triveneto e, seppur in misura minore, dalle vallate e dalle campagne di tutto il piemonte, da dove la gente si spostava in cerca di lavoro nelle fabbriche cittadine (segnatamente la fiat). questa improvvisa e smisurata crescita, arrivata peraltro in un momento di precario equilibrio sociale di un paese appena uscito da un disastroso conflitto, port\u00f2 naturalmente a notevoli problemi di natura sociale e urbanistica, che solo durante l'ultimo ventennio hanno iniziato a trovare una seppur lenta e graduale risoluzione.\nnel 1974 la popolazione torinese tocc\u00f2 il suo massimo con 1.202.846 abitanti. da quando la popolazione della citt\u00e0 ha raggiunto il suo apice, \u00e8 diminuita secondo una tendenza simile a quella di tutte le principali metropoli italiane. ci\u00f2 non \u00e8 dipeso soltanto dal ritorno di molti immigrati del mezzogiorno nelle loro regioni di origine, ma dagli spostamenti avvenuti da torino verso quella che poi divenne l'area metropolitana, determinando cos\u00ec l'espansione dei comuni della prima cintura (moncalieri, nichelino, beinasco, grugliasco, collegno, venaria reale, borgaro torinese, settimo torinese, san mauro torinese) e di quelli della seconda (vinovo, candiolo, orbassano, rivalta di torino, rivoli, alpignano, pianezza, druento, caselle torinese)\nconsiderando i dati dell'ultimo rilevamento provvisorio dell'istat (dicembre 2020), la popolazione della citt\u00e0 conta poco pi\u00f9 di 848.000 abitanti, evidenziando un'ulteriore diminuzione rispetto al censimento del 2001 (865.263).\nabitanti censiti (migliaia)\n\n\n=== etnie e minoranze straniere ===\nal 1\u00ba gennaio 2022 risiedevano a torino 124 585 stranieri, costituenti il 14,7% della popolazione totale. di seguito sono riportati i gruppi pi\u00f9 consistenti:\n\n\n=== religione ===\nla prima confessione religiosa a torino \u00e8 quella cattolica secondo il rito romano. la citt\u00e0 \u00e8 sede dell'arcidiocesi di torino, suffraganea di quella di milano fino al 21 maggio 1515, quando papa leone x la elev\u00f2 al rango di arcidiocesi metropolitana. torino \u00e8, inoltre, meta di pellegrinaggio da parte di fedeli cattolici in quanto ospita la sacra sindone, importante reliquia cristiana giunta in citt\u00e0 nel 1578. torino \u00e8 un centro religioso abbastanza importante anche per quanto riguarda le confessioni protestanti, in particolare per la comunit\u00e0 valdese: la citt\u00e0, per la vicinanza con le cosiddette valli valdesi, conta un numero non esiguo di fedeli, i quali si riuniscono nel tempio situato in corso vittorio emanuele ii. altre confessioni protestanti o ortodosse presenti in citt\u00e0 sono dovute, principalmente, all'immigrazione, in particolari dai paesi dell'europa orientale.\nseconda comunit\u00e0 religiosa cittadina \u00e8 quella islamica con un numero di fedeli che varia fra le 30000 e le 50000 unit\u00e0, quasi tutti di origine straniera. nonostante la numerosit\u00e0 della popolazione islamica, in citt\u00e0 non vi sono edifici di culto strutturati, bens\u00ec delle cosiddette \"sale di preghiera\" sparse sul territorio cittadino.\nrelativamente all'ebraismo, torino \u00e8 sede della comunit\u00e0 ebraica pi\u00f9 importante del piemonte, terza in italia, con oltre mille fedeli in citt\u00e0 e diverse istituzioni religiose, scolastiche e culturali. lo stesso edificio simbolo della citt\u00e0, la mole antonelliana, nacque come progetto della prima sinagoga cittadina, progetto poi ceduto al comune in cambio del terreno ove sorge l'attuale sinagoga di torino.\n\n\n=== istituzioni, enti e associazioni ===\nla citt\u00e0 \u00e8 sede d'importanti centri dell'onu, ospitati in un unico campus nella zona sud di torino. essi sono:\n\nl'istituto interregionale delle nazioni unite per la ricerca sul crimine e la giustizia (unicri): fondato nel 1968 a roma - ma trasferito nel 2000 a torino - si occupa di prevenzione del crimine e giustizia criminale;\nil cif-ilo (centro internazionale di formazione dell'organizzazione internazionale del lavoro), istituto di perfezionamento per i funzionari dell'agenzia onu specializzata nella promozione della giustizia sociale e dei diritti del lavoro;\nlo united nations system staff college (unssc), la struttura incaricata della formazione dei funzionari delle nazioni unite;a torino hanno inoltre sede la fondazione europea per la formazione professionale (etf), una delle agenzie dell'unione europea, e l'autorit\u00e0 di regolazione dei trasporti (art), autorit\u00e0 indipendente italiana.\n\n\n== cultura ==\n\n\n=== citazioni ===\ndefinita da le corbusier come \u00ab [...] la citt\u00e0 con la pi\u00f9 bella posizione naturale del mondo\u00bb, celebrata da numerosi personaggi storici, tra cui friedrich nietzsche, mark twain e jean-jacques rousseau, il quale descrisse il suo panorama dalla collina di superga come \u00ab [...] il pi\u00f9 bello spettacolo che possa colpire l'occhio umano\u00bb, \u00e8 una delle pi\u00f9 importanti citt\u00e0 barocche d'europa ed \u00e8 considerata, insieme a milano e palermo, la capitale italiana dell'art nouveau, di cui sono grande esempio, fra l'altro, i suoi innumerevoli e famosi caff\u00e8 storici, fioriti soprattutto nel periodo risorgimentale e della belle \u00e9poque.\n\n\n=== istruzione ===\n\n\n==== biblioteche e archivi ====\nla citt\u00e0 ospita alcune importanti biblioteche: la biblioteca nazionale di torino e la biblioteca reale di propriet\u00e0 dello stato, la biblioteca civica centrale e molte collezioni specializzate come la biblioteca internazionale di cinema e fotografia mario gromo, la biblioteca nazionale del club alpino italiano, la biblioteca della fondazione luigi einaudi, le biblioteche d'arte della galleria civica d'arte moderna e contemporanea e dell'accademia albertina. altre importanti biblioteche antiche sono la biblioteca dell'accademia delle scienze, la biblioteca della scuola di applicazione dell'esercito (con sede nello juvarriano palazzo dell'arsenale), la biblioteca dell'archivio di stato e la biblioteca provinciale dei frati minori cappuccini, situata all'interno del convento dei monti cappuccini.\nla rete delle biblioteche civiche comprende, oltre alla civica centrale, altre 23 istituzioni analoghe (17 biblioteche civiche diffuse sul territorio, 2 biblioteche situate presso le carceri e 4 punti di lettura), il cui patrimonio complessivo ammonta a oltre 1.200.000 volumi.a queste si aggiungono le biblioteche centrali e dipartimentali delle universit\u00e0: l'universit\u00e0 degli studi ne dispone di 50, tra cui spicca la biblioteca interdipartimentale di scienze religiose erik peterson. il politecnico dispone di 17 biblioteche. la consultazione dei volumi \u00e8 libera per tutti, ma il prestito \u00e8 riservato ai soli iscritti alle varie facolt\u00e0.\ninoltre, i comuni di cintura dell'area urbana e metropolitana cittadina possiedono un sistema bibliotecario integrato denominato sbam (sistema bibliotecario area metropolitana) composto di 65 biblioteche per un totale di circa 1.700.000 documenti.l'archivio di stato di torino custodisce i documenti della corte e dell'amministrazione sabauda, sin dall'epoca medievale.\n\n\n==== ricerca scientifica ====\na torino hanno sede importanti istituti di ricerca scientifica, tecnologica e cinematografica che sono la testimonianza di una tradizione culturale improntata sulla sperimentazione e sull'innovazione. qui, infatti si trovano:\n\nl'accademia delle scienze, fondata nel 1757\nl'istituto nazionale di ricerca metrologica (inrim), istituito con dl 38/2004 dalla fusione dell'istituto elettrotecnico nazionale galileo ferraris con l'istituto di metrologia \"gustavo colonnetti\" del cnr\nil centro ricerche e innovazione tecnologica rai\nl'istituto per l'interscambio scientifico\nl'accademia di medicina di torino\ntelecom italia lab (gi\u00e0 cselt)\nl'accademia d'agricoltura\nil centro sperimentale cinematografico appartenente alla scuola nazionale di cinematorino \u00e8 da sempre una citt\u00e0 molto vivace dal punto di vista della ricerca scientifica e applicata in diverse discipline. essa, nel tempo, ha conseguito diversi primati. ad esempio, qui \u00e8 nato il motore elettrico a corrente alternata a opera di galileo ferraris, che scopr\u00ec e dimostr\u00f2 il campo magnetico rotante. nel 1961 venne creato il laboratorio di telecomunicazioni csel, divenuto nel 1964 il centro di ricerca cselt del gruppo stet: gi\u00e0 alla fine del decennio era affermato con collaborazioni di ricerca industriale con partner non pi\u00f9 solo nazionali. il gruppo di tecnologie vocali di cselt produsse, nel 1975, il primo sintetizzatore vocale al mondo capace di parlare italiano e, curiosamente, anche di cantare: musa: il gruppo continu\u00f2 la sua attivit\u00e0 e nel 2001 divenne lo spinoff loquendo spa. nel 1977 torino fu anche la prima citt\u00e0 al mondo dotata di una rete di fibra ottica urbana (lunga 9km)), sperimentata proprio da cselt; sempre in cselt, inoltre, nacque l'iniziativa mpeg che port\u00f2 alla creazione, tra gli altri, dello standard di codifica audio mp3 (il cui corretto funzionamento proprio qui venne dimostrato, per la prima volta in assoluto, nel marzo 1992), diffuso rapidamente in tutto il mondo. nel 1999, a torino venne sperimentata la prima telefonata urbana umts, sempre da cselt. nel 2003 il centro divenne tilabs. \na torino, inoltre, si svolsero alcuni episodi notevoli della storia dell'informatica: qui charles babbage present\u00f2 per la prima volta in una conferenza scientifica il progetto della sua macchina analitica su invito dell'astronomo giovanni plana; circa un secolo dopo nacque il torinese pier giorgio perotto, ideatore e progettista del primo personal computer, la programma 101, sotto il marchio olivetti; perotto fu anche docente al politecnico di torino.\nnel 2016 torino si \u00e8 aggiudicata il secondo posto del prestigioso premio capitale europea dell'innovazione - icapital, dietro ad amsterdam e davanti a parigi.\n\n\n==== universit\u00e0 ====\nil polo universitario torinese \u00e8 uno dei principali in italia. nei due pi\u00f9 importanti atenei cittadini, l'universit\u00e0 di torino e il politecnico, risultavano iscritti nel 2006 quasi 100.000 studenti. per l'anno 2020/2021 l'universit\u00e0 di torino contava oltre 81.700 iscritti mentre il politecnico 33.102, a cui vanno aggiunti gli iscritti ai corsi degli atenei minori.\ntorino, secondo un'inchiesta di skyscanner, fa parte delle dieci citt\u00e0 universitarie pi\u00f9 amate d'italia.i principali istituti di studi superiori, oltre all'universit\u00e0 degli studi e al politecnico, sono:\n\naccademia albertina di belle arti\nconservatorio giuseppe verdi\nscuola di applicazione e istituto di studi militari dell'esercito\nistituto europeo di design\nistituto d'arte applicata e design\ninternational university college of turin\nscuola superiore per mediatori linguistici unicollege.a torino ha inoltre sede uno dei cinque campus europei dell'escp business school. gli altri campus europei di questa grande \u00e9cole sono: parigi, londra, berlino e madrid.\nper quanto attiene l'universit\u00e0 popolare, in citt\u00e0 \u00e8 stata fondata e conserva tuttora la sede nazionale l'unitre.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n==== musei ====\n\ntorino possiede un sistema museale di livello internazionale, forte di oltre 50 musei presenti sul territorio cittadino e metropolitano, i quali hanno raggiunto nel 2017 la cifra complessiva di 5,3 milioni di visitatori.\nvi sono quattro musei nazionali (museo del cinema, museo dell'automobile, museo della montagna, museo del risorgimento) e numerosi altri musei di rilevanza nazionale e internazionale come il museo egizio, il museo accorsi-ometto,l'armeria reale, ora ricompresa nei musei reali, il museo d'arte orientale, museo dell'astronomia e planetario, il j-museum a cui si aggiungeva, fino al 2015, il museo dello sport.\nalcuni musei sono stati ampliati e rinnovati negli ultimi anni (per esempio il museo del cinema, il museo egizio e il museo dell'automobile) o sono in corso di rinnovamento: tra questi, il museo di anatomia umana luigi rolando, il museo di antropologia ed etnografia, e il museo di antropologia criminale cesare lombroso, che verranno unificati in un unico museo dell'uomo, all'interno del \"palazzo degli istituti anatomici\" di corso massimo d'azeglio.\nmolto importanti sono le collezioni artistiche della citt\u00e0: vi si trovano infatti opere di leonardo da vinci, antonello da messina, beato angelico, andrea mantegna, ma anche di van eyck, rembrandt, van dyck. per l'arte figurativa \u00e8 da citare la galleria sabauda, una delle pi\u00f9 importanti pinacoteche d'italia, oggi parte dei musei reali, che ospita dipinti per il periodo che va dal xii al xviii secolo. per l'arte moderna e contemporanea vi sono la galleria civica d'arte moderna e contemporanea (il secondo museo di arte moderna in italia, con 5.000 dipinti e 400 sculture), il museo civico d'arte antica di palazzo madama, la fondazione sandretto re rebaudengo contenente esposizioni degli artisti contemporanei provenienti da tutto il mondo, la pinacoteca giovanni e marella agnelli e la fondazione merz. considerando che la vicina rivoli ospita nell'omonimo castello il museo d'arte contemporanea, torino pu\u00f2 essere considerata come il pi\u00f9 importante polo museale italiano per l'arte contemporanea.\nle collezioni di arte antica, la cui raccolta fu iniziata dal duca emanuele filiberto di savoia nella seconda met\u00e0 del cinquecento, sono conservate nel museo di antichit\u00e0, che raccoglie anche le principali testimonianze archeologiche piemontesi dal paleolitico al tardo medioevo. dal museo di antichit\u00e0 furono separate, negli anni quaranta del novecento, le collezioni egizie che costituirono il museo egizio, il pi\u00f9 importante d'europa (nonch\u00e9 il pi\u00f9 antico al mondo), in quanto custode della seconda collezione di arte egizia del mondo per vastit\u00e0 e importanza dopo quella del museo del cairo.\ninoltre, l'apertura del mao - museo d'arte orientale nel dicembre 2008 ha permesso di ospitare ricche collezioni provenienti dal vicino oriente, dall'india, dalla cina e dal giappone, oltre che dall'asia centrale.\nil museo accorsi-ometto \u00e8 una ricca collezione privata, ora aperta al pubblico, di opere collezionistiche e di arte decorativa. mostre temporanee di rilievo si tengono a palazzo bricherasio e a palazzo madama.\nimportanti sono poi dal punto di vista storico il museo nazionale del risorgimento italiano, presso palazzo carignano, e il museo nazionale della montagna, presso il monte dei cappuccini, sulla riva destra del po. testimonianze della storia di torino sono a disposizione presso l'istituto storico della resistenza, che gestisce inoltre il museo diffuso della resistenza, della deportazione, della guerra, dei diritti e della libert\u00e0.\nper quanto riguarda le scienze, \u00e8 sicuramente da ricordare il museo regionale di scienze naturali, tra i maggiori in italia dello specifico settore, e il museo della sindone, che illustra al visitatore le scoperte scientifiche sul telo sindonico.\nda ricordare il museo dell'astronomia e planetario di torino, che sorge accanto dell'osservatorio astronomico di torino a pino torinese, cittadina collinare nei pressi immediati del capoluogo piemontese.\nnel 2004 \u00e8 stato inaugurato il museo a come ambiente, il primo in europa interamente dedicato alle tematiche ambientali.\nda segnalare, infine, che tutti i musei sopra indicati, pi\u00f9 numerosi altri all'interno della regione piemonte per un totale di circa 200 siti, sono gratuitamente e illimitatamente accessibili tramite l'abbonamento musei regionale, che fin dagli anni '90 \u00e8 stato sviluppato per permettere la fruizione dei luoghi museali sul territorio previo acquisto annuale forfettario, e che nel 2017 ha raggiunto l'importante obiettivo delle oltre 136.000 tessere vendute e i circa 900.000 ingressi nei siti convenzionati.\n\n\n=== media ===\n\n\n==== stampa ====\ntorino ha una storica tradizione in campo editoriale. la concentrazione di case editrici in citt\u00e0 \u00e8 superiore alla media nazionale e tutt'oggi il 50% delle case editrici scolastiche e universitarie italiane ha sede a torino, con un'incidenza del 30% del mercato librario scolastico nazionale.\na torino inoltre \u00e8 concentrato oltre il 90% della produzione editoriale nazionale a edizioni a grandi caratteri per ipovedenti. torino \u00e8 anche luogo di sperimentazione tipografica.\nnel capoluogo piemontese sono nate importanti case editrici come:\n\ndal 1988 a torino si organizza il salone internazionale del libro.\n\nperiodicisede in passato di importanti quotidiani nazionali come la gazzetta del popolo e stampa sera, adesso hanno sede nel capoluogo piemontese:\n\nla stampa\ntuttosport\ncronacaquiin citt\u00e0 hanno anche sede le redazioni locali de la repubblica, de il giornale e del corriere della sera. vi si pubblicano anche l'edizione locale del free press quotidiano metro, il settimanale per\u00f2, il mensile torino magazine e il bimestrale extratorino. sono presenti in citt\u00e0 anche le redazioni di svariati periodici dedicati ad arte e cultura come il giornale dell'arte, il giornale dell'architettura e il giornale della musica. il comune di torino, dal 2004, pubblica il periodico cittagor\u00e0.\n\n\n==== radio ====\ntorino \u00e8 stata per decenni la sede dell'eiar e poi della rai e perci\u00f2 \u00e8 la citt\u00e0 da cui partiva la maggior parte delle trasmissioni radiofoniche nell'epoca in cui non c'era ancora la televisione (1927-1954).\nle principali emittenti radiofoniche cittadine sono: radio manila, radio grp, radio 2000 blackout, radio veronica one, radio torino international (quest'ultima \u00e8 dedicata alla comunit\u00e0 proveniente dalla romania: la programmazione \u00e8 trasmessa, infatti, prevalentemente in lingua romena). in passato esistevano anche radio flash (che ha chiuso i battenti il 1\u00ba luglio 2019 cedendo la sua storica frequenza 97.6 (gi\u00e0 97.7) a radio italia uno ed era affiliata al circuito popolare network) e radio centro 95 (poi ridenominata radio centro soft fm e chiusa definitivamente nel 2013).\n\n\n==== televisione ====\ntorino \u00e8 tra le sedi principali del centro di produzione televisiva rai, come quelli di roma, milano e napoli. assieme a queste tre sedi, da quando ha iniziato i suoi programmi nel 1954, il centro di torino (ospitante il museo della radio e della televisione) \u00e8 stato anche il primo dell'azienda televisiva. torino, inoltre, prima che si trasformasse in rai, gi\u00e0 ospitava il centro di direzione dell'eiar dal 1927.\naltre emittenti, a diffusione regionale, sono quartarete tv, grp televisione, tst, quinta rete, videogruppo piemonte, rete 7 piemonte e telesubalpina (quest'ultima chiusa nel 2019 e sostituita da radio bianconera tv).\nuna delle pi\u00f9 importanti produzioni ambientate a torino \u00e8 stata la soap opera centovetrine che ha utilizzato la gran parte delle location esterne per le case dei protagonisti, il commissariato franco balbis, il carcere, l'ospedale e le principali piazze. nel 2012 approda su rai 1 la fiction questo nostro amore, ambientata a torino. il 21 dicembre 2012 \u00e8 stato trasmesso su canale 5 il film per la televisione natale a 4 zampe con massimo boldi, dove gran parte delle riprese cinematografiche sono state girate a torino.\n\n\n==== altri media ====\ntorino \u00e8 stata la seconda citt\u00e0 italiana a finire su un videogioco in 3d, ma la prima (sempre d'italia) come citt\u00e0 vera e propria, dov'era possibile girare liberamente per le numerose vie. nel 2001 infatti la rockstar games cre\u00f2 the italian job, ispirato al film the italian job, girato in parte a torino nel 1969. anche se nel gioco la citt\u00e0 \u00e8 ben diversa dalla realt\u00e0, sono comunque presenti il tram numero 13, il po e molti edifici storici realmente esistenti. la prima citt\u00e0 italiana ad apparire su un videogioco fu venezia in tomb raider ii, ma c'erano solo i pochi edifici necessari per completare i 3 livelli (2, 3 e 4) ambientati in questa citt\u00e0. ispirandosi sempre al film del 1969 e utilizzando tre mini cooper, la band gallese degli stereophonics ha girato il video di pick a part that's new a torino. ispirandosi sempre a questo film, nell'episodio la zingara di budapest della serie tv macgyver, fu riprodotto il famoso inseguimento nel traffico torinese, rifacendo alcune scene e utilizzando anche scene della pellicola originale, come l'inseguimento sulla pista di collaudo automobilistico sita sul tetto dell'ex stabilimento fiat del lingotto.\n\n\n=== cinema ===\ntorino \u00e8 la citt\u00e0 italiana in cui fu per prima stabilita l'industria cinematografica, in ragione della storica vicinanza geografica e culturale con la francia dei fratelli lumi\u00e8re. proprio nel capoluogo piemontese, nel marzo del 1896, gli inventori del cinematografo esibirono la prima proiezione di un film in italia e in via po, a novembre, la prima davanti ad un pubblico pagante.i primi studi cinematografici italiani aprirono a torino nel 1907. giovanni pastrone vi gir\u00f2 uno dei primi colossal della storia del cinema: cabiria del 1914.\nle produzioni delle principali case, come l'ambrosio film, l'itala film, l'aquila e gli studi fert, proseguirono fino al 1937, anno di inaugurazione di cinecitt\u00e0 a roma.\nla vocazione cinematografica di torino non cess\u00f2. nel 1956 venne aperto il museo nazionale del cinema, dapprima ospitato a palazzo chiablese e poi, dal 2000, nell'imponente sede della mole antonelliana. negli anni ottanta un gruppo di professori universitari e critici cinematografici torinesi diede luogo, con il sostegno degli enti locali, alla rassegna cinematografica festival cinema giovani che dal 1997 assunse la denominazione di torino film festival, conquistandosi un punto di riferimento a livello internazionale specialmente per il cinema sperimentale, secondo in italia soltanto allo storico festival di venezia.\na torino si svolgono il torino gay & lesbian film festival, il festival internazionale cinema delle donne, il sottodiciotto filmfestival legato ai temi dell'adolescenza, cinemambiente, la view conference (in precedenza virtuality, manifestazione interamente dedicata alla realt\u00e0 virtuale) e il piemonte movie-glocal film festival, dedicato alla cinematografia regionale.\noggi torino \u00e8 tra le principali sedi di realizzazioni cinematografiche e televisive in italia, grazie al ruolo della torino film commission che vi riporta la produzione di molti lungometraggi, sceneggiati e spot.\nnel 2002 vennero riaperti gli studi fert con la nuova denominazione di virtual reality & multi media park e la lumiq studios inizi\u00f2 la sua attivit\u00e0: entrambi hanno cessato la loro attivit\u00e0 nel 2013.\nsono nati a torino il primo cinema d'essai italiano (il romano nella galleria subalpina, nel 1971), la principale associazione cinematografica nazionale (l'aiace torino) e la prima multisala del paese (l'eliseo, nel 1983).\nnel 2007 \u00e8 stata fondata a torino la casa di distribuzione cinematografica italiana movies inspired, con sede legale (dal 2014) nello storico cinema classico (gi\u00e0 impero - vittorio veneto - empire).\na san giusto canavese \u00e8 presente un importante centro di produzione cine-televisiva i telecitt\u00e0 studios, mentre a torino c'\u00e8 il cineporto, una struttura riservata alle societ\u00e0 di produzioni cinematografiche che vengono in citt\u00e0 a girare film.\n\ncitazioni cinematograficheguerra e pace. diverse scene del kolossal sono state girate a torino, in particolare le battaglie.\nun colpo all'italiana. un gruppo di ladri inglesi arriva a torino a bordo di tre mini cooper per organizzare una rapina ai danni di un convoglio che trasporta i ricavi della fiat dall'aeroporto di torino-caselle fino alla citt\u00e0.\nprofondo rosso. il film \u00e8 ambientato in una citt\u00e0 immaginaria, ma la maggior parte delle scene sono state girate a torino.\nla donna della domenica. film giallo ambientato a torino. offre una rappresentazione della torino d\u0435gli anni '70, nonch\u00e9 un tour nella capitale sabauda.\ntorino violenta. un poliziesco interamente girato a torino. sono numerosi i luoghi riconoscibili della citt\u00e0, come piazza statuto, piazza cavour e corso francia.\namerican gigol\u00f2. la citt\u00e0 viene citata nel film. il protagonista, julian kay, interpretato da richard gere, dopo un breve dialogo in francese con una bella sconosciuta (lauren hutton) dice di essere nato a torino e di aver studiato a nantes.\nhannah e le sue sorelle. i protagonisti holly e david s'incontrano per la prima volta al metropolitan opera di new york mentre \u00e8 in scena il manon lescaut di giacomo puccini. le scene all\u2019interno del teatro, per\u00f2, sono state girate al teatro regio di torino.\na che punto \u00e8 la notte. diverse riprese vennero eseguite in zona falchera.\ncos\u00ec ridevano. un fedele ritratto della torino del boom economico e della forte immigrazione dal sud.\nsanta maradona. interamente girato a torino.\nnon ho sonno di dario argento. interamente girato a torino, prevalentemente nelle zone periferiche e in parte nella zona della collina.\nheaven. film basato su una sceneggiatura di krzysztof kie\u015blowski interamente girato a torino con protagonisti cate blanchett e giovanni ribisi.\ndopo mezzanotte. la citt\u00e0 viene mostrata in tutte le sue sfaccettature ed \u00e8 inoltre possibile ammirare a fondo la mole, sia internamente che esternamente.\nla pantera rosa 2. nella parte iniziale del film viene mostrato un panorama di torino e l'interno del duomo in cui viene rubata la santa sindone. in realt\u00e0 il panorama non \u00e8 quello reale e neanche la chiesa. nel film viene mostrato come se la sindone fosse conservata in una teca di vetro, anche se nella realt\u00e0 non \u00e8 cos\u00ec.\nthe bourne ultimatum - il ritorno dello sciacallo. nel film molte delle scene di apertura sono girate a torino.\nio sono leggenda. nel film, quando il protagonista sta guardando le registrazioni di vecchi telegiornali, viene mostrata piazza san carlo. quella utilizzata nel film \u00e8 infatti la reale registrazione di un collegamento avvenuto durante i xx giochi olimpici invernali del 2006.\nil divo. le riprese sono state effettuate a palazzo saluzzo paesana, a palazzo birago di borgaro, a palazzo dei draghi, in via carlo alberto, nella casa circondariale \"lorusso e cutugno\", al palazzo civico e al ponte rossini.\nvincere. il film \u00e8 stato girato in diverse location torinesi, tra cui via palazzo di citt\u00e0, galleria san federico, l'ex manicomio di collegno e l'ex cronicario denominato popolarmente \"poveri vecchi\".\nla solitudine dei numeri primi. ambientato a torino.\nmirafiori lunapark. una cartolina poetica della chiusura dello stabilimento fiat di mirafiori.\nlazzaro felice. nelle ultime settimane la regista ha girato la citt\u00e0 focalizzando le riprese tra galleria umberto i, porta palazzo e la periferia nord.soap opera.cuori rubati\ncentovetrine (dal 2007 in numerosi cambi di scene si possono osservare i principali monumenti della citt\u00e0)\nvivere\nil bene e il male\nelisa di rivombrosa\nfuoriclasse\n\n\n=== musica ===\n\nl'ente lirico di torino \u00e8 il teatro regio, mentre la principale orchestra sinfonica cittadina \u00e8 l'orchestra sinfonica nazionale della rai, che si esibisce all'auditorium della rai. nell'ambito della musica classica sono attive anche l'orchestra filarmonica di torino, la filarmonica del regio e l'accademia musicale stefano tempia, specializzata nel repertorio barocco. inoltre, notevole rilevanza \u00e8 rivestita dalle stagioni annuali dell'unione musicale e di lingotto musica, che vantano numerose collaborazioni con prestigiosi solisti e orchestre internazionali.\na torino vi \u00e8 una ricca offerta musicale. viene eseguita dal vivo ogni tipo di musica e, oltre ai principali teatri e sale da concerto per la musica classica, dopo le recenti olimpiadi sono aumentati i palazzetti dove avvengono concerti ed esibizioni di musica leggera. tra questi i pi\u00f9 frequentati sono:\n\nil palaruffini, conosciuto anche come palazzetto dello sport;\nil palatorino, gi\u00e0 palastampa e mazda palace (chiuso dal 2011);\nil palasport olimpico, oggi palaalpitour per motivi di sponsorizzazione (detto anche palaisozaki dal nome del suo ideatore, l'architetto arata isozaki).inoltre vi si svolgono diversi eventi periodici annui:\n\nsettembre musica: rassegna musicale che si tiene ogni anno a settembre in vari luoghi, unendo concerti di musica classica, jazz, etnica e pop. fondata nel 1978, dal 2007 si svolge in gemellaggio con milano con il nome di mito settembremusica;\nclub to club: festival internazionale di musica e arti elettroniche che dal 2006 coinvolge, con la sezione \"club europa\", un'importante citt\u00e0 europea, con scambio di pubblico, artisti, iniziative;\ntorino jazz festival: festival internazionale di musica jazz tenutosi ogni anno a fine aprile dal 2012 al 2016, con la partecipazione di ospiti prestigiosi come al di meola, paolo fresu, caetano veloso, manu dibango, daniele sepe, enzo avitabile. da maggio 2017 \u00e8 rimpiazzato dal nuovo format narrazioni jazz;\ntraffic - torino free festival: festival musicale gratuito che si \u00e8 svolto annualmente a torino dal 2004 al 2014 nel mese di luglio. dall'estate 2015 \u00e8 stato sostituito dal todays festival;\nmovement torino music festival: festival di musica elettronica, arti visive e circensi nato nel 2006, che ospita le performance dei migliori musicisti e dj internazionali, per rappresentare gli sviluppi della cultura musicale contemporanea.\nkappa futurfestival: nato come evento artistico nel 2009, \u00e8, dal 2012, un festival di musica elettronica diurno che si svolge al parco dora.\n reload music festival.: festival di musica edm che si svolge dal 2015 ogni anno tra febbraio e marzo. l'edizione 2020 \u00e8 stata annullata a causa della pandemia del covid-19.\n\n\n==== torino nella musica ====\ntorino \u00e8 l'unica citt\u00e0 italiana, oltre a napoli, citata nel titolo di una canzone americana con il nome non tradotto: per la precisione, il cantautore texano shawn phillips nel suo album del 1970 second contribution apre il lato a con un brano dal titolo lunghissimo, she was waitin' for her mother at the station in torino and you know i love you baby but it's getting too heavy to laugh (\"stava aspettando sua madre alla stazione di torino e tu sai che ti amo tesoro ma sta diventando troppo pesante per ridere\"). anche il dj austriaco parov stelar ha intitolato un suo brano con il nome della citt\u00e0 in italiano: a night in torino, ep del 2005.\nil gruppo turin brakes cita nel proprio nome la citt\u00e0 di torino. secondo la stessa band, le due parole non abbinano alcun significato e il loro accostamento non ha alcun senso voluto.\n\n\n=== magia e occultismo ===\n\nla citt\u00e0 \u00e8 anche conosciuta per la tradizione di magia e occultismo. effettivamente, torino non \u00e8 soltanto la sede della sindone e dei santi sociali del xix secolo, come giovanni bosco o giuseppe benedetto cottolengo. leggende popolari, partendo dal fatto che la citt\u00e0 fu una munitissima piazzaforte nel xvii secolo, affermano che torino sia attraversata da una fittissima rete di gallerie e sotterranei, utilizzata dai savoia e dai nobili per spostamenti in incognito. nel 1556 a torino ha soggiornato nostradamus e qui ha vissuto recentemente un singolare personaggio come gustavo adolfo rol. a torino fecero la loro comparsa anche cagliostro, paracelso, il conte di saint-germain e fulcanelli. gli esperti di occultismo sostengono che torino sia vertice in due triangoli magici: il primo, quello bianco, con lione e praga, mentre il secondo, quello nero, insieme a londra e san francisco.da un punto di vista strettamente storico, l'origine di questa tradizione va ricercata, secondo alcuni, nel risorgimento e nella massiccia campagna di discredito organizzata contro la citt\u00e0 dalla curia romana, che era contraria all'unit\u00e0 nazionale. altri sostengono invece, o almeno in concomitanza e contrapposizione, che le autorit\u00e0 civili, stato e comune e la corte sabauda, abbiano tollerato e sostenuto circoli massonici, associazioni teosofiche e spiritistiche, favorendo cos\u00ec una specie di agguerrita \"concorrenza\" nei confronti della chiesa cattolica e favorendo quindi anche il mito di torino, citt\u00e0 magica. libert\u00e0 di pensiero e un certo spirito anticlericale furono poi rinfocolati, dopo l'unit\u00e0 d'italia, dal progressismo positivistico e dal nascente movimento operaio. simboli massonici sono presenti in molti palazzi e in alcune tombe del cimitero monumentale di torino. da qualche tempo vi sono in citt\u00e0 dei tour operator che organizzano anche visite guidate sui misteri di torino. ai lati della scalinata che conduce all'ingresso della chiesa della gran madre di dio troviamo le due statue raffiguranti la fede e la religione, tra le quali si troverebbe il nascondiglio del graal.la fontana del frejus di piazza statuto fu ideata dal conte marcello panissera per ricordare l'inaugurazione dell'omonimo traforo ed \u00e8 indicata dagli esoteristi come il \"cuore nero\" della citt\u00e0, per due motivi: perch\u00e9 si trova a occidente, e quindi in posizione infausta a causa del tramonto del sole, e perch\u00e9 qui vi era la vallis occisorum, luogo di esecuzioni capitali e di sepoltura. ospitava infatti il patibolo, che rimase per secoli in piazza statuto e che venne poi spostato dai francesi all'incrocio tra corso regina margherita e via cigna: il rond\u00f2 'd la forca (rotonda della forca).\n\n\n=== cucina ===\n\nla cucina tipica torinese \u00e8 una cucina ricca ed elaborata. nonostante questo, \u00e8 profondamente radicata nel territorio. essa infatti nasce da un connubio fra la sua origine contadina e le esigenze raffinate della corte sabauda, entrambe aperte, oltretutto, alle influenze della cucina francese.\n\n\n=== eventi ===\n\n\n==== eventi periodici ====\n\"luci d'artista\": diverse installazioni luminose di artisti contemporanei nei principali luoghi di torino, per addobbare la citt\u00e0 durante il periodo di natale e anche oltre.\n\"euromineralexpo\": fiera dedicata a minerali, fossili, pietre preziose e bigiotteria, vero punto di riferimento per studiosi e appassionati di geologia, che si svolge a torino da oltre cinquant'anni, solitamente il primo fine settimana di ottobre, ospitata nel corso degli anni in varie sedi, dal vecchio \"palazzo a vela\", al lingotto fiere, fino al palaalpitour.\n\"artissima\": fiera dedicata all'arte contemporanea che si tiene al lingotto verso novembre.\"salone internazionale del libro\": fiera dell'editoria in italia, che si tiene ogni maggio al lingotto.\ncioccolat\u00f2: manifestazione fieristica del cioccolato, che si svolge con cadenza annuale.\nshare festival: evento internazionale di arti e culture digitali che si tiene a novembre al museo di scienze naturali.\n\"festival internazionale terra madre\": festival biennale fondato nel 2004 da slow food presso l'oval lingotto sui temi dei modelli di produzione agro-alimentare sostenibili e della salvaguardia della biodiversit\u00e0, della qualit\u00e0 organolettica ma anche del rispetto dell'ambiente e delle persone. al lingotto, in contemporanea, si svolgono il \"salone internazionale del gusto\" e il \"salone del vino\".\n\"settembre musica\" (vedi sez. musica).\nclub to club (vedi sez. musica).\n\"biennale democrazia\", manifestazione prevista ogni due anni nel mese di aprile a partire dal 2009, dedicata alla riflessione e al confronto sui temi della democrazia, della cultura politica, dello sviluppo e dell'ambiente.\n\"festival delle colline torinesi\": festival di teatro contemporaneo che si svolge a torino dal 1996 impegnando fra luglio e agosto diversi spazi della citt\u00e0.\n\"torino comics\": salone e mostra mercato del fumetto, nata nel 1994, che si svolge in primavera al lingotto fiere di torino.\n\"view conference\": evento internazionale incentrato sulla computer grafica, le tecniche interattive, il cinema digitale, l'animazione 2d/3d, i videogiochi e gli effetti visivi. si tiene ogni anno al centro congressi \"torino incontra\" durante la stagione autunnale.\n viewfest.: il festival del cinema digitale organizzato da view conference, si svolge annualmente al cinema massimo.\n\"cinema a palazzo reale\". arena estiva dedicata ai classici del cinema che si svolge ogni anno, dal 2012, nel cortile d'onore di palazzo reale.\n\n\n==== eventi recenti ====\nostensione della sindone del 1998 per celebrare il centenario della prima fotografia della reliquia e il cinquecentenario del duomo di torino.\nostensione della sindone del 2000 per festeggiare l'anno giubilare del millennio.\ndal 10 al 26 febbraio 2006 a torino si sono svolti i xx giochi olimpici invernali.\ndal 10 al 19 marzo 2006 a torino si sono poi svolti i ix giochi paralimpici invernali.\nbiennale dei leoni 2006 (15 luglio - 30 settembre): mostra itinerante che celebra il legame con la citt\u00e0 di lione. disseminate per le vie e le piazze cittadine, le opere di sessantanove artisti di diversi paesi che raffigurano il toro e il leone, simboli delle due citt\u00e0.\ntorino capitale mondiale del libro: dopo alessandria d'egitto, madrid, nuova delhi, anversa e montr\u00e9al, l'unesco ha conferito a torino, in collaborazione con roma, il titolo di capitale mondiale del libro per il periodo dal 23 aprile 2006 al 22 aprile 2007. il riconoscimento ha premiato l'attivit\u00e0 di promozione della lettura svolta dalla citt\u00e0 attraverso il salone internazionale del libro.\ntorino 2008 world design capital: la citt\u00e0 nel 2008 \u00e8 stata la prima \"capitale mondiale del design\". il titolo, conferito a copenaghen dall'icsid (international council of societies of industrial design), \u00e8 stato creato appositamente per la citt\u00e0 di torino per riconosciuti meriti e competenze presenti sul territorio. contemporaneamente a tale occasione, dal 30 giugno al 2 luglio, al lingotto fiere si \u00e8 svolto il \"xxiii congresso mondiale degli architetti\", accompagnato dalla mostra \"architetture sensibili\", inaugurata il 26 luglio nel castello di rivara.\nostensione della sindone del 2010.\ntorino 2010 european youth capital: torino capitale europea dei giovani 2010.\n\"esperienza italia 150\": serie di eventi e di iniziative, svoltesi a torino per nove mesi a partire dal 17 marzo 2011 fino a fine anno, per commemorare i 150 anni dell'unit\u00e0 d'italia, attraverso mostre tematiche allestite alle officine grandi riparazioni e alla reggia di venaria reale.\nostensione della sindone del 2015.\nfinale europea del bocuse d'or (11-12 giugno 2018).\nclimathon 2018 (main stage).\neurovision song contest 2022 (10, 12 e 14 maggio 2022): la citt\u00e0 di torino ha ospitato l'eurofestival presso il palaolimpico (palaalpitour o palaisozaki), in seguito alla vittoria dei m\u00e5neskin con zitti e buoni nell'edizione precedente; \u00e8 stata la terza edizione della manifestazione musicale a svolgersi in italia, dopo le due edizioni del 1965 e del 1991.\n\n\n== geografia antropica ==\n\n\n=== suddivisioni amministrative ===\n\nla citt\u00e0 di torino \u00e8 suddivisa in 92 zone statistiche e relativi quartieri cittadini. questi ultimi sono raggruppati in 8 macro-zone amministrative, chiamate \"circoscrizioni\", con i rispettivi centri civici.ognuna delle 8 circoscrizioni con i rispettivi centri civici a loro volta comprende pi\u00f9 quartieri storici: borghi, rioni, borgate, zone.\n\ncircoscrizione i: centro - crocetta\ncircoscrizione ii: santa rita - mirafiori nord - mirafiori sud\ncircoscrizione iii: borgo san paolo - cenisia - pozzo strada - cit turin - borgata lesna\ncircoscrizione iv: san donato - campidoglio - parella\ncircoscrizione v: borgo vittoria - madonna di campagna - lucento - borgata ceronda - vallette\ncircoscrizione vi: barriera di milano - regio parco - barca - bertolla - falchera - rebaudengo - villaretto\ncircoscrizione vii: aurora - vanchiglia/vanchiglietta - sassi - madonna del pilone\ncircoscrizione viii: san salvario - cavoretto - borgo po - nizza millefonti - lingotto - filadelfia\n\n\n== economia ==\ntorino \u00e8 uno dei poli economici pi\u00f9 importanti d'italia, posizionandosi quasi costantemente, dagli anni cinquanta, sul podio insieme a milano e roma. diversi fattori, in particolare le olimpiadi invernali 2006, hanno reso la citt\u00e0 anche uno dei comuni col maggior debito pubblico: al 2021, la citt\u00e0 presentava, infatti, un pil di circa 20,3 miliardi e un debito pubblico di circa 4,2 miliardi di \u20ac . torino presenta un tasso di disoccupazione tra i pi\u00f9 alti del nord italia, attestatosi nel 2014 al 12,9%, con un andamento che a partire dal 2008 ha seguito quello medio nazionale. il tasso di disoccupazione nel 2019 si attesta all'8,3%. insieme alla sua provincia \u00e8 ai vertici dell'export italiano, piazzandosi al secondo posto tra le province italiane per valore delle esportazioni.\nconsiderata una delle capitali europee dell'automobile, a torino e cintura sono presenti alcune delle pi\u00f9 importanti aziende del settore: fiat, comau, teksid, magneti marelli, italdesign giugiaro, pininfarina, iveco.\nil forte radicamento del settore automobilistico nel territorio \u00e8 favorito anche da un sistema universitario con percorsi di studio esclusivi a livello nazionale (il politecnico di torino \u00e8 l'unico in italia ad avere un corso di laurea in ingegneria dell'autoveicolo) e la presenza di importanti universit\u00e0 di design come l'ied e l'iaad.\nin territorio torinese ci sono centri direzionali e stabilimenti produttivi di cnh industrial, operante nel settore dei capital goods e tra i principali leader del settore e di fiat chrysler automobiles dove torino \u00e8 diventata nodale per la crescita di maserati: a grugliasco vengono prodotte ghibli e quattroporte, mentre nello stabilimento di mirafiori viene prodotta, dall'inizio del 2016, la nuova maserati levante. i livelli occupazionali nel settore automobilistico sono rimasti pressoch\u00e9 stabili nel periodo 2012-2014, a peggiorare \u00e8 stato il ricorso alla cassa integrazione, iniziata a calare solamente nel 2014 grazie alla ripresa degli investimenti e alla ripartenza dei principali mercati automobilistici europei.\nimportante anche il contributo dell'automazione industriale alla crescente internazionalizzazione dell'economia torinese, con la presenza di aziende come prima industrie e comau, con quest'ultima (tra le prime 4 in europa per fatturato) che realizza in tutto il mondo robot per i principali gruppi automobilistici.\na torino \u00e8 molto sviluppato anche il comparto bancario con intesa sanpaolo, prima banca italiana per capitalizzazione di mercato e terza della zona euro, e il comparto assicurativo con reale mutua assicurazioni. le fondazioni bancarie compagnia di san paolo e fondazione crt operano in campo sociale, culturale e filantropico e sono rispettivamente la seconda e la terza fondazione d'origine bancaria d'italia per dimensione patrimoniale; la prima \u00e8 la principale azionista del gruppo intesa sanpaolo, mentre la seconda fa parte della compagine azionaria di unicredit.\nanche le banche di private banking e d'investimento fideuram e banca investis hanno sede a torino, cos\u00ec come la pi\u00f9 piccola banca del piemonte.\naltre aziende di rilievo in territorio torinese sono: alpitour, avio aero, basic net (robe di kappa), de fonseca, eataly kel\u00e9mata, lavazza, martini & rossi, caff\u00e8 vergnano, carlo pignatelli, reply, sabelt, seven, sparco, gruppo armando testa, urmet. a torino o nella sua citt\u00e0 metropolitana hanno sede legale anche diverse filiali italiane di societ\u00e0 estere come suzuki, vodafone italia, bavaria, diageo, michelin, kimberly-clark, petronas, mizuno e skf.\nnegli anni la citt\u00e0 ha attraversato una lunga fase di riconversione industriale, sia per la crisi dell'industria metalmeccanica, sia per la tendenza delle aziende dei paesi avanzati a trasferire le loro produzioni manifatturiere nei paesi in via di sviluppo. dagli anni ottanta torino ha vissuto un'importante fase di terziarizzazione, pur rimanendo uno dei principali centri industriali italiani ed europei. tante sono le aziende che hanno scelto torino, tra le quali general motors, che ha deciso di tenere nel capoluogo piemontese una base di ricerca per la sperimentazione dei motori diesel. con una rete di oltre 350 aziende di componentistica, la camera di commercio di torino ne ha selezionate 145. il progetto from concept to car mira a promuovere le eccellenze del settore in tutto il mondo.negli anni vi \u00e8 stato un boom del settore informatico ed elettronico. alla gi\u00e0 preesistente attivit\u00e0 di ricerca del politecnico di torino, dell'istituto mario boella, dell'istituto galileo ferraris e del centro ricerche fiat, si \u00e8 affiancata l'attivit\u00e0 del distretto informatico torino wireless che appartiene alla rete dei distretti italiani riconosciuti dal ministero dell'universit\u00e0 e della ricerca. nato per coordinare tutte le attivit\u00e0 di ricerca e di produzione del settore ict dell'area torinese, attualmente vi sono impegnate circa 6000 imprese. un'altra operazione importante \u00e8 stata la riconversione di una parte della superficie occupata dalla fabbrica di mirafiori, sostenuta dal progetto torino nuova economia che, anche grazie alla collaborazione con il politecnico, ospita il centro del design.\nl'evento olimpico del 2006 ha contribuito a diminuire il ristagno economico. grandi opere pubbliche come quelle per il passante ferroviario, la metropolitana e le spine hanno ridisegnato e stanno ridisegnando il volto della citt\u00e0. culla del cinema italiano, grazie all'associazione torino film commission, la citt\u00e0 \u00e8 diventata un'apprezzata quinta per l'ambientazione e la produzione di film, pubblicit\u00e0 e video musicali. all'interno della mole \u00e8 ospitato il museo nazionale del cinema. nel capoluogo sabaudo \u00e8 inoltre attivo il cineporto, una struttura polifunzionale dedicata alle produzioni cinematografiche unica in italia.\nnel 2016 \u00e8 stata classificata da gawc come una citt\u00e0 mondiale \"gamma\".nel 2014 l'unesco ha dichiarato torino citt\u00e0 creativa nella categoria del design.\n\n\n=== industria ===\ntorino \u00e8 una citt\u00e0 con una forte tradizione industriale e ospita una vasta gamma di imprese di diverse dimensioni e settori. una delle principali attivit\u00e0 economiche della citt\u00e0 \u00e8 l'automotive, con la presenza di importanti aziende come fiat chrysler automobiles e crf (centro ricerche fiat). altri settori di rilievo sono l'aerospaziale, con aziende come leonardo e airbus, e il settore della meccanica in genere. la citt\u00e0 \u00e8 anche sede di numerose imprese operanti nei settori dell'alimentare e del tessile.\noltre alle grandi aziende, torino \u00e8 anche sede di numerose piccole e medie imprese che contribuiscono all'economia cittadina e alla creazione di posti di lavoro. la citt\u00e0 \u00e8 anche un importante centro per la ricerca e lo sviluppo, con la presenza di universit\u00e0 e centri di ricerca di livello internazionale.\n\n\n=== turismo ===\ngi\u00e0 meta del grand tour, torino \u00e8 una delle prime citt\u00e0 italiane ad avere avuto un'organizzazione turistica nella storia; per esempio, per i trecento anni del miracolo del ss. sacramento, il libraio giovanni gaspare craveri pubblicava la guida de' forestieri. la guida del craveri suddivide la visita della citt\u00e0 in quattro giornate e descrive, con dovizia di particolari, anche i dintorni. a quella del craveri fecero seguito altre guide come, per esempio, quella di onorato derossi nuova guida per la citt\u00e0 di torino, pubblicata nel, 1781.\na partire dal 2006, anno dello svolgimento dei xx giochi olimpici invernali, l'attrattiva turistica della citt\u00e0 \u00e8 cresciuta in modo deciso e costante.\nnel 2017 la citt\u00e0 di torino si colloca stabilmente fra le prime 10 in italia per arrivi e presenze turistici, rispettivamente 1.200.000 e 3.700.000. se si comprende anche la prima cintura urbana gli arrivi sfiorano quota 1.900.000 e le presenze i 5.000.000.il riconoscimento sembra arrivare anche dalla presenza straniera e dall'interesse della stampa internazionale: per il 2016 il new york times ha consigliato la citt\u00e0 di torino - l'unica in italia - come una delle 52 destinazioni del mondo da visitare nell'anno, mentre skyscanner le dedica l'apertura della rassegna tra le venti bellissime citt\u00e0 d'arte in italia e i blogger la includono tra le sedici citt\u00e0 italiane da visitare. in totale, le presenze registrate in citt\u00e0 durante l'anno solare sono state 4.800.000.il sito internazionale di viaggi edreams ha designato torino come una delle mete turistiche pi\u00f9 importanti a livello mondiale per il 2017 e come prima tappa turistica europea, definendola inoltre la capitale culturale del nord italia.\n\n\n== infrastrutture e trasporti ==\n\n\n=== strade ===\n\n\n==== collegamenti autostradali ====\nsu torino convergono cinque autostrade (tra cui \u00e8 particolarmente importante quella in direzione della francia) e un raccordo autostradale:\n\na4 torino - milano - brescia - verona - venezia - trieste\na5 torino - ivrea - aosta - traforo del monte bianco\na6 torino - fossano - savona\na21 torino - alessandria - piacenza - brescia\na32 torino - susa - bardonecchia - traforo stradale del frejus\nra10 torino - caselle torinese - aeroporto di torino-caselle\n\n\n==== tangenziali ====\n\nla tangenzale di torino \u00e8 la a55, divisa in tangenziale nord e tangenziale sud, va da nord est fino a sud est passando in maniera semicircolare da ovest. inoltre comprende la tratta da torino fino a pinerolo.\nla tratta che manca a est (tangenziale est di torino) \u00e8 in fase di lavorazione.\nil sistema autostradale urbano di torino comprende inoltre il raccordo all'a4 torino-milano e alla s.s.11 di 3,13 km.\n\n\n=== ferrovie ===\n\ntorino \u00e8 un importante nodo per il traffico ferroviario passeggeri e merci, terzo in italia dopo roma e milano. la citt\u00e0 presenta cinque stazioni attive ed \u00e8 servita da diverse linee locali, nazionali e internazionali; la maggior parte dei binari ferroviari sono interrati nel cosiddetto passante ferroviario di torino. la prima linea ferroviaria ad attraversare la citt\u00e0 fu la torino-genova, inaugurata nel 1848 con l'apertura della tratta che collegava l'imbarcadero di torino porta nuova alla stazione di trofarello.\nla rete ferroviaria all'interno dei suoi confini \u00e8 costituita principalmente da linee ferroviarie rfi ma anche da linee locali gtt. le linea pi\u00f9 importante per numero di passeggeri e merci \u00e8 quella che va verso milano, la quale \u00e8 servita sia da una rete tradizionale che da una ad alta velocit\u00e0. altre linee ferroviarie principali che si dipartono da torino sono quelle che vanno verso genova, savona, pinerolo e verso la francia (via bardonecchia e il traforo ferroviario del frejus) e ventimiglia tramite il traforo ferroviario del colle di tenda). ci sono poi otto linee minori facenti parti del servizio ferroviario suburbano della citt\u00e0, l'sfm, che offre un collegamento fra le diverse zone del torinese (pinerolese, val di susa, canavese) e delle contigue province di cuneo e asti; la linea che unisce torino a ceres collega, inoltre, la citt\u00e0 all'aeroporto cittadino (servizio rimasto sospeso dal 2007). infine, torino \u00e8 uno dei due terminali designati della linea ferroviaria ad alta velocit\u00e0 torino-lione, attualmente in via di realizzazione.\nla citt\u00e0 di torino \u00e8 attualmente servita da cinque stazioni:\n\nstazione di torino porta nuova\nstazione di torino porta susa\nstazione di torino lingotto\nstazione di torino stura\nstazione di torino rebaudengo fossataporta nuova e porta susa sono le due maggiori, facendo transitare trasporti nazionali, internazionali e ad alta velocit\u00e0; le altre tre sono stazioni minori, permettettendo il transito di linee metropolitane o regionali.\noltre a queste, vi sono tre ulteriori stazioni in cantiere e dieci stazioni dismesse, alcune demolite altre riqualificate. infine \u00e8 presente torino smistamento, un deposito locomotive fulcro del servizio di ricovero di motrici ferroviarie dell'area nord-occidentale dell'italia.\n\n\n=== aeroporti ===\nattualmente la citt\u00e0 di torino dispone di uno scalo aereo internazionale: l'aeroporto di torino-caselle, un aeroporto di medie dimensioni (200-300 ettari, 1-5 milioni di passeggeri all'anno) inaugurato nel 1953. \u00e8 presente anche l'aeroporto di torino-cuneo, in provincia di cuneo, che fa riferimento al capoluogo piemontese come secondo aeroporto del piemonte.\nin corso marche, inoltre, \u00e8 presente l'aeroporto di torino-aeritalia: inaugurato nel 1916, dopo la costruzione dell'aeroporto di caselle \u00e8 rimasto in uso come struttura di aviazione generale e da turismo, affiancato da una scuola di volo per aerei ed elicotteri e dalla sede dei velivoli di elisoccorso e protezione civile. \nvi sono, infine, due aeroporti dismessi:\n\ntorino mirafiori - il primo scalo aereo della citt\u00e0 fu quello di mirafiori, costruito per scopi militari e inaugurato nel 1911. l'aeroporto, a causa dei forti danni strutturali subiti durante i bombardamenti della seconda guerra mondiale, venne dismesso nel 1947 e l'area venne data in gestione al cnr fino all'anno 1976, quando venne convertita a parco pubblico intitolato a gustavo colonnetti.\ntorino piossasco - aeroporto cerrina (codice icao: lilt).\n\n\n=== mobilit\u00e0 urbana ===\n\nla rete di trasporti di torino \u00e8 gestita dal gtt, acronimo di gruppo torinese trasporti, nato nel 2003 dalla fusione di atm e satti. nel territorio comunale di torino il sistema di mobilit\u00e0 metropolitana e ferroviaria urbana si sviluppa complessivamente per 29 km, articolati su otto linee servite da ventotto stazioni. per i suoi acquisti verdi la citt\u00e0 di torino ha raggiunto il secondo posto dell'european gpp award del 2016, alle spalle delle citt\u00e0 di vienna e davanti alla citt\u00e0 metropolitana di torino.\n\n\n==== tram ====\n\nla citt\u00e0 dispone di una fitta rete tranviaria, gestita da gtt. essa si estende per 90 km e su 9 linee; inoltre, nei periodi festivi, circola una linea speciale, la linea 7 di piazza castello, sulla quale circolano vetture storiche. il parco tranviario torinese utilizza solo tram articolati composti da 5 serie di vetture (pi\u00f9 una nuova serie di prossimo impiego).\nla rete tranviaria di torino \u00e8 la pi\u00f9 antica d'italia, risalendo le prime linee a trazione equina al 1871.nel corso degli anni, si discusse della necessit\u00e0 di modernizzare la rete di tram a cavalli con l'elettrificazione dei veicoli. tra i sostenitori, anche il fisico galileo ferraris, allora consigliere della citt\u00e0: nel 1897 fu assegnata la concessione alla societ\u00e0 anonima elettricit\u00e0 alta italia (saeai). nel 1907 la saeai venne municipalizzata, dando vita all'atm, azienda tranvie municipali. nel 1922 vennero incorporate anche le altre societ\u00e0 che operavano sul territorio comunale (stt e stb), determinando il processo di unificazione delle reti. la massima espansione della rete tranviaria si verific\u00f2 nel 1949, quando a torino si contavano ventitr\u00e9 linee di tram. la rete sub\u00ec un periodo di declino negli anni cinquanta e sessanta, con la soppressione di molte linee, ma negli anni settanta torn\u00f2 timidamente a espandersi. nel 1982 il comune di torino attu\u00f2 una profonda riforma della rete tranviaria, che mirava a sostituire l'originario impianto a struttura radiale con uno \"a griglia\" che consentisse altres\u00ec di eliminare le sovrapposizioni. inoltre si propose l'istituzione di una rete di metrotranvia composta da cinque linee, di cui per\u00f2 una sola fu realizzata.\n\n\n==== metropolitana ====\n\nla metropolitana di torino \u00e8 un sistema di trasporto pubblico di massa dotato di sistema automatico val e gestita dal gruppo torinese trasporti. la rete si compone attualmente della linea 1 di 15,1 km (23 stazioni), di cui sono in corso prolungamenti verso ovest. il progetto della linea 2 prevede di collegare la zona nord-est con quella sud-ovest, interscambiando con la linea 1 a porta nuova.\nil primo progetto per una rete metropolitana nella citt\u00e0 di torino risale agli anni venti del xx secolo, su idea dell'imprenditore biellese riccardo gualino, ripreso nel 1931 da marcello piacentini nel contesto della grande ristrutturazione di via roma con la creazione di un vano sotterraneo adatto al transito di mezzi; il progetto, per\u00f2, non si realizz\u00f2. negli anni sessanta, sull'onda del boom economico, l'idea del sistema metropolitano venne ripreso: a questo collabor\u00f2 anche la fiat e venne costituita una societ\u00e0 dedicata. la crisi petrolifera del 1973, l'austerity e l'elezione di una giunta comunale avversa al sistema metropolitano sancirono l'abbandono del progetto. lo spazio sottostante la via roma, da piazza san carlo a piazza castello, venne adibito a parcheggio pubblico a pagamento. una linea di ferrovia metropolitana venne poi realizzata e inaugurata il 4 febbraio 2006, in occasione dei xx giochi olimpici invernali.\n\n\n=== trasporto merci ===\n\n\n== amministrazione ==\n\nle prime testimonianze riguardanti l'amministrazione della citt\u00e0 risalgono ad un documento del 827 riguardante un placito tenuto dal messo imperiale bosone, in cui sono citati tre scabini di torino: sunifr\u00e8, giovanni e gherardo. ad esclusione di definizioni poco chiare, il secondo documento in cui si pu\u00f2 riconoscere la presenza di figure amministrative della citt\u00e0 \u00e8 un rogito (breve recordationis de conventione facta inter taurinenses cives et ribaldum de ripalta) redatto dal notaio torinese ogerio il 30 giugno 1149, in cui sono citati dei consoli torinesi (taurinenses consules): ulrico e bongiovanni zucca, taurino rufo, taurino dudolo, rodolfo alessandra e ansaldo fibentaria. la carica di console non era unica e variava sia per numero che per le funzioni svolte, le quali andavano dall'amministrazione della giustizia al disbrigo dei pubblici affari e all'esercizio del potere esecutivo. inoltre, v'era una suddivisione in base al lignaggio in \"consoli maggiori\", di famiglia aristocratica (o \"d'albergo\"), a cui erano riservati gli incarichi pi\u00f9 prestigiosi, e \"consoli minori\" di origine popolare e con compiti meno importanti. l'assetto consolare dur\u00f2 fino al 1149, quando le tensioni sociali e la sempre maggior preminenza della citt\u00e0 sul territorio circostante portarono alla creazione di un sistema bipolare del potere con la nomina di un potest\u00e0 imperiale: tommaso il nono di annone; dopo una breve parentesi nel 1199, in cui i nobili ripresero il potere in citt\u00e0, dal 1200 il potest\u00e0 divenne la figura preminente del potere cittadino. nel 1270 la citt\u00e0 pass\u00f2 sotto il dominio di carlo i d'angi\u00f2 e, con la cacciata del potest\u00e0, fu nominato un vicario regio, l'albese pietro di brayda. la figura del vicario era, per\u00f2, maggiormente legata alla figura del signore dominante e, perci\u00f2, l'amministrazione cittadina era delegata ad un sistema complesso, formato da figure quali chiavarii (o clavarii), sindaci, capitani e gruppi consigliari (o credenzie: credenzia maggiore, credenzia minore e parlamento). questo intricato assetto istituzionale dur\u00f2 fino al 1562, quando emanuele filiberto di savoia ammodern\u00f2 l'apparato amministrativo cittadino, riducendo il numero di consiglieri a sessantadue unit\u00e0 (\"consiglio generale\"); tra questi, ventidue (\"consiglio ristretto\") avranno il compito di eleggere annualmente dai due ai quattro decurioni che, salvo casi eccezionali, provenivano dall'aristocrazia. i primi tre decurioni furono eletti nel 1564: paolo nicol\u00f2, lorenzo nomis e bernardino ranzo.\n\n\n=== consolati ===\ntorino \u00e8 sede di uffici diplomatici stranieri dal 1684, quando venne aperta in citt\u00e0, l'ambasciata del regno di francia. fra il xviii e il xix secolo, in quanto capitale del ducato di savoia prima e del regno d'italia poi, la citt\u00e0 si arricch\u00ec di diverse ambasciate; con il trasferimento della capitale a firenze e, successivamente, a roma, gli uffici delle ambasciate si spostarono e, a torino, rimasero le sedi consolari di alcuni stati. attualmente, il corpo consolare di torino annovera al suo interno cinquanta consolati, comprendenti tre consoli generali (marocco, per\u00f9 e romania), quarantacinque consoli generali onorari e consoli onorari con ufficio a torino, e due consolati con uffici ubicati fuori regione; essi rappresentano gli interessi nazionali nelle entit\u00e0 territoriali della regione piemonte e, sovente, della valle d'aosta.\n\n\n=== gemellaggi ===\ntorino \u00e8 gemellata con 15 citt\u00e0:\n\nha accordi di collaborazione con:\n\n gioia tauro, italia, dal 2019e ha firmato lettere di intenti con:\n\n smirne, turchia, nel 2012\n lisbona, portogallo, nel 2012\n luoyang, cina, nel 2013\n nantes, francia, nel 2013\n\n\n== sport ==\n\nla citt\u00e0 di torino ha una lunga tradizione sportiva, sede di alcune fra le prime societ\u00e0 sportive italiane, di club pluripremiati e luogo di eventi internazionali di massimo rilievo. nel 2015 alla citt\u00e0 \u00e8 stato assegnato il titolo di capitale europea dello sport, in quanto eccellenza nel panorama sportivo europeo, riconoscimento assegnato annualmente da aces europe a citt\u00e0 che si contraddistinguono con dei progetti che seguono i principi etici dello sport.\nla prima societ\u00e0 sportiva di torino risale al xix secolo, pi\u00f9 specificatamente al 17 giugno 1844, data della fondazione della prima societ\u00e0 ginnica italiana, la reale societ\u00e0 ginnastica di torino.\nnel 1863 venne fondata la reale societ\u00e0 canottieri cerea, la pi\u00f9 antica societ\u00e0 di canottieri d'italia; 25 anni dopo, nel 1888, venne fondata la federazione italiana canottaggio con il nome di rowing club italiano, seguita il 25 giugno 1892 dalla f\u00e9d\u00e9ration internationale des soci\u00e9t\u00e9s d'aviron (fisa), la federazione internazionale di canottaggio.\ntorino \u00e8 una citt\u00e0 molto importante anche per il gioco del calcio: oltre a essere sede di due delle societ\u00e0 professionistiche pi\u00f9 antiche e premiate d'italia e del mondo, la juventus (fondata nel 1897) e il torino (del 1906), vi fu fondata nel 1898 la federazione italiana football, oggi federazione italiana giuoco calcio e, nello stesso anno, l'8 maggio, si tenne al velodromo umberto i il primo campionato ufficiale.\naltro sport in cui la citt\u00e0 ha una tradizione di rilievo \u00e8 il ciclismo: il capoluogo piemontese, oltre ad avere ospitato diverse volte una tappa del giro d'italia, \u00e8 il luogo d'arrivo della milano-torino, la corsa ciclistica pi\u00f9 antica del mondo, essendosi disputata per la prima volta nel 1876.\nanche il tennis pu\u00f2 essere annoverato fra gli sport rilevanti per la citt\u00e0: oltre a essere stata sede del tennis club juventus, campione per tre volte del campionato italiano di serie a1 per squadre, la citt\u00e0 ha ospitato numerosi tornei di prestigio, tra i quali quelli disputati della squadra nazionale di coppa davis durante sei edizioni della competizione e, come sede unica, la federation cup 1966. a torino sono state inoltre assegnate le atp finals dal 2021 al 2025.\nun ulteriore primato della citt\u00e0 \u00e8 rappresentato dal rugby: torino vanta la primogenitura in italia sia del rugby a 15 (o rugby union) che del cosiddetto \"tredici\" (o rugby league). fu nel capoluogo sabaudo, infatti, che nel 1910 si tenne la prima partita documentata di rugby a 15 mai disputata in italia, un incontro dimostrativo tra il parigino sc universitaire e la ginevrina servette, e ivi nacque il primo club rugbistico italiano, che dur\u00f2 solo il tempo di un incontro amichevole contro una selezione di rugby della pro vercelli. nel 1952 torino ospit\u00f2 il primo incontro interno della nazionale italiana a xiii, una sconfitta 18-22 contro la francia (solo nel 2008 la nazionale a xv disput\u00f2 il suo primo incontro a torino, una sconfitta 15-22 contro l'argentina).\nrealt\u00e0 prestigiose, nelle rispettive discipline, sono poi la juventus women (calcio femminile, cinque volte campionesse d'italia), i giaguari torino (football americano, campioni nel 1991), la sisport (pallacanestro femminile, cinque scudetti e una coppa dei campioni) e il cus torino (pallavolo maschile, quattro scudetti e una coppa dei campioni).\nun altro sport abbastanza praticato \u00e8 l\u2019hit-ball. a torino nei primi anni \u201990 \u00e8 stata fondata e ha sede la federazione italiana hit ball (fihb), che dal 1992 organizza il campionato nazionale.\naltri sport praticati in citt\u00e0 sono baseball, curling, hockey, pallanuoto, pallamano, scherma, tennis tavolo, tiro con l'arco, bocce e pallone elastico.\n\n\n=== eventi sportivi ===\nper quanto riguarda gli eventi sportivi, il maggiore vanto della citt\u00e0 \u00e8 l'aver ospitato la xx edizione dei giochi olimpici invernali, svoltisi il 10-26 febbraio del 2006, seguiti a marzo dalle paralimpiadi. il 14 maggio 2014 la citt\u00e0 ha ospitato la finale di uefa europa league tra il sevilla f\u00fatbol club e il benfica. un altro evento di grande prestigio per torino \u00e8 rappresentato dal torneo di tennis atp finals, ospitato in citt\u00e0 per cinque edizioni, dal 2021 al 2025. ulteriori competizioni di rilievo che si son svolte in citt\u00e0 comprendono il campionato mondiale di scherma 2006, le olimpiadi degli scacchi del 2006, i campionati mondiali universitari di golf nel 2006 e nel 2022, le universiadi invernali del 2007, i campionati mondiali olimpici e paralimpici di tiro con l'arco del luglio 2011, i mondiali assoluti di nuoto pinnato nel 2015, le fasi finali del campionato mondiale di pallavolo maschile 2018 e la fase finale della uefa nations league 2020-2021, oltre a diversi altri campionati sportivi europei. \n\n\n=== impianti sportivi ===\ngrazie alla solida tradizione sportiva della citt\u00e0, torino dispone di impianti sportivi e d'intrattenimento all'avanguardia, parco implementato grazie all'assegnazione della sede ospitante i xx giochi olimpici invernali. fra le strutture con una capienza superiore ai 10000 posti si citino lo juventus stadium, lo stadio olimpico grande torino, il palasport olimpico e il palatorino, quest'ultimo chiuso per\u00f2 dal 2011; altri impianti con capacit\u00e0 molto vicine a questi numeri sono lo stadio primo nebiolo e il palavela. decisamente pi\u00f9 piccolo (circa 4000 posti), ma ugualmente importante per la storia sportiva cittadina, \u00e8 il palaruffini. una menzione speciale, infine, merita lo stadio filadelfia, teatro del ciclo di vittorie del grande torino negli anni quaranta del xx secolo, oggi rinnovato e ridimensionato come centro sportivo e campo di allenamento della squadra di calcio torino.\n\n\n== altri riferimenti al nome della citt\u00e0 ==\nalla citt\u00e0 di torino \u00e8 stato dedicato l'asteroide 9523 torino, in riferimento all'omonima scala di pericolosit\u00e0 degli oggetti di tipo neo (near-earth object).\na torino \u00e8 dedicata l'automobile ford torino, un modello coup\u00e9 molto in voga negli usa durante gli anni settanta: si tratta della vettura utilizzata dall'agente starsky nella serie televisiva starsky & hutch. il nome del modello \"gt\" compare nel film gran torino, diretto e interpretato da clint eastwood nell'anno 2008.\n\n\n== note ==\n\n\n=== annotazioni ===\n\n\n=== fonti ===\n\n\n== bibliografia ==\n onorato derossi, nuova guida per la citt\u00e0 di torino, torino, stamperia reale, 1781.\n filippo ambrosini, piemonte giacobino e napoleonico, in saggi bompiani, milano, rizzoli, isbn 88-452-4394-x.\n aa.vv., andare a tempo. il caso torino: una ricerca sui tempi della citt\u00e0, franco angeli, 2007.\n aa.vv., capitali del nord-ovest. la politica economica delle citt\u00e0 italiane, franco angeli, 2007.\n aa.vv, storia di torino (9 voll.), einaudi, 1997 - 1999.\n bruno babando, i ragazzi dello zoo di torino. piccolo bestiario di citt\u00e0 in gabbia, marco valerio, 2008.\n bruno babando, torino provincia di milano. da capitale a d\u00e9pendance della madonnina?, marco valerio, 2007.\n norberto bobbio, trent'anni di storia della cultura a torino (1920-1950), roma, einaudi, 2002.\n aldo cazzullo, sergio chiamparino, semplicemente sindaco, milano, cairo editore, 2006.\n giuseppe culicchia, torino \u00e8 casa mia, milano, laterza, 2006.\n giuditta dembech, torino citt\u00e0 magica, ariete multimedia, 1995.\n gennaro di napoli, luca mercalli, il clima di torino, torino, societ\u00e0 meteorologica subalpina, 2008.\n enrico martino, gente chiamata torino, ega editore, 1996.\ngiuseppe dardanello, stuccatori luganesi a torino. disegno e pratiche di bottega, gusto e carriere, in ricerche di storia dell'arte, 55, 1995, 53-76; idem (a cura di), sculture nel piemonte del settecento \"di differente e ben intesa bizzarria\", torino 2005, 29-30.\n carlo augusto viano, stagioni filosofiche. la filosofia del novecento tra torino e l'italia, il mulino, 2007.\n broglino-chiarelli-papa, torino: percorsi di luce (storia dell'illuminazione pubblica a torino), distretto rotary 2030, 2011.\nbeatrice bolandrini, i somasso e i papa. due dinastie di stuccatori a torino nel sei e nel settecento, in giorgio mollisi (a cura di), svizzeri a torino nella storia, nell'arte, nella cultura, nell'economia dal cinquecento a oggi, \u00abarte&storia\u00bb, anno 11, numero 52, ottobre 2011, edizioni ticino management, lugano 2011.\n vittorio messori, giovanni cazzullo, il mistero di torino, milano, mondadori, 2005, isbn 88-04-52070-1.\na. l. cardoza, g. w. symcox, storia di torino, torino, einaudi, 2006.\n\n\n== voci correlate ==\narea metropolitana di torino\nluoghi d'interesse a torino\ncostruzioni di torino pi\u00f9 alte\npietre d'inciampo a torino\nstoria dell'illuminazione pubblica a torino\npiemonte\nrete filoviaria di torino\nsalone internazionale del libro\nsindone di torino\nstoria di torino\nstradario di torino\n\n\n== altri progetti ==\n\n wikiquote contiene citazioni su torino\n wikizionario contiene il lemma di dizionario \u00abtorino\u00bb\n wikinotizie contiene notizie di attualit\u00e0 su torino\n wikimedia commons contiene immagini o altri file su torino\n wikivoyage contiene informazioni turistiche su torino\n\n\n== collegamenti esterni ==\n\n sito ufficiale, su comune.torino.it. \n torino, su treccani.it \u2013 enciclopedie on line, istituto dell'enciclopedia italiana. \n piero landini, goffredo bendinelli, giulio carlo argan, francesco lemmi, gino tamburini, luigi michelotti, andrea della corte, pietro barocelli, francesco cognasso e piero pieri, torino, in enciclopedia italiana, istituto dell'enciclopedia italiana, 1937. \n piero landini, torino, in enciclopedia italiana, i appendice, istituto dell'enciclopedia italiana, 1938. \n giuseppe caraci e emilio lavagnino, torino, in enciclopedia italiana, ii appendice, istituto dell'enciclopedia italiana, 1949. \n manfredo vanni e *, torino, in enciclopedia italiana, iii appendice, istituto dell'enciclopedia italiana, 1961. \n anna bordoni e vera comoli mandracci, torino, in enciclopedia italiana, v appendice, istituto dell'enciclopedia italiana, 1995. \n francesca socrate e alessandro de magistris, torino, in enciclopedia italiana, vii appendice, istituto dell'enciclopedia italiana, 2007. \n torino, in dizionario di storia, istituto dell'enciclopedia italiana, 2010. \n torino (citt\u00e0), su sapere.it, de agostini. \n c. carducci, torino, in enciclopedia dell'arte antica, istituto dell'enciclopedia italiana, 1966. \n a. m. donadoni roveri, torino, in enciclopedia dell'arte antica, istituto dell'enciclopedia italiana, 1997. \n c. tosco, torino, in enciclopedia dell'arte medievale, istituto dell'enciclopedia italiana, 1991-2000. \n(en) turin, su enciclopedia britannica, encyclop\u00e6dia britannica, inc. \n pier vincenzo mengaldo, torino, in enciclopedia dantesca, istituto dell'enciclopedia italiana, 1970. \n(en) torino, in catholic encyclopedia, robert appleton company. \n(en) torino, su olympedia. \n(en) torino, su sports-reference.com, sports reference llc (archiviato dall'url originale il 1\u00ba novembre 2017). \n museotorino, su museotorino.it."