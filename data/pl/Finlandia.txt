"finlandia, republika finlandii (fi\u0144. suomi, suomen tasavalta; szw. finland, republiken finland) \u2013 pa\u0144stwo unitarne w europie p\u00f3\u0142nocnej, b\u0119d\u0105ce republik\u0105. graniczy od zachodu ze szwecj\u0105, od p\u00f3\u0142nocy z norwegi\u0105 i od wschodu z rosj\u0105. od zachodu i po\u0142udnia ma ponadto dost\u0119p do morza ba\u0142tyckiego i do zatoki fi\u0144skiej. zaliczana do kraj\u00f3w nordyckich. jej stolic\u0105 s\u0105 helsinki, kt\u00f3re wraz z miastami espoo i vantaa tworz\u0105 obszar metropolitalny; kolejnym najwi\u0119kszym obszarem miejskim jest tampere, po\u0142o\u017cone oko\u0142o 180 kilometr\u00f3w na p\u00f3\u0142noc od helsinek.\nniepodleg\u0142a finlandia powsta\u0142a w 1917, po upadku caratu w imperium rosyjskim. wcze\u015bniej by\u0142a pod obcym panowaniem \u2013 szwedzkim od \u015bredniowiecza do roku 1809, a nast\u0119pnie ponad 100 lat pod panowaniem rosyjskim jako autonomiczne wielkie ksi\u0119stwo finlandii.\ncz\u0142onek licznych organizacji mi\u0119dzynarodowych, mi\u0119dzy innymi onz, rady europy, obwe, oecd, unii europejskiej oraz nato.\n\n\n== geografia ==\nwi\u0119kszo\u015b\u0107 powierzchni kraju stanowi\u0105 niziny z m\u0142od\u0105 rze\u017ab\u0105 polodowcow\u0105. naturalne zachodnie i po\u0142udniowe granice finlandii wyznaczaj\u0105 zatoka botnicka i zatoka fi\u0144ska, pomi\u0119dzy kt\u00f3rymi rozci\u0105ga si\u0119 poprzecinane ci\u0105gami wzniesie\u0144 morenowych pojezierze fi\u0144skie z\u0142o\u017cone z oko\u0142o 55 tys. jezior. jeziora zajmuj\u0105 18,8 tys. km\u00b2, bardzo liczne s\u0105 bagna i torfowiska. w \u015brodkowej cz\u0119\u015bci kraju ukszta\u0142towanie terenu ma cechy po\u0142udniowych pojezierzy i le\u017c\u0105cych na p\u00f3\u0142noc wy\u017cyn. na p\u00f3\u0142noc od ko\u0142a podbiegunowego rozci\u0105ga si\u0119 laponia fi\u0144ska, kt\u00f3ra stanowi przedg\u00f3rze g\u00f3r skandynawskich. linia wybrze\u017ca szkierowego, jest silnie rozwini\u0119ta, z du\u017c\u0105 liczb\u0105 ma\u0142ych wysepek.\npowierzchnia:\n\nl\u0105d: 304 473 km\u00b2\nwoda: 33 672 km\u00b2\nca\u0142kowita: 338 145 km\u00b2d\u0142ugo\u015b\u0107 granicy l\u0105dowej:\n\nrosja: 1313 km\nszwecja: 586 km\nnorwegia: 729 km\nca\u0142kowita: 2628 kmd\u0142ugo\u015b\u0107 wybrze\u017ca:\n\nca\u0142kowita: 1250 km\nnajwy\u017cszy punkt: haltiatunturi \u2013 1328 m n.p.m.\nnajni\u017cszy punkt: morze ba\u0142tyckie \u2013 0 m n.p.m.\nnajd\u0142u\u017csza rzeka: kemijoki \u2013 550 km\nnajwi\u0119ksze jezioro: saimaa \u2013 1377 km\u00b2\npowierzchnia las\u00f3w: 69%\n\n\n=== jeziora ===\nponi\u017csza lista przedstawia 10 najwi\u0119kszych jezior finlandii:\n\nw ca\u0142ym kraju wyst\u0119puje 187 888 jezior, kt\u00f3re maj\u0105 powierzchni\u0119 wi\u0119ksz\u0105 ni\u017c 500 m\u00b2.\n\n\n== klimat ==\npo\u0142udniowa cz\u0119\u015b\u0107 finlandii le\u017cy w strefie klimatu umiarkowanego ch\u0142odnego przej\u015bciowego. natomiast p\u00f3\u0142noc (w tym fi\u0144ska laponia) jest w zakresie klimatu oko\u0142obiegunowego subpolarnego. \u015brednie temperatury lipca na po\u0142udniu wynosz\u0105 od +17 do +18 \u00b0c i od +14 do +15 \u00b0c na p\u00f3\u0142nocy (w najch\u0142odniejszym miejscu pod kilpisj\u00e4rvi +12 \u00b0c). w styczniu \u015brednie temperatury wynosz\u0105 \u20132 \u00b0c na wyspach alandzkich, \u20134 \u00b0c na po\u0142udniowym wybrze\u017cu, w \u015brodkowej cz\u0119\u015bci kraju od \u20138 do \u201310 \u00b0c i \u201314 \u00b0c na p\u00f3\u0142nocy. d\u0142ugo\u015b\u0107 okresu wegetacyjnego na po\u0142udniu wynosi 185\u2013200 dni, na p\u00f3\u0142nocy 120. najwy\u017csz\u0105 temperatur\u0119 zanotowano w 1914 roku w liperi, ko\u0142o joensuu i wynosi\u0142a ona +37,2 \u00b0c. nieoficjalnie najni\u017csza temperatura wyst\u0105pi\u0142a w kaaresuvanto (\u201354 \u00b0c). okres zimowy wyst\u0119puje zwykle od po\u0142owy grudnia do ko\u0144ca marca na wyspach alandzkich, od ko\u0144ca listopada do ko\u0144ca marca na po\u0142udniowym wybrze\u017cu, od po\u0142owy listopada do po\u0142owy kwietnia w \u015brodkowej finlandii i od ko\u0144ca pa\u017adziernika do ko\u0144ca kwietnia na p\u00f3\u0142nocy. liczba dni w roku z temperatur\u0105 powy\u017cej +25 \u00b0c waha si\u0119 od 20-25 na po\u0142udniu do 5-7 na p\u00f3\u0142nocy (w g\u00f3rskiej stacji kilpisj\u00e4rvi takie temperatury wyst\u0119puj\u0105 \u015brednio raz na 2 lata). najwi\u0119cej, tj. 48 takich dni zanotowano w mie\u015bcie kouvola w 2010 roku. temperatury powy\u017cej +30 \u00b0c zdarzaj\u0105 si\u0119 rzadko i nie wyst\u0119puj\u0105 co roku. najwi\u0119ksz\u0105 ich liczb\u0119 zaobserwowano w 2010 roku w lappeenrancie (14 dni). okres bez przymrozk\u00f3w trwa od ko\u0144ca kwietnia do po\u0142owy pa\u017adziernika na wyspach alandzkich, na po\u0142udniu kraju od pocz\u0105tku maja do ko\u0144ca wrze\u015bnia, na p\u00f3\u0142nocy od pocz\u0105tku czerwca do ko\u0144ca sierpnia, cho\u0107 sporadycznie przymrozki mog\u0105 wyst\u0119powa\u0107 tak\u017ce w lipcu. \u015brednie roczne opady w helsinkach wynosz\u0105 650 mm, a najwi\u0119ksze ich nat\u0119\u017cenie przypada na sierpie\u0144. na p\u00f3\u0142nocy suma opad\u00f3w wynosi 500 mm.\n\n\n== historia ==\n\n\n=== kalendarium ===\n\n\n==== i wiek ====\n98 r. n.e. \u2013 rzymski historyk tacyt napisa\u0142 o \u201efenni\u201d, ludziach p\u00f3\u0142nocy. by\u0142a to pierwsza pisemna wzmianka o lapo\u0144czykach.\n\n\n==== ix wiek ====\nfi\u0144skie plemiona suomi, h\u00e4me i karel\u00f3w tworz\u0105 zwi\u0105zki przedpa\u0144stwowe.\n\n\n==== xii-xiii wiek ====\n1155 \u2013 kr\u00f3l szwedzki eryk ix i angielski biskup henryk z uppsali poprowadzili pierwsz\u0105 wypraw\u0119 krzy\u017cow\u0105 do finlandii, kt\u00f3ra ko\u0144czy si\u0119 \u015bmierci\u0105 biskupa.\n1249 \u2013 szwedzki hrabia birger prowadzi\u0142 drug\u0105 wypraw\u0119 krzy\u017cow\u0105, od kt\u00f3rej rozpoczyna si\u0119 stopniowy podb\u00f3j ziem fi\u0144skich przez szwed\u00f3w.\n1280 \u2013 rozpocz\u0119cie budowy katedry w turku (szw. \u00e5bo).\nkoniec wieku xiii \u2013 budowa szwedzkich umocnie\u0144 w turku, h\u00e4me i viipuri.\n\n\n==== xiv wiek ====\npocz\u0105tek wieku xiv \u2013 pierwsi fi\u0144scy studenci zostali zapisani na uniwersytet paryski.\n1323 \u2013 pok\u00f3j w p\u00e4hkin\u00e4saari, podzieli\u0142 finlandi\u0119 mi\u0119dzy szwecj\u0119 i nowogr\u00f3d.\n1362 \u2013 finowie zostali dopuszczeni do wyboru kr\u00f3la szwecji.\n1397 \u2013 kr\u00f3lestwa danii, szwecji i norwegii po\u0142\u0105czy\u0142y si\u0119 w unii kalmarskiej.\n\n\n==== xv wiek ====\n1475 \u2013 szwedzki arystokrata erik axelsson tott za\u0142o\u017cy\u0142 zamek olavinlinna we wschodniej finlandii, w pobli\u017cu savo.\n1493 \u2013 pierwsza wzmianka o finlandii na drukowanej mapie europy autorstwa niemca hartmanna schedla: \u201eliber chronicarum\u201d.\n\n\n==== xvi wiek ====\n1523 \u2013 koniec unii kalmarskiej, gustaw i waza zosta\u0142 kr\u00f3lem szwecji.\n1527 \u2013 ludno\u015b\u0107 finlandii przyj\u0119\u0142a protestantyzm.\n1543 \u2013 biskup mikael agricola napisa\u0142 abckiria, pierwsz\u0105 ksi\u0119g\u0119 fi\u0144skoj\u0119zyczn\u0105.\n\n\n==== xvii wiek ====\n1617 \u2013 po pokoju w stolbova szwecja sta\u0142a si\u0119 imperium skandynawsko-ba\u0142tyckim, zajmuj\u0105c ca\u0142y teren finlandii oraz kareli\u0119.\n1630-1643 \u2013 fi\u0144scy kawalerzy\u015bci (hakapelici) byli jednymi z najlepszych \u017co\u0142nierzy szwedzkich w wojnie trzydziestoletniej.\n1640 \u2013 kr\u00f3lowa szwedzka krystyna za\u0142o\u017cy\u0142a uniwersytet w turku (szw. \u00e5bo akademi).\n1642 \u2013 pojawi\u0142a si\u0119 pierwsza fi\u0144skoj\u0119zyczna biblia \u2013 kristiinan raamattu (biblia krystyny).\n1696 \u2013 wybucha kl\u0119ska g\u0142odu, w wyniku kt\u00f3rej umiera jedna trzecia ludno\u015bci kraju.\n\n\n==== xviii wiek ====\n1700-1721 \u2013 wielka wojna p\u00f3\u0142nocna.\n1721 \u2013 traktat pokojowy z uusikaupunki pozbawi\u0142 szwecj\u0119 kontroli nad terenami dzisiejszych estonii i \u0142otwy oraz nad uj\u015bciem newy.\n1747 \u2013 szwedzi rozpocz\u0119li w pobli\u017cu helsinek budow\u0119 fortyfikacji o nazwie sveaborg (zamek szwecji, p\u00f3\u017aniej suomenlinna \u2013 zamek finlandii).\n1765 \u2013 fi\u0144ski polityk i duchowny anders chydenius opublikowa\u0142 ksi\u0105\u017ck\u0119 pod szwedzkim tytu\u0142em den nationnale winsten, w kt\u00f3rej zachwala\u0142 wolny handel (11 lat przed podobn\u0105 publikacj\u0105 adama smitha).\n\n\n==== xix wiek ====\n1809 \u2013 szwecja przegra\u0142a z imperium rosyjskim wojn\u0119 o finlandi\u0119, kt\u00f3ra sta\u0142a si\u0119 wielkim ksi\u0119stwem fi\u0144skim z carem jako w\u0142adc\u0105. rozpocz\u0119\u0142o si\u0119 110-letnie panowanie rosyjskie w finlandii.\n1812 \u2013 nale\u017c\u0105ce do rosji terytoria znane jako \u201estara finlandia\u201d (vanha suomi) zosta\u0142y przy\u0142\u0105czone do wielkiego ksi\u0119stwa; now\u0105 stolic\u0105 po turku zosta\u0142y helsinki.\n1835 \u2013 pierwsza publikacja kalevali \u2013 fi\u0144skiego eposu narodowego.\n1848 \u2013 pierwsze publiczne wykonanie hymnu narodowego \u2013 maamme (nasz l\u0105d). ukaza\u0142 si\u0119 pierwszy tom f\u00e4nrik stals s\u00e4gner, zbioru poemat\u00f3w johana runeberga.\n1853-1867 \u2013 zacharis topelius opublikowa\u0142 f\u00e4ltsk\u00e4rns ber\u00e4ttelser, zbi\u00f3r nowel historycznych.\n1860 \u2013 wielkie ksi\u0119stwo fi\u0144skie zast\u0105pi\u0142o ruble rosyjskie markkami fi\u0144skimi, kt\u00f3re stanowi\u0142y walut\u0119 obiegow\u0105 do czasu wprowadzenia euro; pocz\u0105tek uprzemys\u0142owienia kraju \u2013 powsta\u0142o wiele stolarni, fabryk papierniczych czy meblarskich.\n1863 \u2013 car aleksander ii romanow wyda\u0142 rozporz\u0105dzenie o zr\u00f3wnaniu j\u0119zyka fi\u0144skiego ze szwedzkim.\n1870 \u2013 aleksis kivi wyda\u0142 pierwsz\u0105 fi\u0144sk\u0105 powie\u015b\u0107 seitsem\u00e4n veljest\u00e4.\n1882 \u2013 pierwsza finka \u2013 emma irene astr\u00f6m \u2013 uko\u0144czy\u0142a uniwersytet w turku.\n1900 \u2013 fi\u0144scy arty\u015bci, architekci armas lindgren, herman gesellius, eliel saarinen, akseli gallen-kallela i malarze gallen-kallela, albert edelfelt, eero j\u00e4rnefelt, pekka halonen odnie\u015bli wiele sukces\u00f3w na wielkiej \u015bwiatowej wystawie w pary\u017cu.\n\n\n==== xx wiek ====\n1902 \u2013 23 tys. fin\u00f3w wyemigrowa\u0142o do stan\u00f3w zjednoczonych i kanady. by\u0142a to najwi\u0119ksza fala wyjazd\u00f3w w nowo\u017cytnej historii kraju; od 1864 do 1914 wyjecha\u0142o do ameryki ponad 320 000 os\u00f3b.\n1906 \u2013 powsta\u0142 parlament finlandii \u2013 eduskunta. by\u0142 to pierwszy na \u015bwiecie parlament dopuszczaj\u0105cy do uczestniczenia w \u017cyciu politycznym kobiety.\n1917 \u2013 15 listopada eduskunta podj\u0119\u0142a decyzj\u0119 o przej\u0119ciu w\u0142adzy w dotychczasowym wielkim ksi\u0119stwie. 6 grudnia finowie og\u0142osili niepodleg\u0142o\u015b\u0107. bolszewicy uznali ten fakt 31 grudnia (wi\u0119cej na temat odzyskania niepodleg\u0142o\u015bci zobacz: kr\u00f3lestwo finlandii).\n1918 \u2013 w styczniu wybuch\u0142a wojna domowa w finlandii.\n1919 \u2013 17 lipca uchwalono, a 19 lipca wszed\u0142 w \u017cycie nowy akt o formie rz\u0105du \u2013 finowie przyj\u0119li ustr\u00f3j republika\u0144ski z rz\u0105dem parlamentarnym; pierwszym prezydentem zosta\u0142 kaarlo juho st\u00e5hlberg.\n1919 \u2013 w finlandii wprowadzono prohibicj\u0119.\n1920 \u2013 finlandia podpisa\u0142a w tartu pok\u00f3j z rosj\u0105 bolszewick\u0105, odzyskuj\u0105c dost\u0119p do morza barentsa i miasto petsamo; fi\u0144ski biegacz paavo nurmi zdoby\u0142 sw\u00f3j pierwszy medal olimpijski na igrzyskach w antwerpii; finlandia wst\u0105pi\u0142a do ligi narod\u00f3w.\n1921 \u2013 fi\u0144ski parlament przyj\u0105\u0142 ustaw\u0119 przyznaj\u0105c\u0105 finlandii opiek\u0119 nad autonomicznym regionem wysp alandzkich.\n1922 \u2013 parlament przyj\u0105\u0142 ustawy o wolno\u015bci religijnej, obowi\u0105zkowej edukacji i s\u0142u\u017cbie wojskowej.\n1924 \u2013 paavo nurmi zdoby\u0142 cztery z\u0142ote medale na igrzyskach olimpijskich w pary\u017cu.\n1929-1932 \u2013 powstanie faszystowskiego ruchu lapua.\n1932 \u2013 finlandia i zsrr podpisa\u0142y pakt o nieagresji.\n1935 \u2013 budowa biblioteki miejskiej w viipuri (wyborg), dzie\u0142a architekta alvara aalto.\n1939 \u2013 iii rzesza i zsrr podpisa\u0142y pakt ribbentrop-mo\u0142otow. pozwala\u0142 on zsrr na zaj\u0119cie republik nadba\u0142tyckich, wschodniej polski i cz\u0119\u015bci finlandii oraz rumunii; frans sillanp\u00e4\u00e4 zdoby\u0142 nagrod\u0119 nobla w dziedzinie literatury.\n1939-1940 \u2013 armia czerwona zaatakowa\u0142a finlandi\u0119, rozpoczynaj\u0105c 105-dniow\u0105 kampani\u0119 wojny zimowej. dow\u00f3dc\u0105 wojsk fi\u0144skich by\u0142 marsza\u0142ek mannerheim.\n1941 \u2013 tzw. wojna kontynuacyjna \u2013 po bombardowaniu miast fi\u0144skich przez lotnictwo sowieckie w dniach 25\u201326 czerwca wypowiedzenie wojny przez finlandi\u0119 i wznowienie walk, tym razem we wsp\u00f3\u0142dzia\u0142aniu z niemcami; do 1944 finowie odzyskali tereny utracone w wojnie zimowej.\n1944 \u2013 w lipcu wojska sowieckie wkroczy\u0142y do finlandii, ale nie okupowa\u0142y kraju dzi\u0119ki zr\u0119cznej dyplomacji mannerheima; podpisano zawieszenie broni, finowie utracili jednak kareli\u0119 i petsamo. musieli te\u017c przez kilka nast\u0119pnych lat p\u0142aci\u0107 odszkodowania wojenne i udost\u0119pni\u0107 flocie zsrr na 50 lat port w porkkala.\n1945 \u2013 a.i. virtanen zdoby\u0142 nagrod\u0119 nobla w dziedzinie chemii. ukaza\u0142o si\u0119 tak\u017ce pierwsze wydanie mumink\u00f3w tove jansson. w tym\u017ce roku, w wyniku przegranej wojny prawie 500 tys. fin\u00f3w zosta\u0142o przesiedlonych z teren\u00f3w zaj\u0119tych przez zsrr w g\u0142\u0105b finlandii. dzi\u0119ki wsparciu w\u0142adz fi\u0144skich wi\u0119kszo\u015b\u0107 z nich wkr\u00f3tce zamieszka\u0142a we w\u0142asnym domu.\n1948 \u2013 traktat o przyja\u017ani i wsp\u00f3\u0142pracy gospodarczej z zsrr.\n1951 \u2013 projektant tapio wirkkala otrzyma\u0142 grand prix w mediolanie.1952 \u2013 letnie igrzyska olimpijskie 1952 w helsinkach\n1954 \u2013 pisarz v\u00e4in\u00f6 linna wyda\u0142 swoj\u0105 powie\u015b\u0107 wojenn\u0105 \u201etuntematon sotilas\u201d (nieznany \u017co\u0142nierz).\n1955 \u2013 finlandia wst\u0105pi\u0142a do onz i rady nordyckiej.\n1956 \u2013 zsrr odda\u0142 baz\u0119 morsk\u0105 porkkala finlandii. urho kekkonen zosta\u0142 po raz pierwszy wybrany prezydentem.\n1958 \u2013 zsrr pr\u00f3bowa\u0142 wp\u0142yn\u0105\u0107 na sk\u0142ad rz\u0105du fi\u0144skiego; wydarzenie przesz\u0142o do historii jako \u201ekryzys mro\u017anej nocy\u201d.\n1961 \u2013 finlandia wst\u0105pi\u0142a do efta; zsrr ponownie pr\u00f3bowa\u0142 wp\u0142yn\u0105\u0107 na sytuacj\u0119 polityczn\u0105 finlandii, tym razem przy okazji wybor\u00f3w prezydenckich.\n1970 \u2013 finowie wprowadzili 40-godzinny tydzie\u0144 pracy.\n1971 \u2013 otwarcie finlandiatalo w helsinkach, zaprojektowa\u0142 j\u0105 alvar aalto.\n1973 \u2013 podpisanie umowy o wolnym handlu z eec.\n1981 \u2013 po 25-letniej karierze politycznej urho kekkonen przeszed\u0142 na emerytur\u0119.\n1989 \u2013 finlandia sta\u0142a si\u0119 cz\u0142onkiem rady europy.\n1991-1993 \u2013 po upadku zsrr fi\u0144ska gospodarka prze\u017cywa\u0142a okres g\u0142\u0119bokiego kryzysu.\n1992 \u2013 finlandia zdecydowa\u0142a si\u0119 na przyst\u0105pienie do unii europejskiej.\n1994 \u2013 finowie w referendum narodowym opowiedzieli si\u0119 za przyst\u0105pieniem do ue.\n1995 \u2013 finlandia sta\u0142a si\u0119 cz\u0142onkiem ue.\n1999 \u2013 przyj\u0119to warunki wej\u015bcia do strefy euro.\n2000 \u2013 w marcu wprowadzona zosta\u0142a nowa konstytucja\n\n\n==== xxi wiek ====\n2002 \u2013 1 stycznia, finlandia i jedena\u015bcie innych pa\u0144stw ue przyjmuj\u0105 walut\u0119 euro.\n2022 \u2013 18 maja, finlandia z\u0142o\u017cy\u0142a wniosek o przyj\u0119cie do nato.\n2023 \u2013 4 kwietnia, finlandia do\u0142\u0105czy\u0142a do nato.\n\n\n== demografia ==\n\n\n=== populacja ===\nliczba ludno\u015bci finlandii w 2016 roku wynosi\u0142a 5 503 297 obywateli. \u015brednia g\u0119sto\u015b\u0107 zaludnienia wynosi 17 mieszka\u0144c\u00f3w na kilometr kwadratowy, co czyni z finlandii trzecie (po norwegii i islandii) najrzadziej zaludnione pa\u0144stwo europy. po\u0142udniowa cz\u0119\u015b\u0107 zawsze by\u0142a g\u0119\u015bciej zamieszkana ni\u017c p\u00f3\u0142nocna. ta dysproporcja wzros\u0142a wraz z post\u0119puj\u0105c\u0105 urbanizacj\u0105 w xx wieku. najwi\u0119kszymi miastami finlandii s\u0105 helsinki, espoo, tampere i vantaa. inne du\u017ce znacz\u0105ce miasta to turku i oulu.\nw finlandii nie prowadzi si\u0119 oficjalnych statystyk etnicznych. dost\u0119pne s\u0105 jednak statystyki ludno\u015bci fi\u0144skiej wed\u0142ug j\u0119zyka, obywatelstwa i pochodzenia. w 2018 roku 92,7% ludno\u015bci mia\u0142o pochodzenie fi\u0144skie, a pozosta\u0142e 7,3% to obcokrajowcy. szacuje si\u0119, \u017ce 3,9% mieszka\u0144c\u00f3w ma pochodzenie europejskie inne ni\u017c fi\u0144skie (g\u0142\u00f3wnie z estonii, rosji, kraj\u00f3w by\u0142ej jugos\u0142awii, a nawet turcji), 2,1% ma pochodzenie azjatyckie (g\u0142\u00f3wnie z iraku, chin, wietnamu, afganistanu, tajlandii i iranu), 0,94% afryka\u0144skie (g\u0142\u00f3wnie z somalii) i 0,21% ameryka\u0144skie. pozosta\u0142e 0,15% mia\u0142o inne pochodzenie, b\u0105d\u017a nieokre\u015blone.\n\n\n=== miasta ===\nnajwi\u0119ksze miasta (2016):\n\n\n=== j\u0119zyki ===\ndla wi\u0119kszo\u015bci fin\u00f3w (92%) j\u0119zyk fi\u0144ski jest j\u0119zykiem ojczystym. j\u0119zyk ten nale\u017cy do j\u0119zyk\u00f3w ba\u0142tycko-fi\u0144skich, podgrupy j\u0119zyk\u00f3w uralskich. morfologicznie rzecz bior\u0105c, jest to j\u0119zyk aglutynacyjny. oznacza to odmian\u0119 form rzeczownik\u00f3w, przymiotnik\u00f3w, zaimk\u00f3w, liczebnik\u00f3w i czasownik\u00f3w w zale\u017cno\u015bci od ich roli w zdaniu. w praktyce oznacza to stosowanie przyrostk\u00f3w i z\u0142o\u017ce\u0144, zamiast przyimk\u00f3w i zrostk\u00f3w. szacuje si\u0119, \u017ce oko\u0142o 65% wszystkich fi\u0144skich s\u0142\u00f3w to z\u0142o\u017cenia. bardzo blisko z nim spokrewniony jest j\u0119zyk esto\u0144ski. j\u0119zyki te (fi\u0144ski i esto\u0144ski), wraz z w\u0119gierskim i baskijskim s\u0105 najpopularniejszymi j\u0119zykami nieindoeuropejskimi w europie. finlandia jest jednym z trzech pa\u0144stw, w kt\u00f3rych j\u0119zyk uralski jest u\u017cywany przez wi\u0119kszo\u015b\u0107 mieszka\u0144c\u00f3w. pozosta\u0142e dwa to estonia i w\u0119gry.\ndrugim pod wzgl\u0119dem popularno\u015bci j\u0119zykiem w finlandii jest j\u0119zyk szwedzki (w tym osobna fi\u0144ska odmiana j\u0119zyka szwedzkiego), kt\u00f3rym pos\u0142uguje si\u0119 oko\u0142o 5,6% ludno\u015bci. u\u017cywane s\u0105 tak\u017ce j\u0119zyki: rosyjski (0,8%), esto\u0144ski (0,3%), fi\u0144sko-romski oraz fi\u0144ski j\u0119zyk migowy (przez oko\u0142o 5000 os\u00f3b). na p\u00f3\u0142nocy kraju, w laponii, zamieszkuje oko\u0142o 7000 lapo\u0144czyk\u00f3w. oko\u0142o jedna czwarta z nich u\u017cywa j\u0119zyk\u00f3w lapo\u0144skich jako ojczystych. prawo ka\u017cdej z mniejszo\u015bci w finlandii do piel\u0119gnowania swych odr\u0119bnych tradycji i kultury jest chronione przez fi\u0144sk\u0105 konstytucj\u0119.\nw 2005 w badaniach przeprowadzonych w ramach eurobarometru dotycz\u0105cych j\u0119zyk\u00f3w unii europejskiej 60% doros\u0142ych obywateli deklarowa\u0142o znajomo\u015b\u0107 angielskiego, 38% szwedzkiego (41% w 2008), a 17% niemieckiego. ta liczba ludzi znaj\u0105cych angielski umie\u015bci\u0142a finlandi\u0119 na pi\u0105tym miejscu za malt\u0105 (89%), holandi\u0105 (86%), szwecj\u0105 (85%) i dani\u0105 (83%). j\u0119zyk niemiecki jest w finlandii znacznie bardziej znany ni\u017c francuski i hiszpa\u0144ski.\n\n\n=== religia ===\nreligi\u0105 dominuj\u0105c\u0105 w finlandii jest protestantyzm.\ng\u0142\u00f3wne wyznania:\n\nluteranie \u2013 3,60 mln,\nzielono\u015bwi\u0105tkowcy \u2013 50 do 100 tys. (w tym ok. 13,2 tys. zarejestrowanych),\nprawos\u0142awni \u2013 58,5 tys.,\nmuzu\u0142manie \u2013 50 do 60 tys. (w tym ok. 22,3 tys. zarejestrowanych),\n\u015bwiadkowie jehowy \u2013 18,2 tys. (w tym ok. 16,2 tys. zarejestrowanych),\nwolny ko\u015bci\u00f3\u0142 finlandii (ewangelikalni) \u2013 14,6 tys.,\nkatolicy \u2013 15,0 tys.,\nbuddy\u015bci \u2013 ponad 10 tys. (w tym 1,9 tys. zarejestrowanych),\ninne grupy wyznaniowe (w tym: adwenty\u015bci dnia si\u00f3dmego \u2013 3,1 tys., mormoni \u2013 3,1 tys., bapty\u015bci \u2013 2,4 tys., metody\u015bci \u2013 1,3 tys., \u017cydzi \u2013 1,1 tys.).od 1923 roku fi\u0144ska konstytucja gwarantuje wolno\u015b\u0107 religijn\u0105. fi\u0144ski ko\u015bci\u00f3\u0142 ewangelicko-lutera\u0144ski i fi\u0144ski ko\u015bci\u00f3\u0142 prawos\u0142awny maj\u0105 status ko\u015bcio\u0142\u00f3w narodowych. dzi\u0119ki temu maj\u0105 specjalne przywileje, wierni p\u0142ac\u0105 na ich rzecz podatki w wysoko\u015bci 1% lub 2% dochod\u00f3w. tylko 2% luteran chodzi do ko\u015bcio\u0142a co tydzie\u0144, a 10% co miesi\u0105c. odsetek os\u00f3b wierz\u0105cych w boga i uznaj\u0105cych podstawowe prawdy religii chrze\u015bcija\u0144skiej jest wy\u017cszy, ni\u017c w innych pa\u0144stwach nordyckich; cz\u0119stsze s\u0105 te\u017c, pomimo niskiego uczestnictwa w nabo\u017ce\u0144stwach, prywatne praktyki religijne.\nwi\u0119kszo\u015b\u0107 fi\u0144skich dzieci jest chrzczona (55,7% w 2022) i konfirmowana (74,0% w 2022). wi\u0119kszo\u015b\u0107 pogrzeb\u00f3w jest chrze\u015bcija\u0144ska. wi\u0119kszo\u015b\u0107 luteran chodzi do ko\u015bcio\u0142a tylko przy specjalnej okazji jak np. \u015bluby, pogrzeby i \u015bwi\u0119ta. wed\u0142ug bada\u0144 eurobarometru z 2010 r. 33% fin\u00f3w twierdzi\u0142o, \u017ce \u201ewierzy w istnienie boga\u201d, 42% stwierdzi\u0142o, \u017ce \u201ewierzy w istnienie jakiej\u015b si\u0142y wy\u017cszej\u201d, a 22%, \u017ce \u201enie wierzy w boga ani \u017cadn\u0105 inn\u0105 si\u0142\u0119 wy\u017csz\u0105\u201d.\n\n\n=== struktura rodzinna ===\n\u017cycie rodzinne w finlandii odpowiada modelowi rodziny nuklearnej. relacje z dalsz\u0105 rodzin\u0105 s\u0105 raczej rzadkie i przypadki \u0142\u0105czenia si\u0119 ludzi w formie rodziny wielopokoleniowej raczej si\u0119 nie zdarzaj\u0105. zgodnie z raportem unicef-u, finlandia zajmuje bardzo wysokie, czwarte miejsce na \u015bwiecie pod wzgl\u0119dem zapewnienia dziecku odpowiednich warunk\u00f3w \u017cycia.\n\n\n=== opieka zdrowotna ===\nna ka\u017cde 307 os\u00f3b przypada jeden lekarz. oko\u0142o 18,9% funduszy przeznaczonych na opiek\u0119 zdrowotn\u0105 pochodzi z sektora prywatnego, a 76,6% z publicznego. najwa\u017cniejszymi instytucjami s\u0105 ministerstwo zdrowia oraz narodowy publiczny instytut zdrowia. wed\u0142ug szwedzkich bada\u0144, przeprowadzonych w 16 pa\u0144stwach, finlandia posiada najwydajniejszy system opieki zdrowotnej.\nprzewidywana d\u0142ugo\u015b\u0107 \u017cycia wynosi 82 lata dla kobiet i 75 dla m\u0119\u017cczyzn. jeszcze w latach 70. xx wieku finlandia mia\u0142a jeden z najwy\u017cszych odsetk\u00f3w zgon\u00f3w spowodowanych chorobami serca. od tego czasu zacz\u0119to propagowa\u0107 zdrowe od\u017cywianie si\u0119 oraz \u0107wiczenia fizyczne, co przynios\u0142o bardzo dobry efekt. odsetek os\u00f3b pal\u0105cych jest bardzo niski i wynosi 26% w przypadku m\u0119\u017cczyzn i 19% w przypadku kobiet.\nca\u0142kowite roczne spo\u017cycie alkoholu jest ni\u017csze ni\u017c w innych europejskich pa\u0144stwach, pomimo tego, \u017ce w weekendy bardzo popularne s\u0105 zabawy z du\u017c\u0105 ilo\u015bci\u0105 trunk\u00f3w. w\u015br\u00f3d ludno\u015bci w wieku produkcyjnym choroby i wypadki spowodowane przez alkohol sta\u0142y si\u0119 w ostatnim czasie najcz\u0119stsz\u0105 przyczyn\u0105 \u015bmierci.\nnarodowy publiczny instytut zdrowia twierdzi, \u017ce 54% m\u0119\u017cczyzn i 38% kobiet ma nadwag\u0119, inne \u017ar\u00f3d\u0142a podaj\u0105 wy\u017csze warto\u015bci, odpowiednio 70% i 50%. przewiduje si\u0119, \u017ce odsetek os\u00f3b chorych na cukrzyc\u0119 wzro\u015bnie do 15% w 2015 roku. finlandia ma najwy\u017cszy odsetek chorych na cukrzyc\u0119 typu 1.\n\n\n== polityka ==\nfinlandia by\u0142a do 2000 roku republik\u0105 p\u00f3\u0142prezydenck\u0105, \u00f3wcze\u015bnie przyj\u0119ta konstytucja, uchylaj\u0105c t\u0119 z roku 1919, zast\u0105pi\u0142a ten system parlamentarno-gabinetowym.\ng\u0142ow\u0105 pa\u0144stwa jest prezydent (od 2012 roku ten urz\u0105d sprawuje sauli niinist\u00f6), wybierany przez spo\u0142ecze\u0144stwo w bezpo\u015brednich wyborach na sze\u015bcioletni\u0105 kadencj\u0119 i mo\u017ce by\u0107 wybrany na najwy\u017cej dwie nast\u0119puj\u0105ce po sobie kadencje. w kompetencjach prezydenta le\u017cy, mi\u0119dzy innymi, mianowanie premiera i na jego wniosek ministr\u00f3w. mianuje kanclerza sprawiedliwo\u015bci, przewodnicz\u0105cego i cz\u0142onk\u00f3w s\u0105du najwy\u017cszego oraz naczelnego s\u0105du administracyjnego, a tak\u017ce arcybiskupa i biskup\u00f3w ko\u015bcio\u0142a ewangelicko-augsburskiego. posiada mo\u017cliwo\u015b\u0107 rozwi\u0105zania parlamentu, prawo kontroli administracji, prawo inicjatywy ustawodawczej i veta ustawodawczego. jest r\u00f3wnie\u017c najwy\u017cszym zwierzchnikiem si\u0142 zbrojnych.\nparlament (eduskunta) jest wybierany przez spo\u0142ecze\u0144stwo na czteroletni\u0105 kadencj\u0119 i liczy 200 os\u00f3b.\nrz\u0105d (rada pa\u0144stwa)\nkonstytucja\ndo 1 marca 2000 roku w sk\u0142ad konstytucji wchodzi\u0142o pi\u0119\u0107 ustaw konstytucyjnych:\n\nakt o formie rz\u0105du (1919)\nakt o prawie parlamentu do badania zgodno\u015bci z prawem czynno\u015bci urz\u0119dowych rady pa\u0144stwa, kanclerza sprawiedliwo\u015bci i ombudsmana (1922)\nakt o parlamencie (1928)\nakt o trybunale stanu (1922)\nakt o samorz\u0105dzie wysp alandzkich (1951)1 marca 2000 roku wesz\u0142a w \u017cycie nowa konstytucja, zaakceptowana przez eduskunt\u0119 wymagan\u0105 wi\u0119kszo\u015bci\u0105 2/3 g\u0142os\u00f3w dwukrotnie w 1999 roku (zmiana konstytucji musi zosta\u0107 uchwalona i potwierdzona przez nowo wybrany parlament).\n\npartia centrum\nkoalicja narodowa\nliga zielonych\nsocjaldemokratyczna partia finlandii\n\n\n== podzia\u0142 administracyjny ==\nod 1 stycznia 2011 finlandia jest podzielona na 19 region\u00f3w, regiony s\u0105 podzielone na 70 podregion\u00f3w, podregiony dziel\u0105 si\u0119 na 320 gmin. dawny podzia\u0142 na 6 prowincji straci\u0142 swe znaczenie 1 stycznia 2010 r.\n\n\n== si\u0142y zbrojne ==\nfinlandia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych finlandii sk\u0142ada\u0142o si\u0119 w 2014 roku z: 270 czo\u0142g\u00f3w, 1392 opancerzonych pojazd\u00f3w bojowych, 72 dzia\u0142 samobie\u017cnych, 70 wieloprowadnicowych wyrzutni rakietowych oraz 689 zestaw\u00f3w artylerii holowanej. marynarka wojenna finlandii dysponowa\u0142a w 2014 roku 19 okr\u0119tami obrony przybrze\u017ca oraz 19 okr\u0119tami obrony przeciwminowej. fi\u0144skie si\u0142y powietrzne z kolei posiada\u0142y w 2014 roku uzbrojenie w postaci m.in. 54 my\u015bliwc\u00f3w, 11 samolot\u00f3w transportowych, 57 samolot\u00f3w szkolno-bojowych oraz 21 \u015bmig\u0142owc\u00f3w.\n\nwed\u0142ug rankingu global firepower (2023) fi\u0144skie si\u0142y zbrojne liczy\u0142y 42 tys. \u017co\u0142nierzy zawodowych oraz 900 tys. rezerwist\u00f3w, stanowi\u0105c 51. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci niemal 6,4 mld dolar\u00f3w (usd). \n\n\n== gospodarka ==\n\ndo xx wieku finlandia by\u0142a krajem zacofanym. po ii wojnie \u015bwiatowej gospodarka kraju by\u0142a silnie zwi\u0105zana z gospodark\u0105 zsrr. z drugiej strony jednak finlandia dzi\u0119ki s\u0105siedztwu szwecji i norwegii, sta\u0142a si\u0119 pa\u0144stwem socjalnym z prywatn\u0105 w\u0142asno\u015bci\u0105, ale wysokimi podatkami. podatki stanowi\u0105 45% pkb i jest to poziom najwy\u017cszy na \u015bwiecie po innych krajach skandynawskich, kt\u00f3re maj\u0105 podatki nieco wy\u017csze ni\u017c 50% pkb. najbardziej znan\u0105 fi\u0144sk\u0105 firm\u0105 jest nokia, kt\u00f3ra jeszcze do 2008 roku posiada\u0142a 35% \u015bwiatowego rynku telefonii kom\u00f3rkowej (w\u00f3wczas 1. miejsce na \u015bwiecie). fi\u0144skie, nominalne pkb per capita w 2005 wynosi\u0142o 40 197 dolar\u00f3w, daj\u0105c finlandii 12. miejsce na \u015bwiecie, a pkb per capita zmierzone parytetem si\u0142y nabywczej 34 tys. 819 dolar\u00f3w, daj\u0105c jej tak\u017ce 12. miejsce na \u015bwiecie. eksport wynosi\u0142 nieco ponad 80 mld dolar\u00f3w. wska\u017anik giniego, czyli poziom rozpi\u0119to\u015bci w dochodach, wynosi 26,9 i jest jednym z najni\u017cszych na \u015bwiecie.\nwydobywa si\u0119 rudy miedzi, cynku, \u017celaza, chromu i niklu. podstawowe ga\u0142\u0119zie przemys\u0142u, to przemys\u0142:\n\ndrzewny i celulozowo-papierniczy\nmetalowy\nmaszynowy\nhutnictwo \u017celaza i metali nie\u017celaznych.rolnictwo to przede wszystkim hodowla byd\u0142a typu mlecznego, a na p\u00f3\u0142nocy renifer\u00f3w oraz le\u015bnictwo (zob. lasy finlandii).\nstopa bezrobocia wynosi 8,2%, \u015brednia d\u0142ugo\u015b\u0107 \u017cycia: m\u0119\u017cczy\u017ani 78 lat, kobiety 84 lata.\nw 2004 r. finlandia zaj\u0119\u0142a pierwsze miejsce w rankingu konkurencyjno\u015bci \u015bwiatowego forum ekonomicznego.\nfinlandia produkuje tak\u017ce samochody ci\u0119\u017carowe, wojskowe i specjalistyczne samochody sisu.\n\n\n=== telekomunikacja ===\noko\u0142o 79% fi\u0144skiego spo\u0142ecze\u0144stwa u\u017cywa internetu, a wszystkie fi\u0144skie szko\u0142y i biblioteki publiczne posiadaj\u0105 \u0142\u0105cza internetowe. w pa\u017adzierniku 2009 fi\u0144ski minister transportu i komunikacji zobowi\u0105za\u0142 si\u0119 do zapewnienia od po\u0142owy 2010 roku ka\u017cdemu mieszka\u0144cowi kraju dost\u0119pu do internetu z przepustowo\u015bci\u0105 nie mniejsz\u0105 ni\u017c 1 mbps.\n\n\n=== transport ===\nd\u0142ugo\u015b\u0107 sieci drogowej finlandii wynosi 79 390 km (1.01.2015). 8603 km z nich stanowi\u0105 drogi krajowe (fi\u0144. valtatiet), z czego 810 km to autostrady.\nsie\u0107 kolejowa ma d\u0142ugo\u015b\u0107 5919 km. w finlandii obowi\u0105zuje rozstaw szyn 1524 mm. jest to o 4 mm wi\u0119cej ni\u017c w s\u0105siedniej rosji, ale poci\u0105gi mog\u0105 bez zmiany je\u017adzi\u0107 po obu rozstawach. finlandia posiada cztery kolejowe przej\u015bcia graniczne z rosj\u0105 oraz jedno ze szwecj\u0105 w tornio.\nnajwi\u0119kszym lotniskiem w kraju jest port lotniczy helsinki-vantaa. w 2017 roku obs\u0142u\u017cy\u0142 18,9 mln pasa\u017cer\u00f3w na 22,9 mln pasa\u017cer\u00f3w w ca\u0142ym kraju. drugim co do wielko\u015bci lotniskiem jest oulu (923 tys. pasa\u017cer\u00f3w).\nfinlandia posiada dobre po\u0142\u0105czenia promowe z estoni\u0105, szwecj\u0105, niemcami i polsk\u0105. przewo\u017anik finnlines obs\u0142uguje po\u0142\u0105czenie z gdyni do helsinek. najpopularniejsza trasa promowa to trasa z estonii przez zatok\u0119 fi\u0144sk\u0105: tallinn \u2013 helsinki.\n\n\n=== turystyka ===\nw 2015 roku kraj ten odwiedzi\u0142o 2,622 mln turyst\u00f3w (4% mniej ni\u017c w roku poprzednim), generuj\u0105c dla niego przychody na poziomie 2,750 mld dolar\u00f3w. przychody z turystyki stanowi\u0105 oko\u0142o 2,5% fi\u0144skiego pkb. stwarza ona miejsca pracy dla 140 tysi\u0119cy os\u00f3b.\nfinlandia jest najch\u0119tniej odwiedzana przez turyst\u00f3w z rosji, szwecji i niemiec.\n\n\n== edukacja ==\nw 2003 roku w studiach pisa, prowadzonych przez oecd, fi\u0144scy uczniowie we wszystkich dziedzinach poza matematyk\u0105, w kt\u00f3rej byli drudzy, zaj\u0119li pierwsze miejsca na \u015bwiecie. fi\u0144ski system edukacji zosta\u0142 zreformowany na pocz\u0105tku lat 70. z modelu niemieckiego, kt\u00f3ry zosta\u0142 uznany za niewydajny. prawie wszystkie szko\u0142y w finlandii to szko\u0142y pa\u0144stwowe, a za szko\u0142y niepa\u0144stwowe nie p\u0142aci si\u0119, gdy\u017c finansuje je pa\u0144stwo. r\u00f3wnie\u017c wszystkie uniwersytety s\u0105 pa\u0144stwowe, kilka z istniej\u0105cych obecnie uniwersytet\u00f3w to upa\u0144stwowione uniwersytety, kt\u00f3re kiedy\u015b znajdowa\u0142y si\u0119 w r\u0119kach prywatnych. w fi\u0144skich szko\u0142ach nie stawia si\u0119 ocen przez pierwsze 3 lata kszta\u0142cenia, nie praktykowane jest pozostawianie ucznia na drugi rok w tej samej klasie (w szkole podstawowej, je\u017celi rodzice si\u0119 nie zgadzaj\u0105), istnieje zakaz dyskryminacji z jakiegokolwiek powodu: pochodzenia, stanu maj\u0105tkowego rodzic\u00f3w itd. bardzo podobny system z ograniczon\u0105 liczb\u0105 egzamin\u00f3w istnia\u0142 przez pewien czas w zwi\u0105zku radzieckim.\nod poziomu szko\u0142y podstawowej obowi\u0105zkowa jest nauka j\u0119zyka angielskiego, od gimnazjum dodatkowo nauka j\u0119zyka szwedzkiego. w gimnazjum mo\u017cna wybra\u0107 trzeci j\u0119zyk, a w liceum panuje w tej kwestii dowolno\u015b\u0107 (nauka angielskiego i szwedzkiego jest kontynuowana).\nw szko\u0142ach organizuje si\u0119 zaj\u0119cia wychowania fizycznego, edukacji zdrowotnej oraz gotowania. je\u015bli chodzi o wychowanie fizyczne, to fi\u0144skie szko\u0142y zajmuj\u0105 jedno z ostatnich miejsc w unii europejskiej, przeznaczaj\u0105c na nie najmniej czasu. wed\u0142ug narodowego publicznego instytutu zdrowia tylko jedna trzecia doros\u0142ych wystarczaj\u0105co du\u017co \u0107wiczy.\n\n\n== galeria ==\n\n\n== kultura ==\nfi\u0144scy laureaci nagrody nobla:\n\nfrans sillanp\u00e4\u00e4 (1939) (literatura)\nartturi virtanen (1945) (chemia)\nragnar granit (1967) (medycyna)\nmartti ahtisaari (2008) (pokojowa nagroda nobla)fi\u0144ski epos narodowy:\n\nkalevalanajpopularniejszy utw\u00f3r dzieci\u0119cy:\n\nmuminki autorstwa tove jansson\n\n\n== sport ==\nza narodowy sport finlandii uznaje si\u0119 pes\u00e4pallo, gr\u0119 zespo\u0142ow\u0105 zbli\u017con\u0105 swoimi zasadami do ameryka\u0144skiego baseballu. du\u017c\u0105 popularno\u015bci\u0105 ciesz\u0105 si\u0119 tak\u017ce sporty zimowe, a w szczeg\u00f3lno\u015bci hokej na lodzie oraz biegi narciarskie. do niedawna finowie uchodzili za jednych z najlepszych skoczk\u00f3w narciarskich na \u015bwiecie, jednak w ostatnich latach coraz cz\u0119\u015bciej m\u00f3wi si\u0119 o kryzysie w tej dyscyplinie, co spowodowane jest wysokimi kosztami zwi\u0105zanymi z trenowaniem tego sportu, wycofywaniem si\u0119 dotychczasowych sponsor\u00f3w oraz brakiem utalentowanych zawodnik\u00f3w na miar\u0119 matti nyk\u00e4nena czy janne ahonena, a tak\u017ce brakiem og\u00f3lnego zainteresowania t\u0105 dyscyplin\u0105 sportu w\u015br\u00f3d fi\u0144skiej m\u0142odzie\u017cy.\npoza zimowymi uznanie zyskuj\u0105 tak\u017ce sporty motorowe. finowie keke rosberg, mika h\u00e4kkinen oraz kimi r\u00e4ikk\u00f6nen zdobywali tytu\u0142 mistrza \u015bwiata formu\u0142y 1.\npopularna jest tak\u017ce fi\u0144ska liga \u017cu\u017clowa.\nw helsinkach odby\u0142y si\u0119 xv letnie igrzyska olimpijskie. najwybitniejszym fi\u0144skim lekkoatlet\u0105 pozostaje do dzisiaj biegacz paavo nurmi, wielokrotny z\u0142oty medalista olimpijski.\nfinlandia to jeden z niewielu kraj\u00f3w europejskich, w kt\u00f3rym szerokiej popularno\u015bci nie zdoby\u0142a pi\u0142ka no\u017cna. mimo i\u017c reprezentanci finlandii grywali w silnych europejskich klubach, to dru\u017cynie narodowej d\u0142ugo nie uda\u0142o si\u0119 zakwalifikowa\u0107 do \u017cadnego mi\u0119dzynarodowego turnieju. dopiero 15 listopada 2019 reprezentacja finlandii, pokonuj\u0105c 3:0 reprezentacj\u0119 liechtensteinu, uzyska\u0142a pierwszy historyczny awans na mistrzostwa europy. tam pokona\u0142a 1:0 reprezentacj\u0119 danii, przegra\u0142a 0:1 z reprezentacj\u0105 rosji i przegra\u0142a 0:2 z reprezentacj\u0105 belgii, odpadaj\u0105c po fazie grupowej.\n\n\n== zobacz te\u017c ==\nkarelo-fi\u0144ska socjalistyczna republika radziecka\njokamiehenoikeus \u2013 prawo do korzystania z natury\nj\u0119zyk fi\u0144ski\nfinowie\nfi\u0144skie stowarzyszenie biznesu (finnish trade guild) w warszawie\nlaponia\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\nthisisfinland (dawniej wirtualna finlandia) (ang. \u2022 niem. \u2022 hiszp. \u2022 fr. \u2022 ros.)\ndiscover finland with suomifani.com. suomifani.com. [zarchiwizowane z tego adresu (2020-10-29)]. (ang.).\nfinlandia. finlandia.edu.pl. [zarchiwizowane z tego adresu (2012-02-19)].\nfinlandia \u2013 kraj o wielu obliczach"