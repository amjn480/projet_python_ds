"reus \u00e9s un municipi i una ciutat de catalunya, capital de la comarca del baix camp, situat a l'oest del camp de tarragona i a uns 10 km de la mar mediterr\u00e0nia. la seva poblaci\u00f3 \u00e9s de 110.300 habitants (2023), que es concentren en una \u00e0rea de 52,8 km\u00b2 i que a part de la ciutat tamb\u00e9 inclouen els antics termes del burgar i mascalb\u00f3. el municipi no arriba a una  quarta part de la poblaci\u00f3 de l'\u00e0rea metropolitana de tarragona-reus, que engloba un total de fins a 456.042 habitants.\nes creu que l'actual territori de reus ha estat habitat per l'home des de fa gaireb\u00e9 un mili\u00f3 d'anys, com aix\u00ed ho demostren els nombrosos jaciments arqueol\u00f2gics localitzats. no obstant, la vila com a tal \u00e9s d'origen medieval, documentada a partir de l'any 1154. mitjan\u00e7ant el comer\u00e7, la vila va esdevenir aviat una gran poblaci\u00f3 i va crear un ampli \u00e0mbit d'influ\u00e8ncia econ\u00f2mica i humana que abastava, ja al segle xiv, bona part del sud de catalunya.\nals segles xvi i xvii reus va cr\u00e9ixer de forma significativa i es va destacar en la producci\u00f3 d'estamenya i de cer\u00e0mica. la guerra dels segadors, per\u00f2, va representar una aturada traum\u00e0tica, de la qual no es va comen\u00e7ar a recuperar fins al darrer ter\u00e7 del segle. al segle xviii va esdevenir la segona poblaci\u00f3 m\u00e9s gran de catalunya, amb una molt destacable producci\u00f3 i exportaci\u00f3 d'aiguardents i teixits. als segles seg\u00fcents la ciutat es va industrialitzar i hi van arrelar les noves inquietuds ideol\u00f2giques del moment, convertint-se, despr\u00e9s de barcelona, en la ciutat de refer\u00e8ncia de tots els moviments culturals.\navui en dia es coneix per la seva activitat comercial, per ser un centre de l'escalada de roca i el lloc de naixement de l'arquitecte antoni gaud\u00ed. la zona sempre ha estat un important productor de vins i licors. la ciutat ofereix tamb\u00e9 una gran i variada oferta cultural, sobretot amb la implantaci\u00f3 de festivals de refer\u00e8ncia. a reus hi ha el tercer aeroport m\u00e9s gran de catalunya.\n\n\n== geografia ==\nllista de top\u00f2nims de reus (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).\n\n\n=== localitzaci\u00f3 ===\nel municipi es troba a una altitud que oscil\u00b7la entre els 75 i els 180 msnm.els seus habitants es diuen reusencs. el seu terreny \u00e9s generalment pla i nom\u00e9s al sector nord s'alcen uns petits turons, que s\u00f3n els darrers contraforts de les muntanyes de prades. el terme es situa gaireb\u00e9 al centre de la plana del camp, limitat per les muntanyes de prades i la mar mediterr\u00e0nia.\nconfronta al nord amb els municipis de l'aleixar, castellvell del camp, almoster i la selva del camp, a l'oest amb riudoms i, al tarragon\u00e8s, amb constant\u00ed a l'est, amb tarragona al sud-est, i amb vila-seca al sud. cap riu no travessa el terme per\u00f2 en canvi hi ha nombrosos barrancs i rieres, entre els quals cal esmentar els barrancs dels cinc ponts, el roqu\u00eds, l'escorial i pedret i les rieres de la quadra, l'abeurada, la selva, el molinet i el pi del burgar. el petit transvasament de l'ebre, realitzat el 1989, que aprofita els cabals sobrants dels canals del delta, pal\u00b7lia el d\u00e8ficit que fins ara tenia el municipi a causa de la limitaci\u00f3 de recursos del riu de siurana, el francol\u00ed i el gai\u00e0, i per la sobreexplotaci\u00f3 dels aq\u00fc\u00edfers.\nel terme de reus compr\u00e8n la ciutat hom\u00f2nima, cap de municipi i de comarca, i urbanitzacions com el pinar, que s'est\u00e9n tamb\u00e9 vers el ve\u00ed municipi de castellvell, mas del carpa, pelai, sant joan i sol-i-vista. el centre de la ciutat \u00e9s la pla\u00e7a de prim, i el nucli antic \u00e9s a la zona coneguda com el tomb de ravals. un nucli m\u00e9s modern \u00e9s dins del per\u00edmetre de riera de mir\u00f3, l'avinguda de sant jordi, el carrer del dr. robert, el passeig de mata, el passeig de sunyer, la pla\u00e7a de les oques, el passeig de prim, la pla\u00e7a de la pastoreta, l'avinguda de la salle, l'avinguda de pere el cerimoni\u00f3s i la riera d'arag\u00f3. m\u00e9s enll\u00e0 d'aquests l\u00edmits la ciutat es troba en expansi\u00f3.\nl'ajuntament \u00e9s a la pla\u00e7a del mercadal. els mossos d'esquadra es troben al carrer de l'alf\u00e0brega, a tocar de l'avinguda de falset; els jutjats se situen a l'avinguda de mari\u00e0 fortuny, prop de la carretera de montblanc, al costat de l'ies gabriel ferrater i sol\u00e9 i del centre comercial carrefour, que comparteix edifici amb l'hotel ciutat de reus, i la policia municipal es troba tamb\u00e9 a l'avinguda de mari\u00e0 fortuny. la policia nacional es troba al carrer del general moragues.\nal centre de la ciutat hi ha diversos p\u00e0rquings municipals i d'altres de privats, que es poden trobar en diverses places, passeigs i en el centre comercial del pallol.\n\n\n=== clima ===\nel clima de reus \u00e9s de tipus mediterrani sec, amb temperatures altes i regulars (la temperatura mitjana anual \u00e9s de 16,1 \u00b0c). les m\u00e0ximes precipitacions es registren a la tardor, i a l'hivern el vent caracter\u00edstic \u00e9s el mestral, tamb\u00e9 anomenat ser\u00e8, (del nw), de for\u00e7a intensitat.\nals mesos hivernals les gelades no s\u00f3n di\u00e0ries, tot i que en tot l'hivern poden donar-se uns 10 dies. la temperatura m\u00ednima registrada va ser de -8.0 \u00b0c i es va donar l'11 de febrer de 1983; i la temperatura m\u00e0xima registrada va ser de 38.0 \u00b0c i es va donar el 27 d'agost de 2010. la neu \u00e9s un fenomen poc habitual, per\u00f2 tot i aix\u00ed la ciutat registra 0.4 dies de neu l'any. normalment neva cada dos o tres anys, encara que moltes vegades la neu no s'arriba a quedar al terra. l'\u00faltima nevada que va deixar un gruix considerable va ser al desembre del 2001, uns 5 cm.\n\n\n== demografia ==\ndes de 1950 ha sofert un fort creixement passant de 35.000 habitants als 100.000 actuals (el l\u00edmit dels cent mil va ser sobrepassat l'any 2004). els immigrants, sobretot del marroc, han fet cr\u00e9ixer la poblaci\u00f3. els estrangers ja representen el 8% del reusencs.\nel gentilici dels seus ciutadans \u00e9s reusenc, tot i que popularment s\u00f3n coneguts com a ganxets.\n\n\n== pol\u00edtica ==\nde les eleccions democr\u00e0tiques de 1979 a les del 2011, l'ajuntament de reus va ser governat pels socialistes. el 2011, per\u00f2, hi va haver un canvi i el partit guanyador va ser converg\u00e8ncia i uni\u00f3, amb la investidura de l'alcalde carles pellicer i punyed.\nen les eleccions municipals de 2015 la participaci\u00f3 a reus va ser de 39.157 vots (55,33%), 405 dels quals van ser vots nuls (1,03%) i 609 en blanc (1,57%). s'escolliren un total de 37 regidors, el mateix nombre que en les eleccions del 2011. revalid\u00e0 la batllia el convergent carles pellicer i punyed.\nen el refer\u00e8ndum sobre la independ\u00e8ncia de l'1 d'octubre, segons dades de la generalitat, van votar a 25.715 persones (al voltant del 36% de la poblaci\u00f3). els resultats van ser de 23.521 vots a favor de la independ\u00e8ncia (91.5%), 1.659 en contra (6.5%) i 415 en blanc (1.6%). hi va haver 120 vots nuls.\ncal assenyalar que, a causa de les incid\u00e8ncies a la xarxa que existien en tots els centres de votaci\u00f3, aix\u00ed com les agressions policials a algunes localitats properes, algunes persones van fer \u00fas del cens universal. d'aquesta manera, entre els vots hi ha votants registrats que no eren de la ciutat, mentre que alguns reusencs van votar fora de la seva ciutat. \n\n\n=== llista d'alcaldes de reus ===\n\nel primer alcalde de reus des que se'n t\u00e9 documentaci\u00f3 va ser pere puig, investit l'any 1719 amb l'aplicaci\u00f3 dels decrets de nova planta. amb el retorn de la democr\u00e0cia a espanya al final de la dictadura franquista, se celebraren les primeres eleccions municipals al municipi, guanyades pel socialista carles mart\u00ed i massagu\u00e9. des d'aleshores hi ha hagut 6 alcaldes:\n\n\n== barris i urbanitzacions ==\nles cases barates, grup de cases unifamiliars de baix preu, amb un jard\u00ed min\u00fascul, constru\u00efdes per l'instituto nacional de la vivienda cap al 1945, avui ja dilu\u00efdes dins el nucli urb\u00e0, a l'est, entre el cam\u00ed de salou i el barranc de l'escorial, al descampat conegut pel camp perdut o hort de la tia. la barriada es va eixamplar m\u00e9s avall de les cases barates, en direcci\u00f3 a salou, on es van crear les anomenades col\u00f2nies cros, en terrenys del mas del paco cros, un mestre progressista, i entre ambdues la zona coneguda per sanremo, pel nom d'un antic restaurant. actualment es desenvolupa urban\u00edsticament la zona de mas iglesias, a l'altra part de la carretera de salou, amb un gran parc.\nbarri fortuny, blocs tamb\u00e9 de l'instituto nacional de la vivienda, de construcci\u00f3 modesta, despr\u00e9s gestionat per adigsa. al seu davant les parcel\u00b7les mercader, o urbanitzaci\u00f3 mercader, a les terres del mas del jordi, desenvolupades recentment en terrenys que foren del sr. mercader. a tocar de la carretera de reus a salou.\nbarri juroca, barri a tocar amb l'anterior format per la uni\u00f3 del grup roca amb els blocs juncosa-cabello i els blocs de la cooperativa de santa ll\u00facia. el senyor juncosa va ser un destacat jugador de l'atl\u00e8tic de madrid i m\u00e9s tard entrenador entre altres equips del c\u00f2rdova. destaca del barri l'edifici santa ll\u00facia, el m\u00e9s alt del sud de reus amb 11 plantes i amb molts habitatges en diferents portals dins d'aquest edifici. al costat de la carretera de reus a salou.\nurbanitzaci\u00f3 mass\u00f3, o col\u00f2nies mass\u00f3, sorgides als terrenys de la granja mass\u00f3. s\u00f3n xalets o masets, cadascun amb el seu tros de terra. l'entorn actual s'ha urbanitzat per la construcci\u00f3 del pavell\u00f3 ol\u00edmpic en la seva zona sud. est\u00e0 prop del barri fortuny, a la vora dreta del barranc de l'escorial, avui convertit en carrer d'astorga.\nparcel\u00b7les casas, tamb\u00e9 prop del barri fortuny, i a tocar amb juroca. sorgides en terrenys del mas del casas, entre el barri juroca i el barri de montserrat, i ajuntades amb les parcel\u00b7les muix\u00ed, en terrenys del mas del muix\u00ed, entre el barranc de l'escorial i el cam\u00ed dels morts. a l'altre costat de la carretera hi ha la urbanitzaci\u00f3 bellisens.\nparcel\u00b7les montserrat, actualment barri montserrat, va sorgir en terres del mas de montserrat. tamb\u00e9 se la va con\u00e8ixer com el mau-mau. va ser una de les primeres zones de barraques d'immigrants proletaris que hi va haver a la perif\u00e8ria de la ciutat. va ocupar gran part de la hisenda del mas gran de l'aixem\u00fas, a la vora dreta del barranc de l'escorial, des de la fi dels anys quaranta. a trav\u00e9s de la carretera de salou, i sobretot del carrer d'astorga, enlla\u00e7a amb la ciutat, passant per les parcel\u00b7les cases, el barri juroca i el barri fortuny. al seu davant el grup gaud\u00ed mar, a la carretera de salou.\narbol\u00ed-siurana, grup de blocs a l'entrada de l'autovia de bellissens, avui ja en plena \u00e0rea urbana, al costat del tanatori i del parc de bombers.\nbarri de sant josep obrer, habitat per fam\u00edlies immigrades i densament poblat. ocupa l'espai compr\u00e8s entre la riera del molinet i la drecereta del gas. actualment la zona s'ha ampliat amb la urbanitzaci\u00f3 dels terrenys del mas del pellicer i els de l'antic mas de l'abell\u00f3. al nord de la urbanitzaci\u00f3 hi ha el tanatori municipal, el parc de bombers, i, enfront, les instal\u00b7lacions del club nataci\u00f3 reus ploms. est\u00e0 a tocar de la carretera de reus a tarragona. continuen la zona, les parcel\u00b7les sid\u00f3s i el pol\u00edgon de la raureda, amb sortida a l'autovia de bellissens.\nurbanitzaci\u00f3 mas del carpa, conjunt urbanitzat de semi-luxe a la carretera de tarragona, al nord del cam\u00ed vell de constant\u00ed i a la vora dreta del barranc del cementiri, formada per xalets de bon nivell. sorgida amb la parcel\u00b7laci\u00f3 del mas del carpa a partir de 1960.\nurbanitzaci\u00f3 dyna, que era principalment industrial sorgida a l'entorn de la f\u00e0brica de rentadores crolls, tancada fa anys. avui t\u00e9 la mesquita de la ciutat. \u00e9s a la carretera de reus a constant\u00ed, en un lloc conegut abans com la brossa, on s'hi depositaven les escombraries de la ciutat, entre la riera del petroli i el cam\u00ed de les puntes. continua a l'altre costat de la carretera, al pol\u00edgon besc\u00f3s, situat a l'antic mas del besc\u00f3s, ara de car\u00e0cter industrial. no gaire lluny, seguint la carretera es troba el pol\u00edgon nirsa.\nnaus de les illes medes, lloc de naus industrials a la carretera de montblanc, a passar del cementiri.\nxalets quintana, una petita barriada de cases unifamiliars amb jard\u00ed, al nord de la ciutat, entre l'ermita del roser, la carretera de montblanc i el barranc dels gossos. edificat a partir de 1923-1924, pel senyor quintana, sastre de professi\u00f3, en uns terrenys de vinya i garrofers de la seva propietat que en va iniciar la parcel\u00b7laci\u00f3, va anar quedant incorporada a la ciutat i en va augmentar el valor i el nivell de les edificacions i dels que hi viuen. el seu acc\u00e9s antic era un petit pont met\u00e0l\u00b7lic d'un metre d'ample que travessava una barrancada, i per l'altre costat una sortida de 3 metres al costat de la pres\u00f3 local.\nla munta i baixa, zona avui completament dins de la ciutat, a l'entorn del qual hi ha l'hipermercat carrefour, la pla\u00e7a de pompeu fabra i l'antic palau de fires i congressos. t\u00e9 aquest nom perqu\u00e8 el 1864, l'ajuntament va comen\u00e7ar l'obra de conducci\u00f3 cap a la riera de l'abeurada de les aig\u00fces del barranc dels cinc ponts, del de calderons i del torrent de la raseta, acumulant pedres i terra que feien un crestall ample. el cam\u00ed hi passava pel damunt, fent una pujada i una baixada. a la vora es troben les zones de mas del llevat i mas del brians\u00f3.\nbarri de sant joan, parcel\u00b7les abans anomenades parcel\u00b7les p\u00e0mies, nom de l'amo dels terrenys, per classe mitjana. fins fa uns quatre anys quedaven tancades per la via del tren, per\u00f2 avui l'acc\u00e9s per la barrera s'ha tancat i s'ha obert un nou acc\u00e9s que dona a la ciutat, passant per sota la via.\nel pinar, urbanitzaci\u00f3 a la carretera de castellvell del camp, inicialment per a persones benestants. t\u00e9 uns 250 xalets.\nbarri de la mineta, edificacions (cases adossades i blocs de pisos) sorgides principalment als \u00faltims anys. delimita, a l'oest, amb el passeig de la boca de la mina (lloc t\u00edpic local amb una font, al costat dels dip\u00f2sits d'aigua de la ciutat i de les basses nova i del bacall\u00e0), al nord amb la urbanitzaci\u00f3 el pinar, a l'est amb la urbanitzaci\u00f3 de sant joan i al sud amb la via del tren que va de tarragona a l'estaci\u00f3 de reus.\nbarri gaud\u00ed, barri de concepci\u00f3 postmodernista, dissenyat per ricard bofill amb blocs multicolors (cada bloc identificat pel nom del color en qu\u00e8 est\u00e0 pintat), que havia entrat en degradaci\u00f3 que ara sembla aturada per la urbanitzaci\u00f3 de l'entorn m\u00e9s proper i la construcci\u00f3 de molts unifamiliars. situat al sud del passeig de la boca de la mina, en terres del mas de bover, honora la mem\u00f2ria d'antoni gaud\u00ed. al costat del barri passa la via del tren. al barri gaud\u00ed es troba la zona de mas carandell amb l'escola taller d'aprenentatge d'oficis.\nparcel\u00b7les sol i vista (o sol-i-vista), barriada sorgida a la carretera d'alcolea del pinar (o carretera de falset) als anys seixanta per recollir l'emigraci\u00f3 andalusa amb edificacions auto-constru\u00efdes, molt millorada els \u00faltims anys, sobretot despr\u00e9s de la construcci\u00f3 de l'estadi de futbol del reus deportiu i de la urbanitzaci\u00f3 d'unifamiliars escola artiga i la zona de la granja roig. continua allunyant-se de la ciutat en el pol\u00edgon industrial agro reus, el principal de la ciutat a la partida de monterols.\nparcel\u00b7les pelai, parcel\u00b7les a la mateixa carretera que l'anterior, amb edificacions senzilles, que reb\u00e9 el nom de pelai del nom d'un mas all\u00e0 existent (el mas del pelayo). avui les edificacions s'han millorat i la zona ha pujat el seu nivell.\nbarri de la immaculada, barriada sorgida a la carretera de riudoms cap a l'any 1930 quan es va comen\u00e7ar a parcel\u00b7lar una part del mas del rom\u00e0 sard\u00e0. en aquella \u00e8poca les parcel\u00b7les les compraven la gent de reus i eren m\u00e9s aviat hortets per a entretenir-se els dies de festa. el poblament massiu hi va arribar els anys 1945-1950 al recollir l'emigraci\u00f3 andalusa i extremenya amb edificacions autoconstru\u00efdes. actualment el barri ha quedat quasi integrat a la ciutat durant els darrers anys, a l'expandir-se reus cap aquesta zona i sobretot despr\u00e9s de la construcci\u00f3 propera de les piscines municipals. t\u00e9 com annexes les urbanitzacions de clarass\u00f3 i de boleda, al sumar-se als antics terrenys el mas del clarass\u00f3, el de l'eudald gebell\u00ed i els masos de boleda i mas petit. ara, en conjunt, \u00e9s una barriada endre\u00e7ada, emmarcada per la carretera de riudoms, el barranc de pedret, el cam\u00ed vell de riudoms, la granja artiga, i al nord, els masos de rovellat, de l'edelmir i del llaurad\u00f3. t\u00e9 un acc\u00e9s per l'avinguda de miseric\u00f2rdia i un altre per la carretera de riudoms.\nbarri de les clarisses, aquest \u00e9s un barri recuperat el 2015 amb el nom de \"a.a.v.v. el santuari de reus\".  est\u00e0 situat al costat del barri de la immaculada. al passat, el territori d'aquest barri estigu\u00e9 ple de camps de conreu, separats pel passeig de miseric\u00f2rdia. i no fou fins als finals dels anys 80, que va comen\u00e7ar a ser edificat. el nom de \"les clarisses\" \u00e9s degut al convent de santa clara, situat als afores del barri i de la ciutat. la seva festa major \u00e9s a principis d'octubre degut a la celebraci\u00f3 de la coronaci\u00f3 de la mare de d\u00e9u de miseric\u00f2rdia.\nurbanitzaci\u00f3 pi, parcel\u00b7les amb edificacions de luxe i semi-luxe al costat del santuari de miseric\u00f2rdia, a tocar de la carretera cap a cambrils. al costat del passeig que porta al santuari han sorgit grups de cases unifamiliars, entre ells el molt nombr\u00f3s i extens de mas del vilanova. prenen el nom de la mare del darrer propietari, joana pi fortuny, quant en realitza la parcel\u00b7laci\u00f3 el seu fill, als anys 70. cap a la carretera de cambrils es troba a poca dist\u00e0ncia, a la partida d'aig\u00fcesverds, una nova urbanitzaci\u00f3, les palmeres, concebuda per la classe alta, al costat del club de tennis monterols i el camp de golf aig\u00fcesverds.\nbarri horts de mir\u00f3, s'empla\u00e7a, i pren el nom dels antigament els anomenats horts de mir\u00f3, ocupaven una gran extensi\u00f3 de terreny entre la riera de mir\u00f3, el cam\u00ed de valls i el carrer de l'aigua nova. inicialment en devien formar part l'hort del ros i el del pintat, que despr\u00e9s van agafar personalitat independent. a la segona meitat del s. xviii, la propietat era compartida per diverses branques de la fam\u00edlia mir\u00f3. i \u00e9s a partir dels 70 que comencen a quedar afectats per l'expansi\u00f3 urbana del nucli de la ciutat.dins mateix de la ciutat encara resten alguns vestigis de l'estructura de barri a la zona de sant roc, santa teresa i el carme, i tamb\u00e9 al barri dels poetes, on hi havia el \"reus deportiu vell\". als anys cinquanta es va crear el grup anomenat casa bloc, que foren les primeres cases en propietat horitzontal. despr\u00e9s, als seixanta, va sorgir no lluny el barri niloga, amb edificis de fins a 10 pisos. algunes barriades sorgides els anys setanta s\u00f3n, el barri del carrilet i la zona d'horts de mir\u00f3, i m\u00e9s moderna \u00e9s la zona dels capellans (amb el parc i les piscines), la del vel\u00f2drom i la de l'hort del ros.\n\n\n== hist\u00f2ria ==\n\n\n=== els inicis de reus ===\ncap al 1150 el normand robert d'aguil\u00f3 va repoblar la regi\u00f3, essent la primera prova documental un esment a una partici\u00f3 de l\u00edmits amb siurana del 1151 i la donaci\u00f3 de robert d'aguil\u00f3 el 3 de juny de 1154 a favor de l'esgl\u00e9sia de sant fructu\u00f3s com alou perpetu. el 5 de juny de 1154 l'arquebisbe de tarragona va donar dos ter\u00e7os de reus en feu a bertran de castellet, com a castl\u00e0, amb l'enc\u00e0rrec de construir una esgl\u00e9sia depenent de l'arquebisbat. el 29 de juny de 1159, en el repartiment de rendes de b\u00e9ns eclesi\u00e0stics, el ter\u00e7 de reus amb la seva parr\u00f2quia de santa maria fou atorgat al canonge cambrer, iniciant-se aix\u00ed la duplicitat de la senyoria en la qual el cambrer tenia un ter\u00e7 i a m\u00e9s l'alta i baixa jurisdicci\u00f3 i el mer i mixt imperi. llavors la ciutat s'esmentava als documents en llat\u00ed com redis o reddis. el castl\u00e0 bernat de bell-lloc va donar carta de poblaci\u00f3 el 3 d'agost de 1183, donant la propietat de les cases i horts, establint un cens a pagar per les terres de conreu i reservant-se la just\u00edcia, reconeixent per\u00f2 el seu vassallatge envers l'arquebisbat de tarragona. el 2 de juny de 1186 el cambrer joan de sant boi va donar una carta de franquesa, confirmant la del castl\u00e0. el cambrer va rebre la senyoria directa el 25 d'abril de 1203 de mans de l'arquebisbe.\n\n\n=== cambrers, arquebisbes de tarragona i papes ===\nl'administraci\u00f3 del cambrer, del que depenia el castl\u00e0, es complementava amb dos batlles, tres jurats i 30 consellers (i el consell de cent per assumptes d'import\u00e0ncia). el 1305 reus es va revoltar contra l'arquebisbe rodrigo de tello que volia fer pagar als ciutadans de reus i altres pobles la reconstrucci\u00f3 de les muralles de tarragona. aix\u00f2 fou l'embri\u00f3 de la comuna del camp. el 1309 el rei jaume ii va donar a la vila, a petici\u00f3 del castl\u00e0 sim\u00f3 de bell-lloc, el dret de fer mercat els dilluns, i la successora i actual gestora del tradicional mercat del dilluns \u00e9s la llotja de reus, els locals actuals de la qual varen ser inaugurats el 1972. el 1327 es va extingir la dinastia de castlans dels bell-lloc i va passar a bernat de cabrera que el 1335 la va vendre a pere mulet que la va perdre per deutes el 1345, embargant-la joan de savall, batlle del cambrer gozzio battaglia a favor de joan de manresa. els hereus de joan de manresa van vendre els seus drets al tarragon\u00ed bernat d'olzinelles el 1349. el cambrer pere roger de belfort va disputar el domini amb l'arquebisbe l\u00f3pez de ayerbe, el qual va enviar un ex\u00e8rcit que va delmar la ciutat. un segon atac va ser rebutjat i els atacants empaitats fins a la selva del camp on es van fer forts i els reusencs no van poder entrar. un tercer atac port\u00e0 a l'ocupaci\u00f3 militar de la ciutat que fou saquejada. el cambrer pere roger de belfort, nebot de climent vi, que llavors vivia a aviny\u00f3 amb el seu oncle, va conv\u00e8ncer el papa de cridar a l'arquebisbe, i el pont\u00edfex va obtenir un comprom\u00eds de pau. pere roger va donar una de les roses del seu blas\u00f3 a la ciutat com escut i m\u00e9s tard fou nomenat papa amb el nom de gregori xi, mantenint-se com a senyor de reus, per la qual cosa l'escut va ser coronat amb la tiara pontif\u00edcia i adornat amb les claus de sant pere. el 1380 reus i el cambrer bernat despujol van combatre altre cop amb l'arquebisbe; alguns actes van produir repres\u00e0lies per\u00f2 reus va comprar el perd\u00f3 reial el 1393. el castl\u00e0 joan d'olzinelles va perdre el domini per deutes, que va sortir a subhasta el 1397 i el va comprar el cambrer pere de luna (benet xiii d'aviny\u00f3) unificant-se aix\u00ed ambdues senyories.\n\n\n=== guerra dels segadors i l'arxiduc carles ===\nal comen\u00e7ament de la guerra dels segadors reus tenia 1200 cases habitades per\u00f2 es redu\u00efren a 800 al final de la guerra. el 16 de desembre de 1640 fou declarada enemiga de la p\u00e0tria per les corts i els b\u00e9ns dels seus habitants confiscats, com a resposta a la no participaci\u00f3 activa en la guerra. el 1641 va ser ocupada pel franc\u00e8s la mothe, i el banquer pere mancha va comprar el fet de no ser saquejada. els soldats francesos es comportaren com a ocupants, saquejant la ciutat i cometent abusos, i reus es va entregar als castellans el gener de 1642.\nreus va ser fidel a felip v de castella fins al 1705, per\u00f2 aquest any, amb la col\u00b7laboraci\u00f3 de joan nebot, es va revoltar en favor de l'arxiduc carles. el 3 de juliol de 1706 l'arxiduc va venir a la ciutat. el 1707 caigu\u00e9 en mans dels borb\u00f2nics breument i el 1709 es va rendir als castellans i francesos. el 1710 va tornar al camp de l'arxiduc. el 5 de juny de 1712 la muller de l'arxiduc, elisabet cristina, va donar a reus el t\u00edtol de ciutat imperial i atenta. el 1713 va ser ocupada pels borb\u00f2nics, per\u00f2 el 1714, quan es van demanar voluntaris per al sometent filipista, no s'hi va presentar ni un sol ciutad\u00e0. el 1719 va entrar per dues vegades a la ciutat el guerriller de cap\u00e7anes pere joan barcel\u00f3, el carrasclet, fidel a l'arxiduc.\n\n\n=== creixement del segle xviii ===\nal segle xviii reus tingu\u00e9 un creixement espectacular i arriba a ser la segona ciutat del principat. les muralles es van comen\u00e7ar a enderrocar abans del 1728 i l'enderroc es va completar el 1766. es desenvolupa el comer\u00e7 t\u00e8xtil i el de l'aiguardent. d'aquest darrer era el primer centre de cotitzaci\u00f3, essent els altres par\u00eds i londres, d'on la dita de \"reus, par\u00eds i londres\". la construcci\u00f3 d'un canal entre reus i salou, proposada per pere sunyer va ser concedida el 1805, per\u00f2 ja no es va portar a bon terme a causa de l'esclat de la guerra del franc\u00e8s i la confiscaci\u00f3 per la junta del principat dels fons recollits per l'obra (per destinar-los a la guerra). en aquest temps reus tenia consolats dels estats units, lig\u00faria, anglaterra, holanda, su\u00e8cia, ragusa, dinamarca, sic\u00edlia, estats pontificis, fran\u00e7a, portugal, n\u00e0pols i pr\u00fassia.\n\n\n=== la guerra del franc\u00e8s, el segle xix i el general prim ===\ndespr\u00e9s de la batalla de valls, el 26 de febrer de 1809 les tropes franceses entraren a reus, que form\u00e0 part del departament de boques de l'ebre, com a part de fran\u00e7a a la que catalunya havia estat annexionada. els francesos van sortir de reus el 1814. el 1817 reus va donar suport a l'aixecament liberal del general lacy i el 1820 al pronunciament de riego. el 7 de novembre de 1823 torna a ser ocupada pels francesos, els cent mil fills de sant llu\u00eds. el 1837 la mil\u00edcia reusenca es va revoltar i va proclamar la constituci\u00f3 espanyola de 1812. el 1843 es van pronunciar a reus joan prim i milans del bosch i la ciutat fou bombardejada pel general zurbano fins que va parar a precs d'un grup de reusencs on hi havia tamb\u00e9 maria rosa molas vallv\u00e9. al triomfar el moviment, amb el qual el poble no hi estava totalment d'acord, reus va rebre el t\u00edtol de ciutat i prim el de comte de reus. el 1854 va donar suport a la vicalvarada i el 1856 va intentar resistir a la caiguda del govern sorgit d'aquells fets. el 1868 reus va adherir amb entusiasme a la revoluci\u00f3 de setembre de prim. a les eleccions van passar a ser molt majoritaris els federals. el 1872 el general carl\u00ed joan francesch i serret va entrar a reus per poc temps i va morir a la lluita. el 1873 la rep\u00fablica va ser rebuda amb entusiasme. amb la restauraci\u00f3, els autonomistes i republicans comencen a dominar a les eleccions. el 1884 es va crear l'associaci\u00f3 catalanista de reus a la seu de la qual es va celebrar el 1893 l'assemblea de la uni\u00f3 catalanista. pau font de rubinat va fundar el 1886 el diari catalanista lo somatent. el 1856 es va inaugurar el ferrocarril de reus a tarragona, impulsat per josep parellada. el 1854 es crea la companyia gas reusense per a la il\u00b7luminaci\u00f3 de la ciutat, i el 1863 el banc de reus. el 1895 va apar\u00e8ixer al terme la fil\u00b7loxera que va matar les vinyes i va donar pas al cultiu majoritari de l'avellana. el 1897 es funda una companyia el\u00e8ctrica (electra reusense).\n\n\n=== la rep\u00fablica i la dictadura de franco ===\nel 1931 va votar per la rep\u00fablica, i evarist f\u00e0bregas la proclam\u00e0 des del balc\u00f3 de l'ajuntament. els anys 1937 i 1938 fou bombardejada pel b\u00e0ndol franquista. els rebels varen ocupar la ciutat el 15 de gener de 1939. la ciutat va romandre controlada pel r\u00e8gim franquista. el pen\u00faltim batlle franquista fou francesc llevat, fins al 1977, quan va arribar a l'alcaldia miquel col\u00e0s piquer, un industrial independent proper al r\u00e8gim per\u00f2 obert als nous corrents.\n\n\n=== anys recents ===\nel primer alcalde democr\u00e0tic fou el socialista carles mart\u00ed massagu\u00e9, advocat de reus. el va seguir el 1983 anton borrell marc\u00f3 que va morir tr\u00e0gicament en accident de cotxe a la carretera de cambrils; el seu successor fou juan maria roig per\u00f2 discrep\u00e0ncies amb el partit van fer que fos apartat l'endem\u00e0 essent nomenat josep abell\u00f3 padr\u00f3. aquest va retirar-se el 1999 i va ocupar el c\u00e0rrec l'alcalde llu\u00eds miquel p\u00e9rez segura, fins que fou substitu\u00eft per carles pellicer, de converg\u00e8ncia i uni\u00f3. el 2011 es va destapar el cas innova de presumpta corrupci\u00f3 pol\u00edtica, amb epicentre al h\u00f2lding municipal de l'ajuntament de reus, innova.\n\n\n== etimologia ==\nl'origen del nom de la ciutat \u00e9s discutit. per a alguns es tracta d'una derivaci\u00f3 de la paraula llatina que designava els presoners, i doncs es tractaria, a l'origen, d'un establiment penitenciari rom\u00e0. actualment la tesi m\u00e9s acceptada \u00e9s que el seu nom t\u00e9 origen celta. l'arrel red-, \"viatjar\" i d'on derivaria un celtisme per a cam\u00ed, origin\u00e0 el nom redis (o reddis), amb sufix llat\u00ed nominatiu -is; nom usat en documents del segle xii, que seria equivalent a un lloc \"en els camins\", \u00e9s a dir, un punt habitat en un encreuament de camins, cosa que encara \u00e9s avui dia. formaria part, per tant, d'una serie de top\u00f2nims derivats del celtisme per a cam\u00ed (ve)reda: abrera, breda, brea, viabrea, ras\u00e9s (pagus redensis>ras\u00e9s) i tants altres llocs occitans.\n\n\n== hidrografia ==\nels principals barrancs s\u00f3n el de l'abeurada, cinc ponts, roqu\u00eds, la boella, escorial i pedret i les rieres de la quadra (que ve del terme d'almoster), de la selva, de maspujols i del pi del burgar.\n\n\n== festes ==\nla festa major de reus es divideix en dos dates principals dels patrons de la ciutat:\n\nsant pere 29 de juny: les festes comencen amb el preg\u00f3 el dia de sant joan, el 24 de juny on es realitzen des del 1999 les barraques de reus, actualment ubicades al parc de la festa. aquestes s\u00f3n quatre dies de m\u00fasica en directe i gratu\u00efta. els actes principals de la festa s\u00f3n el 28 i 29 de juny. el dia 28 al vespre se celebren les completes, on tots els grups acompanyen al consistori, des de l'ajuntament fins a la prioral de sant pere. posteriorment retornen i fan l'encesa de la tronada. el dia 29 al mat\u00ed, a la pla\u00e7a del mercadal els grups festius fan una exhibici\u00f3 dels seus balls. al vespre es fa la process\u00f3, en qu\u00e8 participen els grups festius i la imatge del sant. en arribar la imatge a la porta de l'ajuntament, s'enc\u00e9n la darrera tronada de la festa. un cop acabada la process\u00f3, els grups tornen a la pla\u00e7a per fer els \u00faltims balls. altres actes de la festa s\u00f3n: el sopar del bou i arr\u00f2s, les cercaviles, la ruta del masclet, altres concerts gratu\u00efts o el can\u00f3 de les festes. per acabar la festa i a principis de juliol es realitza el festival reggus, un festival de m\u00fasica reggae i ska iniciat el 1993.miseric\u00f2rdia 25 de setembre: els actes principals de la festa se centren en la vig\u00edlia en qu\u00e8 se celebra la baixada de torxes fins al santuari. el dia 25 al mat\u00ed es fa la baixada al santuari dels grups festius al mateix temps que l'arquebisbe fa una missa a l'exterior de l'ermita. a la tarda hi ha la tradicional baixada del ball de diables, on despr\u00e9s de la solemne ballada de l'\u00e0liga a l'interior del santuari fan la carretillada final de festa. un cop cada 25 anys es fan les festes de la coronaci\u00f3 de la mare de d\u00e9u de miseric\u00f2rdia, moment en qu\u00e8 la imatge surt en process\u00f3 fins a la prioral de sant pere acompanyada dels grups festius. aquell dia es llen\u00e7a excepcionalment una tronada. el mateix passa unes dues setmanes m\u00e9s tard, quan la imatge torna al seu santuari.altres festes destacades s\u00f3n: \n\ncarnaval (febrer): cercavila durant el cap de setmana pels carrers de la ciutat, actualment pel passeig de prim.\ndiada de sant jordi (23 d'abril)\ntrapezi (la segona quinzena de maig): festival internacional de circ en diferents espais de reus, des de places, carrers, teatres, etc. activitats p\u00fabliques, i algunes pagant.\nla revetlla de sant joan (23 de juny)\nla festa de l'anada a l'antiga a salou\nla diada nacional de catalunya (11 de setembre).\nles tres gr\u00e0cies de reus \u00e9s el nom que rep una process\u00f3 celebrada per setmana santa, que forma part del cat\u00e0leg del patrimoni festiu de catalunya.a m\u00e9s, molts barris de la ciutat tenen la seva pr\u00f2pia petita festa.\n\n\n== cuina i productes t\u00edpics ==\nun dels productes agr\u00edcoles m\u00e9s importants de la ciutat \u00e9s l'avellana de reus. aquesta avellana es produeix en els camps de la ciutat i els pobles ve\u00efns sota les normes de la denominaci\u00f3 d'origen amb seu a la ciutat de reus.\nun altre producte destacat de la zona \u00e9s l'oli de la denominaci\u00f3 d'origen oli de siurana que compr\u00e8n les comarques del baix camp, el priorat, la ribera d'ebre, el tarragon\u00e8s, l'alt camp, el baix pened\u00e8s i la conca de barber\u00e0, tenint la seu del consell regulador a la ciutat de reus.\nels vins produ\u00efts al terme de reus es troben sota la denominaci\u00f3 d'origen tarragona.\n\nles begudes t\u00edpiques de la ciutat s\u00f3n:\n\nel plim, una beguda refrescant amb gust de pl\u00e0tan inventada i produ\u00efda a reus.\nel vermut de reus, o sigui un vermut fabricat per una de les dues f\u00e0briques locals, vermut yzaguirre o vermut mir\u00f3.\nel masclet, una beguda que consisteix en la barreja entre el plim i el vermut de reus.la menja tradicional de festa major \u00e9s el bou i arr\u00f2s, documentat dels del segle xiv.\nles postres t\u00edpiques de la ciutat s\u00f3n:\n\nel menjablanc de reus, que \u00e9s una crema a base d'ametlla i que s'acostuma a degustar per postres o per berenar.\nla coca amb cireres, una coca t\u00edpica de la festa de corpus.\nla coca d'ou el dijous gras\nel past\u00eds rus.\n\n\n== comer\u00e7 ==\nla ciutat \u00e9s un gran centre comercial. hi ha botigues per arreu per\u00f2 els carrers m\u00e9s comercials s\u00f3n el de llovera, el carrer major, el de monterols, de sant joan, de les galanes, de jes\u00fas i del vent.\nels dies de sant jaume se celebra fira, abans dedicada al bestiar per\u00f2 avui dia amb pres\u00e8ncia de molts sectors.\nla fira de mostres se celebrava al pavell\u00f3 de fires, constru\u00eft quasi espec\u00edficament per a l'esdeveniment fa uns trenta anys, als terrenys de l'antiga estaci\u00f3 de renfe, per\u00f2 va ser enderrocat el 2008, i fins a la construcci\u00f3 d'una seu nova, es va fer en una ubicaci\u00f3 provisional a l'avinguda del comer\u00e7, tamb\u00e9 a antics terrenys de la renfe. actualment, constru\u00eft el nou espai la fira de reus \u00e9s a l'avinguda de bellissens\nel mercat se celebra dilluns i dissabte al mercat central, reformat fa uns anys.\nels dissabtes als matins, des del mercat central fins a la meitat del passeig de prim, se celebra el mercat d'antiquaris i brocanters, on es reuneixen venedors de tota classe d'objectes antics.\nla llotja de contractaci\u00f3 dels fruits secs a la pla\u00e7a de prim, a un edifici de la caixa d'estalvis de tarragona, va ser tancada el 2004.\nel centre del pallol \u00e9s una galeria comercial al centre de la ciutat que consta de 21 botigues dedicades a l'oci, bellesa, tecnologia, complements, moda i restauraci\u00f3. \u00e9s en aquest barri que s'establ\u00ed la confiteria padreny el 1815.\n\n\n== universitat rovira i virgili ==\n\nla universitat rovira i virgili \u00e9s la instituci\u00f3 educativa de m\u00e0xim nivell a la ciutat. es va crear el 1991 a partir dels centres existents a reus i tarragona dependents de la universitat de barcelona. les instal\u00b7lacions de la universitat a reus es troben disperses en dos zones: el campus bellissens, (a l'autovia de bellissens, al costat del barri de sant josep obrer) i hi ha un segon recinte universitari al costat de l'hospital de sant joan de reus, a la pla\u00e7a de la patacada. els estudis que hi ha actualment a reus s\u00f3n la medicina i ci\u00e8ncies de la salut al campus vapor nou, les ci\u00e8ncies econ\u00f2miques i empresarials al campus bellissens i l'escola t\u00e8cnica superior d'arquitectura (etsa).\n\n\n== edificis hist\u00f2rics ==\nvegeu tamb\u00e9 llista de monuments de reus.els edificis hist\u00f2rics de la ciutat s\u00f3n:\n\ncastell del cambrer (avui reformat, a la pla\u00e7a del castell)\nesgl\u00e9sia prioral de sant pere de reus (pla\u00e7a de sant pere)\nel campanar (pla\u00e7a de sant pere)\nl'ajuntament (pla\u00e7a del mercadal)\npalau bofarull al carrer de llovera. (ocupat a la planta baixa per l'escola i conservatori de m\u00fasica de reus, de la diputaci\u00f3 de tarragona, que compta amb l'auditori higini angl\u00e8s)\ncentre de lectura, antic palau dels marquesos de tamarit.\nmuseu salvador vila-seca, antic edifici del banc d'espanya a reus.\ngaud\u00ed centre (pla\u00e7a mercadal).\n\u00abla boella\u00bb, casa natal del pintor mari\u00e0 fortuny, en l'actualitat seu del centre d'amics de reus\n\n\n=== edificis modernistes ===\nla ciutat de reus destaca pels seus edificis modernistes, entre els quals figuren obres dels arquitectes llu\u00eds dom\u00e8nech i montaner, pere caselles i tarrats i pere dom\u00e8nech roura.\n\ncasa nav\u00e0s, llu\u00eds dom\u00e8nech i montaner, 1901 - 1908, situat a la pla\u00e7a mercadal.\ncasa rull, llu\u00eds dom\u00e8nech i montaner, 1901, situat al carrer de sant joan 27.\ncasa gasull, llu\u00eds dom\u00e8nech i montaner, 1910 - 1912, situat al carrer de sant joan 27.\ninstitut pere mata, llu\u00eds dom\u00e8nech i montaner, 1899 - 1919, situat als afores de reus.\ncasa pinyol, pere caselles i tarrats, 1910, situat a la pla\u00e7a mercadal.\nescoles prat de la riba, pere caselles i tarrats, 1911, situat a l'avinguda prat de la riba 36.\nescorxador, pere caselles i tarrats, 1899, situat al carrer de l'escorxador.\nestaci\u00f3 enol\u00f2gica, pere caselles i tarrats, 1906 - 1910, situat al passeig sunyer 4 - 6.\ncasa munn\u00e9, pere caselles i tarrats, 1904, situat al raval mart\u00ed folguera 2.\ncasa sard\u00e0, pere caselles i tarrats,, 1896, situat a l'avinguda prat de la riba, 41.\ncasa marco, pere dom\u00e8nech roura, 1926, situat a la raval santa anna 23 - 25.\nxalet serra, joan rubi\u00f3 i bellver, 1911, situat a la carretera de castellvell.\n\n\n=== monuments ===\nresten molt poques fonts: la de la pla\u00e7a de la sang (de 1779), la de nept\u00fa a la pla\u00e7a del v\u00edctor tocant al carrer ample (de 1789), i la d'h\u00e8rcules a la pla\u00e7a del mateix nom (datada el 1857)\nfonts ornamentals s\u00f3n les del nen de les oques (pla\u00e7a de les oques) i tript\u00f2lem (pla\u00e7a de joan rebull).\nhi ha tamb\u00e9 fonts a les est\u00e0tues de la pastoreta (pla\u00e7a de la pastoreta) i de mari\u00e0 fortuny (al barri fortuny).\naltres est\u00e0tues sense fonts s\u00f3n la de prim (a la pla\u00e7a de prim) i la del condesito (basada en el quadre il contino, a la pla\u00e7a de mari\u00e0 fortuny, al costat de l'edifici de la caixa).\nhi ha tamb\u00e9 alguns monuments moderns (a la dona treballadora, a la ind\u00fastria t\u00e8xtil, etc.), m\u00e9s aviat de car\u00e0cter simb\u00f2lic.\n\n\n=== esgl\u00e9sies cat\u00f2liques ===\nsant pere (prioral)\ncrist rei\nla pur\u00edssima sang\nsant francesc\nsant joan\nsantuari de miseric\u00f2rdia\nsantuari del roser\nparr\u00f2quia sant josep obrer (barri sant josep obrer)\nparr\u00f2quia de sant bernat calv\u00f3 (barri fortuny)\nparr\u00f2quia de la immaculada (barri immaculada)\n\n\n=== masos ===\nels m\u00e9s destacats s\u00f3n els de bofarull, mas de la barberana, mas de la comtessa, mas de les \u00e0nimes, mas del larrard, mas del tallapedra, mas de sunyer, mas de nicolau, mas de puig, mas de valls, mas de sed\u00f3, mas del vilanova, mas d'igl\u00e9sies, mas de nav\u00e0s, mas gassull, mas del llevat, mas del parsifal, i d'altres.\n\n\n== serveis ==\nla ciutat compta amb vuit jutjats, registre civil, vuit notaries, i tres registres de la propietat (un d'ells pels termes de mont-roig i cambrils) \nt\u00e9 quatre llars d'infants o parvularis p\u00fablics, vint centres de prim\u00e0ria p\u00fablics, vuit de secund\u00e0ria p\u00fablics, a m\u00e9s dels centres concertats i privats, dues facultats (econ\u00f2miques i empresarials, medicina i ci\u00e8ncies de la salut) i 1 escola superior (arquitectura) dependents de la universitat rovira i virgili i un centre adscrit a la urv (aviaci\u00f3).\nhi ha tamb\u00e9 una escola d'art i disseny, una escola oficial d'idiomes, el conservatori de m\u00fasica de la diputaci\u00f3 de tarragona i l'escola d'adults mas pellicer, ubicada al barri de sant josep obrer.\n\nla ciutat t\u00e9 quatre teatres (teatre fortuny, teatre bartrina, estable del baix camp i la salle) i els auditoris del bravium i la vitxeta. t\u00e9 un cinema multisala i el cine club del centre de lectura.\nhi ha dos museus (el salvador vilaseca i el d'art i hist\u00f2ria) i l'arxiu comarcal. hi ha tamb\u00e9 sis sales d'art. la biblioteca principal \u00e9s la biblioteca central xavier amor\u00f3s, constru\u00efda a l'antic escorxador. addicionalment hi ha una biblioteca al centre de lectura, per\u00f2 nom\u00e9s \u00e9s per a socis; al barri de mas d'igl\u00e9sies s'hi ha constru\u00eft una biblioteca de districte, la biblioteca pere anguera, que porta el nom de l'historiador pere anguera.\ntamb\u00e9 hi ha dues dotzenes de bandes de m\u00fasica, cobles i gralles, i la mateixa quantitat de colles de festa major i carnaval. al seu torn, quant al lleure educatiu, hi ha dos esplais i quatre caus, agrupats a la coordinadora d'esplais i escoltes de reus (ceer).\nen el camp de l'esport hi ha el camp municipal mas d'igl\u00e9sies, l'estadi municipal al pol\u00edgon agro-reus i el camp de la pastoreta. el 1992 es va inaugurar el pavell\u00f3 ol\u00edmpic, i fa pocs anys les piscines municipals.\nhi ha tres mercats, el central, el del carrilet i el de la mancomunitat. aquest \u00faltim, al l\u00edmit entre reus i tarragona, \u00e9s per a majoristes.\nhi ha 4 esgl\u00e9sies protestants o evang\u00e8liques:\n\nesgl\u00e9sia evang\u00e8lica baptista (fieide) c/ de pau font de rubinat, 24\nesgl\u00e9sia evang\u00e8lica baptista (uebc) c/ de g\u00fcell i mercader, 1\nesgl\u00e9sia evang\u00e8lica de catalunya (eec-iee) c/ de vidal, 9-11\nesgl\u00e9sia evang\u00e8lica rios de vida c/ de vilanova i la geltr\u00fa s/nhi ha tamb\u00e9 una mesquita musulmana.\ndins de la premsa escrita cal esmentar tres publicacions gratu\u00eftes: el mercadal, una publicaci\u00f3 de l'ajuntament; m\u00e9s reus (del grup 100% comunicaci\u00f3); espais 7; lo nunci, de l'entitat centre d'amics de reus i reus directe. hi ha delegacions del diari de tarragona i el punt. hi ha tamb\u00e9 diversos diaris digitals com per exemple reus digital\npunt 6 r\u00e0dio \u00e9s una emissora de r\u00e0dio nascuda a reus el 1982 amb el nom de r\u00e0dio music club, en la que un dels programes hist\u00f2rics \u00e9s cops i flames (1989), dirigit per josep cartany\u00e0, \u00e9s el programa de m\u00fasica en catal\u00e0 m\u00e9s antic que continua en actiu.\n\n\n== esdeveniments esportius ==\nl'any 1992 va ser subseu ol\u00edmpica dels jocs ol\u00edmpics de barcelona'92.\nl'any 2015 el grup xou gran del reus deportiu obt\u00e9 la 5a pla\u00e7a al campionat del m\u00f3n disputat a col\u00f2mbia.\nun club local, el reus deportiu, competia a futbol generalment a tercera divisi\u00f3 (tot i que a la temporada 2016-2017 va jugar per primer cop a la seva hist\u00f2ria a segona divisi\u00f3 a) per\u00f2 va desapar\u00e9ixer per una mala gesti\u00f3. a hoquei patins el club va arribar a ser sis vegades campi\u00f3 d'europa i un cop del m\u00f3n, i recentment (2009 i 2017) ha estat un altre cop campi\u00f3 d'europa, sumant-ne ja 8 copes. altres entitats esportives: club de futbol reddis, club nataci\u00f3 reus ploms i el club esportiu despertaferro.\ndes de l'any 2021 la franqu\u00edcia de futbol americ\u00e0 barcelona dragons t\u00e9 la seva seu a reus i disputa els seus partits com a local a l'estadi municipal. els barcelona dragons formen part de la divisi\u00f3 sud de la european league of football.\n\n\n== ciutats agermanades ==\nreus mant\u00e9 una relaci\u00f3 d'agermanament amb les seg\u00fcents ciutats:\n bah\u00eda blanca, prov\u00edncia de buenos aires, argentina (1994)\n hadzici, b\u00f2snia i hercegovina (1995)\n astorga, castella i lle\u00f3, (1998)\n amgala, la\u00e2youne-sakia el hamra, rep\u00fablica \u00e0rab sahrau\u00ed democr\u00e0tica (2000)\n al-aaiun, la\u00e2youne-sakia el hamra, rep\u00fablica \u00e0rab sahrau\u00ed democr\u00e0tica (2000)\n boyeros, cuba (2000)\n gandia, comunitat valenciana (2008)\n deba, euskadi (2017)\n\n\n== refer\u00e8ncies ==\n\n\n== vegeu tamb\u00e9 ==\nllista d'alcaldes de reus\nllista de monuments de reus\nllista de reusencs\nescut de reus\nemissora r\u00e0dio reus\n\n\n== bibliografia ==\nhist\u00f2ria general de reus; dirigida per pere anguera. reus: l'ajuntament, 2003. 5 volums\n\n\n== enlla\u00e7os externs ==\nweb de l'ajuntament\n\u00abreus\u00bb. gran enciclop\u00e8dia catalana.  barcelona:  grup enciclop\u00e8dia catalana.\ninformaci\u00f3 de la generalitat de catalunya\nidescat. el municipi en xifres. reus\n\nviccionari"