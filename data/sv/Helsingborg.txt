"helsingborg (uttal\u2009) \u00e4r centralort i helsingborgs kommun och ligger i nordv\u00e4stra  sk\u00e5ne l\u00e4n. helsingborg ligger vid \u00f6resunds smalaste del, d\u00e4r endast 3 750 meter skiljer staden fr\u00e5n helsing\u00f6r i danmark. b\u00e5da orterna ing\u00e5r i \u00f6resundsregionen.\nhelsingborgs t\u00e4tort har 113 828  (2020-12-31) inv\u00e5nare och utg\u00f6r befolkningsm\u00e4ssigt sk\u00e5nes n\u00e4st st\u00f6rsta t\u00e4tort och sveriges nionde st\u00f6rsta t\u00e4tort.\n\n\n== ortnamn ==\nhelsingborg omn\u00e4mns 1085 som in helsingaburg (avskrift av latinskt original) och namnet best\u00e5r av en inbyggarbeteckning bildad till hals, vilket troligen syftar p\u00e5 \u00f6resunds smalaste del, och burg, som syftar p\u00e5 en bef\u00e4stning eller den naturliga h\u00f6jden i helsingborg. under \u00e5ren 1912\u20131970 stavades namnet h\u00e4lsingborg.\n\n\n== historia ==\n\nhelsingborgs historia str\u00e4cker sig tillbaka till vikingatiden. den viktiga plats d\u00e4r \u00f6resund \u00e4r som smalast har gett staden en strategisk position under l\u00e5ng tid. p\u00e5 medeltiden var staden och dess slott ett av nordens m\u00e4ktigaste f\u00e4sten och d\u00e4rmed inblandad i mycket av den tidens maktspel. under \u00e5rhundradena har helsingborg varit platsen f\u00f6r flera politiska konflikter och strider. de m\u00e5nga krigen mellan sverige och danmark gick h\u00e5rt \u00e5t staden och dess bebyggelse, men sedan 1700-talet har staden levt i fred och p\u00e5 1800-talet lyckades helsingborg \u00e5terh\u00e4mta sig ordentligt. helsingborg blev d\u00e5 en av sveriges snabbast v\u00e4xande st\u00e4der och en viktig hamn- och industristad.\n\n\n=== tiden fram till 1600-talet ===\nhelsingborg \u00e4r en av nordens \u00e4ldsta st\u00e4der. det har troligen funnits bebyggelse i form av en mindre bef\u00e4stning uppe p\u00e5 landborgen redan i slutet av 900-talet f\u00f6r att betrygga \u00f6verfarten mellan sk\u00e5ne och sj\u00e4lland. p\u00e5 1070-talet omn\u00e4mns staden av adam av bremen och den 21 maj 1085 omn\u00e4mns helsingborg (d\u00e5 skrivet helsingaburg) i ett g\u00e5vobrev fr\u00e5n den danske kungen knut den helige och detta datum har i sen tid f\u00e5tt st\u00e5 som stadens officiella f\u00f6delsedag.\nden tidigaste bebyggelsen uppe p\u00e5 landborgen var de tre kyrkorna s:t clemens, s:t petri och s:t olai. p\u00e5 1100-talet ersattes den enkla bef\u00e4stningen av ett st\u00f6rre slott i sandsten. detta dominerades av ett runt torn med drygt fyra meter tjocka v\u00e4ggar. i takt med att staden v\u00e4xte b\u00f6rjade folk bos\u00e4tta sig p\u00e5 stranden nedanf\u00f6r landborgen. p\u00e5 1300-talet var helsingborg en av danmarks mest betydelsefulla st\u00e4der fr\u00e4mst p\u00e5 grund av att slottet, som detta \u00e5rhundrade byggts om till det f\u00f6rsvarstorn i tegel som numera kallas k\u00e4rnan, var ett av nordens starkaste f\u00e4sten. \u00e4ven sankta maria kyrka nedanf\u00f6r landborgen ber\u00e4ttar om stadens betydelse d\u00e5 den var en av danmarks st\u00f6rsta stadskyrkor vid denna tidpunkt. \n\n1332 k\u00f6pte den svenske kungen magnus eriksson helsingborg och hela sk\u00e5ne utom bj\u00e4re samt blekinge genom att \u00f6verta en pant p\u00e5 34 000 mark silver. den danske kungen valdemar atterdag \u00e5terer\u00f6vrade de f\u00f6rlorade landskapen 1360 till stor del genom att komma \u00f6ver helsingborgs slott. p\u00e5 1400- och 1500-talen minskade helsingborgs betydelse i och med att slottet kronborg (d\u00e5 vid namn krogen), vilket var en betydligt modernare f\u00e4stning, byggdes i helsing\u00f6r.\n\n\n=== 1600-talet till mitten av 1800-talet ===\nvid freden i roskilde 1658 blev helsingborg svenskt och samma \u00e5r inkvarterades en svensk garnison i helsingborgs slott. de svensk-danska krigen under 1600- och 1700-talen h\u00e4rjade staden sv\u00e5rt och vid flera tillf\u00e4llen fick befolkningen fly och bebyggelsen sk\u00f6vlades och br\u00e4ndes. st\u00f6rst skada gjorde det sk\u00e5nska kriget (1675\u20131679) under vilket n\u00e4stan hela stadens \u00f6delades samt vid krigsslutet n\u00e4r danskarna intog staden vid tv\u00e5 tillf\u00e4llen. detta fick karl xi att vid krigsslutet riva stadens bef\u00e4stningar och det mesta av slottet. det enda som l\u00e4mnades kvar var k\u00e4rnan.1709, under det stora nordiska kriget, landsteg en stor dansk arm\u00e9 vid r\u00e5\u00e5 s\u00f6der om helsingborg. den d\u00e5varande generalguvern\u00f6ren i sk\u00e5ne, magnus stenbock, lyckades vid slaget vid helsingborg den 28 februari 1710 besegra den danska arm\u00e9n. en ryttarstaty av honom restes 1901 i helsingborg och flyttades till stortorget i denna stad 1959. i b\u00f6rjan av 1700-talet var helsingborg h\u00e5rt \u00e5tg\u00e5nget. flera \u00e5rs krigande, en h\u00e5rd f\u00f6rsvenskningspolitik samt minskad handel \u00f6ver sundet innebar en ekonomisk och befolkningsm\u00e4ssig stagnation. dessutom hade massgravar efter slaget f\u00f6rgiftat vattnet och pest br\u00f6t ut 1711\u20131712. 1770 hade helsingborg endast 1 300 inv\u00e5nare.\n\n\n=== tiden fr\u00e5n mitten av 1800-talet ===\nunder senare h\u00e4lften av 1800-talet b\u00f6rjade en kraftig expansion av n\u00e4ringslivet vilket medf\u00f6rde en m\u00e5ngdubbling av befolkningen. flera nya industrier grundlades och 1857 avskaffades \u00f6resundstullen. i mars 1892 invigdes sveriges f\u00f6rsta \u00e5ngf\u00e4rjef\u00f6rbindelse mellan helsingborg och helsing\u00f6r. fr\u00e5n att ha haft 4 000 inv\u00e5nare i mitten av 1800-talet passerade folkm\u00e4ngden under 1920-talet 50 000-strecket och 1920 var helsingborg sveriges femte st\u00f6rsta stad. efter 1930 gick helsingborgs befolkningsutveckling i en beskedligare takt.\nhelsingborg blev en viktig exporthamn, inte minst f\u00f6r spannm\u00e5l. betydande f\u00f6r staden var dess konsuler: lokala f\u00f6retagare, kommunalm\u00e4n och riksdagsledam\u00f6ter. tv\u00e5 av de ledande var petter olsson och nils persson, vilka b\u00e5da har f\u00e5tt tv\u00e5 torg i staden namngivna efter sig: konsul olssons plats och konsul perssons plats. en annan betydelsefull f\u00f6retagare var henry dunker, disponenten p\u00e5 helsingborgs gummifabrik ab (senare tretorn ab), som en g\u00e5ng var sveriges rikaste man.i samband med helsingborgsutst\u00e4llningen 1903 invigdes helsingborgs stads sp\u00e5rv\u00e4gar, vilka fortlevde till h\u00f6gertrafikoml\u00e4ggningen 1967 n\u00e4r hela linjen\u00e4tet lades ned.\n\n\n=== historiska datum ===\n1085 (21 maj) \u2013 staden helsingborg/helsingaburg omtalas i ett g\u00e5vobrev av knut den helige.\n1270 \u2013 dominikanerklostret helgat \u00e5t s:t nikolaus grundades.\n1310 (17 juli) \u2013 freden i helsingborg sluts mellan sverige, norge och danmark. birger magnusson \u00e5terf\u00e5r den svenska kronan.\n1410 \u2013 sankta maria kyrka byggd.\n1658 (26 februari) \u2013 freden i roskilde d\u00e4r helsingborg blir svenskt.\n1658 (29 oktober) \u2013 sj\u00f6slaget i \u00f6resund.\n1676 \u2013 en dansk arm\u00e9 landstiger vid r\u00e5\u00e5 under det sk\u00e5nska kriget.\n1707 (17 juni) \u2013 raml\u00f6sa brunn grundas.\n1710 (28 februari) \u2013 magnus stenbock besegrar en dansk invasionsh\u00e4r utanf\u00f6r helsingborg.\n1810 (20 oktober) \u2013 jean baptiste bernadotte, senare karl xiv johan, tar sina f\u00f6rsta steg p\u00e5 svensk mark i helsingborg.\n1847 \u2013 oscar patrick sturzen-becker grundar tidningen \u00f6resundsposten, som blir ett organ f\u00f6r skandinavismen.\n1863 \u2013 stadskommunen helsingborgs stad inr\u00e4ttas\n1865 (31 juli) \u2013 helsingborg-billeberga-landskrona j\u00e4rnv\u00e4g invigs.\n1891 \u2013 helsingborgs gummifabrik ab grundas.\n1892 (10 mars) \u2013 t\u00e5gf\u00e4rjef\u00f6rbindelsen mellan helsingborg och helsing\u00f6r invigs.\n1903 \u2013 industriutst\u00e4llning i helsingborg. terrasstrapporna invigs. sp\u00e5rvagnstrafik b\u00f6rjar.\n1907  \u2013 helsingborgs if grundas, via en sammanslagning av stattena if och if svithiod\n1912 \u2013 helsingborg stavas h\u00e4lsingborg efter stavningsreformen 1906.\n1921 \u2013 helsingborgs teater blir sveriges f\u00f6rsta stadsteater.\n1932 \u2013 helsingborgs konserthus invigs.\n1945 (8 februari) \u2013 allierat plan skjuts ner i helsingborg. \u00e5tta d\u00f6da.\n1955 (10 juni) \u2013 h55-utst\u00e4llningen invigs.\n1967 (3 september) \u2013 h\u00f6gertrafikoml\u00e4ggningen medf\u00f6r att sp\u00e5rvagnstrafiken avskaffas.\n1971 \u2013 stadskommunen h\u00e4lsingborgs stad uppl\u00f6ses n\u00e4r helsingborgs kommun bildas. helsingborg stavas igen som helsingborg.\n1976 \u2013 gamla teatern rivs och ers\u00e4tts av en ny.\n1991 (9 juni) \u2013 knutpunkten, helsingborgs nya resecentrum, invigs.\n1999 (10 juni) \u2013 helsingborgsutst\u00e4llningen h99 invigs.\n2000 \u2013 t\u00e5gf\u00e4rjetrafiken mellan helsingborg och helsing\u00f6r upph\u00f6r p\u00e5 grund av \u00f6ppnandet av \u00f6resundsbron. bil- och passagerarf\u00e4rjetrafiken forts\u00e4tter som tidigare.\n2002 (27 april) \u2013 dunkers kulturhus invigs vid sundstorget.\n\n\n=== administrativa tillh\u00f6righeter ===\n\nhelsingborgs stad ombildades vid kommunreformen 1862 till en stadskommun. 1905 inkorporerades st\u00f6rre delen av helsingborgs landsf\u00f6rsamlings municipalsamh\u00e4lle och 1907 \u00e5terst\u00e5ende delen. 1919 inf\u00f6rlivades resterande del av helsingborgs socken/landskommun. 1914 inf\u00f6rlivades en del av raus socken/landskommun och 1918 resterande del. 1971 uppgick stadskommunen i helsingborgs kommun med helsingborg som centralort.i kyrkligt h\u00e4nseende har helsingborg till 1927 h\u00f6rt till helsingborgs f\u00f6rsamling, f\u00f6re 1919 ben\u00e4mnd helsingborgs stadsf\u00f6rsamling och vari d\u00e5 helsingborgs landsf\u00f6rsamling uppgick. stadsf\u00f6rsamlingen delades 1927 upp i helsingborgs gustav adolfs f\u00f6rsamling och helsingborgs maria f\u00f6rsamling, ur vilken filborna f\u00f6rsamling utbr\u00f6ts 1977. efter inf\u00f6rlivning 1914/1918 av raus socken h\u00f6r delar av omr\u00e5det f\u00f6r raus f\u00f6rsamling till stadens bebyggelse. bebyggelsen har sedan efter 1960 expanderat och omfattar mindre delar av kropps f\u00f6rsamling och allerums f\u00f6rsamling.\norten ingick till 1971 i domkretsen f\u00f6r helsingborgs r\u00e5dhusr\u00e4tt. sedan 1971 ing\u00e5r t\u00e4torten i helsingborgs domsaga.\n\n\n=== befolkningsutveckling ===\nfram till mitten av 1800-talet kunde helsingborg betecknas som en sm\u00e5stad och hade innan detta en befolkning p\u00e5 endast runt 1 000 inv\u00e5nare. i och med industrialismens genombrott i staden b\u00f6rjade befolkningen under andra h\u00e4lften av 1800-talet, och en stor del av 1900-talet, \u00f6ka explosionsartat. mellan 1850 och 1900 sexdubblades folkm\u00e4ngden genom en \u00f6kning fr\u00e5n 4 140 till 24 670 inv\u00e5nare. detta var vid tidpunkten den st\u00f6rsta procentuella folk\u00f6kningen i sverige och helsingborg var d\u00e5 sveriges femte st\u00f6rsta stad. under det sena 1900-talets nedg\u00e5ng inom industrin saktades \u00f6kningen av befolkningskurvan ned, men bibeh\u00e5ller \u00e4nd\u00e5 en svag stigning av befolknings\u00f6kningen i staden. kravet p\u00e5 nya bost\u00e4der \u00e4r h\u00f6ga och s\u00e4rskilt har k\u00f6n f\u00f6r fribyggartomter \u00f6kat kraftigt.\ni sin bok fj\u00e4rde staden: placemarketing helsingborg har ola tufvesson, universitetslektor i kulturgeografi p\u00e5 campus helsingborg, studerat stadens utg\u00e5ngspunkt vad g\u00e4ller befolkning. staden ligger i ett v\u00e4ldigt befolkningst\u00e4tt omr\u00e5de och i st\u00e4llet f\u00f6r att j\u00e4mf\u00f6ra folkm\u00e4ngden mellan kommuner, som kan variera i yta, framl\u00e4gger tufvesson tesen att se hur m\u00e5nga m\u00e4nniskor som bor inom tre mils radie fr\u00e5n stadens r\u00e5dhus. inom helsingborgs sf\u00e4r skulle det d\u00e5 bo ungef\u00e4r 300 000 m\u00e4nniskor, vilket g\u00f6r att tufvesson anser att helsingborg kan kalla sig sveriges fj\u00e4rde st\u00f6rsta stad. n\u00e5got definierat storstadsomr\u00e5de existerar dock inte, \u00e4ven om ett flertal nordv\u00e4stsk\u00e5nska kommuner samarbetar genom familjen helsingborg. enligt organisationen f\u00f6rv\u00e4ntas det 2022 bo 353 000 inv\u00e5nare i familjen helsingborgs omr\u00e5de.antalet utrikes f\u00f6dda i helsingborg, vilka kommer fr\u00e5n cirka 165 l\u00e4nder, uppgick 2019 till 38 955, motsvarande 26,4 % av den totala folkm\u00e4ngden. sedan \u00e5r 2000 har andelen utrikes f\u00f6dda i helsingborg \u00f6kat med 11,3 %. cirka 8 % av de yngre barnen 0-6 \u00e5r \u00e4r utrikesf\u00f6dda och 18 % av grundskolebarnen 7-15 \u00e5r. av den arbetsf\u00f6ra befolkningen 19-64 \u00e5r \u00e4r 33 % utrikesf\u00f6dda.\n\n\n== stadsbild ==\n\n\n=== berggrund ===\ntopografin i helsingborg domineras av en dramatisk abrasionsbrant, kallad landborgen, som str\u00e4cker sig mellan 20 och 35 meter \u00f6ver havet l\u00e4ngs kusten fr\u00e5n p\u00e5lsj\u00f6 genom stadens centrum f\u00f6r att sedan ungef\u00e4r vid raml\u00f6sa vika av och dra sig in\u00e5t landet. denna \u00e4r en del av en l\u00e5ng f\u00f6rkastningszon som str\u00e4cker sig diagonalt genom sk\u00e5ne, kattegatt och \u00f6stersj\u00f6n ner till bornholm, kallad tornquistzonen. genom denna har det under istiden brutits dalar och raviner som sk\u00e4r in i branten p\u00e5 flera st\u00e4llen, d\u00e4r de mest dramatiska \u00e4r p\u00e5lsj\u00f6dalen och h\u00e4lsodalen. \nberggrunden i helsingborg best\u00e5r ner till 50\u2013150 meter av bergarter som bildades under r\u00e4tliastiden i \u00f6verg\u00e5ngen mellan jura och krita f\u00f6r 200 miljoner \u00e5r sedan. denna berggrund best\u00e5r av en f\u00f6r sverige unik kombination av sandsten och lerskiffer med inslag av tunna kolfl\u00f6tslar, vilken endast existerar i sk\u00e5ne. de \u00f6vre jordlagren best\u00e5r till v\u00e4ster om landborgen till st\u00f6rsta delen av sand och grus medan lermor\u00e4ner dominerar \u00f6ver lagren p\u00e5 landborgen.r\u00e5\u00e5n flyter genom fiskesamh\u00e4llet r\u00e5\u00e5 i s\u00f6dra helsingborg.\n\n\n=== stadsbildens karakt\u00e4r ===\nlandborgen har en stor p\u00e5verkan p\u00e5 helsingborgs stadsbild. dess l\u00e5nga utstr\u00e4ckning g\u00f6r att helsingborgs centrum tr\u00e4ngs in p\u00e5 den smala landremsa som finns mellan \u00f6resund och landborgens kant. de enda naturliga f\u00f6rbindelserna mellan de nedre delarna av staden och de uppe p\u00e5 plat\u00e5n finns i ett antal raviner som skjuter in i landborgen p\u00e5 ett antal st\u00e4llen fr\u00e5n norr till s\u00f6der vid halalid, t\u00e5gabacken, h\u00e4lsobacken, l\u00e5ngvinkelsgatan, bergaliden och g\u00e5seb\u00e4cksdalen. \n\nlandborgen separerar d\u00e4rmed staden och f\u00f6rhindrar de centrala delarna att v\u00e4xa in\u00e5t land. som resultat ligger stora delar av helsingborgs centrum p\u00e5 utfyllnadsmark i \u00f6resund. d\u00e4remot skapar landborgen ocks\u00e5 goda m\u00f6jligheter f\u00f6r kontakt med vattnet och havsutsikt l\u00e5ngt in\u00e5t land eftersom plat\u00e5n h\u00f6jer sig \u00f6ver den centrala bebyggelse och bebyggelsen visar upp en sammanh\u00e4ngande fasad ut mot havet.i centrum \u00e4r arkitekturen en t\u00e4tbebyggd stenstad, med monumentala och storstadsm\u00e4ssiga hus mot paradgatorna drottninggatan och j\u00e4rnv\u00e4gsgatan samt mot stortorget, sankt j\u00f6rgens plats och tr\u00e4dg\u00e5rdsgatan. i gatorna bakom denna bebyggelse \u00e4r arkitekturen mer sm\u00e5skalig och intim.\n\n\n=== stadsdelar ===\ni takt med att helsingborg b\u00f6rjade v\u00e4xa under 1800-talets andra h\u00e4lft b\u00f6rjade omr\u00e5den uppst\u00e5 utanf\u00f6r den gamla stadsk\u00e4rnan, som varit n\u00e5gorlunda of\u00f6r\u00e4ndrad sedan den senare medeltiden. till en b\u00f6rjan ben\u00e4mndes de olika omr\u00e5dena som f\u00f6rst\u00e4der, till exempel \u00f6stra f\u00f6rstaden (bebyggelsen utmed l\u00e5ngvinkelsgatan) och s\u00f6dra f\u00f6rstaden (bebyggelsen utmed s\u00f6dergatan). dessa ben\u00e4mningar f\u00f6renklades s\u00e5 sm\u00e5ningom: s\u00f6dra f\u00f6rstaden blev till s\u00f6der och bebyggelsen norr om h\u00e4lsov\u00e4gen kallades norr. vissa stadsdelar har namn som g\u00e5r l\u00e4ngre tillbaka i tiden genom \u00e4ldre ortnamn eller bebyggelse som inkorporerats i helsingborg. bland de ursprungligen sj\u00e4lvst\u00e4ndiga orter som vuxit samman med staden finns r\u00e5\u00e5, stattena, raus plantering och raml\u00f6sa. andra stadsdelar (s\u00e5som ringstorp, \u00e4ttekulla, h\u00f6gasten och drottningh\u00f6g) tar sina namn fr\u00e5n fornminnesplatser. eftersom trakten kring helsingborg mestadels bestod av odlingslandskap v\u00e4xte flera stadsdelar fram p\u00e5 marker som tillh\u00f6rt landerier eller g\u00e5rdar och fick d\u00e4rf\u00f6r ofta sina namn d\u00e4rifr\u00e5n. de omr\u00e5den som f\u00e5tt namn efter landerier \u00e4r eneborg, fredriksdal, n\u00e4rlunda, sofieberg och t\u00e5gaborg medan de som f\u00e5tt namn fr\u00e5n g\u00e5rdar \u00e4r adolfsberg, berga, dalhem, elineberg, gustavslund och miatorp.\ngr\u00e4nserna f\u00f6r helsingborgs olika stadsdelar \u00e4r inte officiellt fastst\u00e4llda. ist\u00e4llet har helsingborgs kommun delat in staden i 32 s\u00e5 kallade statistikomr\u00e5den som dock ofta motsvarar gamla stadsdelar eller bostadsomr\u00e5den, fr\u00e5n vilka de ocks\u00e5 f\u00e5tt sina namn. totalt hade statistikomr\u00e5dena en befolkning p\u00e5 99 856 inv\u00e5nare den 1 januari 2014.de centrala stadsdelarna norr och s\u00f6der om stadens gamla stadsk\u00e4rna har traditionellt tillh\u00f6rt olika skikt av samh\u00e4llet. stadsdelarna s\u00f6der, raus plantering och h\u00f6gaborg var l\u00e4nge dominerade av flera industrier, vilket gjorde att befolkningen till st\u00f6rsta delen bestod av arbetare som bosatt sig n\u00e4ra sina arbetsplatser. i de norra stadsdelarna norr och t\u00e5gaborg bosatte sig d\u00e4remot mestadels v\u00e4lb\u00e4rgade inv\u00e5nare. dessa strukturer lever till stor del kvar i helsingborg. i de s\u00f6dra delarna \u00e4r arbetsl\u00f6sheten h\u00f6g och utbildningsniv\u00e5n l\u00e5g medan en h\u00f6g andel h\u00f6gutbildade h\u00f6ginkomsttagare bor i norr. helsingborgs miljonprogramsomr\u00e5den dalhem, drottningh\u00f6g och fredriksdal uppvisar \u00e4ven de en l\u00e4gre utbildningsniv\u00e5 och h\u00f6gre arbetsl\u00f6shet medan de allra sydligaste delarna som raml\u00f6sa och r\u00e5\u00e5 uppvisar en st\u00f6rre andel h\u00f6ginkomsttagare med eftergymnasial utbildning.oceanhamnen \u00e4r en stadsdel under uppbyggnad som st\u00e5r som v\u00e4rd f\u00f6r stora delar av h22.\nnoteringar^  t\u00e5gaborg delas av helsingborgs stad in i tv\u00e5 statistikomr\u00e5den: t\u00e5gaborg n (7a) med ett inv\u00e5narantal p\u00e5 3 353 och t\u00e5gaborg s (7b) med ett inv\u00e5narantal p\u00e5 4 098 per den 1 januari 2014.\n\n\n=== bebyggelsen ===\n\nde mesta av den \u00e4ldre arkitekturen har f\u00f6rst\u00f6rts i samband med krig. s\u00e4rskilt f\u00f6r\u00f6dande var det sk\u00e5nska kriget n\u00e4r f\u00f6rst den danske kungen kristian v rev stora delar av staden f\u00f6r att st\u00e4rka dess bef\u00e4stningar och sedan karl xi rev st\u00f6rre delen av helsingborgs slott f\u00f6r att bara l\u00e4mna kvar k\u00e4rnan. n\u00e5gra av de enda sp\u00e5ren av profan bebyggelse fr\u00e5n 1600- och 1700-talen \u00e4r jacob hansens hus, gamleg\u00e5rd och henckelska g\u00e5rden.den st\u00f6rsta delen av bebyggelsen i stadens centrala delar \u00e4r fr\u00e5n slutet av 1800-talet till exempel l\u00e4ngs de nybyggda paradgatorna drottninggatan och j\u00e4rnv\u00e4gsgatan, fortfarande n\u00e5gra av stadens huvudleder, och stortorget. bland dessa byggnader finns hotell mollberg, continentalpalatset och r\u00e5dhuset. jugendstilen \u00e4r rikt representerad, s\u00e4rskilt i omr\u00e5det v\u00e4ster om olympia d\u00e4r ett helt villaomr\u00e5de domineras av jugendstilens rundade former och dekorativa inslag. under modernismen byggdes pampiga funkisbyggnader bland vilka helsingborgs konserthus, ritat av sven markelius, utm\u00e4rker sig som sveriges f\u00f6rsta monumentala funkisbyggnad. i gatorna bakom m\u00e5nga pampiga fasader, till exempel l\u00e4ngs bruksgatan och runt sankta maria kyrka finns fortfarande flera byggnader av blygsammare och sm\u00e5skaligare natur. helsingborg \u00e4r en utpr\u00e4glad stenstad med endast f\u00e5 exempel p\u00e5 byggnader i korsvirke eller tr\u00e4 i de centrala delarna. som en tr\u00e4byggnad av betydelse kan n\u00e4mnas f\u00f6re detta \u00e5ngf\u00e4rjestationen, ritad av folke zettervall, som ligger invid hamntorget. ett annat s\u00e4llsynt exempel av \u00e4ldre datum \u00e4r torn\u00e9rhjelmska huset fr\u00e5n 1804 p\u00e5 f\u00e5gels\u00e5ngsgatan. \nexempel p\u00e5 byggnader \n\nkyrkobyggnader som tillh\u00f6r svenska kyrkan \u00e4r sankta maria kyrka, gustav adolfs kyrka, raus kyrka, sankt olofs kyrka samt efs-kyrkan p\u00e5 r\u00e5\u00e5.  dessutom finns det f\u00f6r den katolska f\u00f6rsamlingen sankt clemens kyrka, f\u00f6r den serbisk-ortodox f\u00f6rsamlingen sankt basilius den stores kyrka, samt f\u00f6r ett stort antal frikyrkof\u00f6rsamlingar som jesu kristi kyrka av sista dagars heliga, pingstkyrkan och equmeniakyrkan finns det egna lokaler. ytterligare finns en muslimsk f\u00f6rsamling, med bland annat en mosk\u00e9 bel\u00e4gen vid korsningen rusth\u00e5llsgatan-brunnb\u00e4cksgatan i stadsdelen miatorp och en judisk f\u00f6rsamling, vars synagoga \u00e4r bel\u00e4gen i von platenska huset p\u00e5 springpostgr\u00e4nden i centrala helsingborg.\n\n\n=== torg och platser ===\ndet mest centrala torget i helsingborg \u00e4r stortorget, som str\u00e4cker sig fr\u00e5n terrasstrapporna och konsul trapps plats i \u00f6ster och sluttar l\u00e4tt ner mot \u00f6verg\u00e5ngen mellan drottninggatan och j\u00e4rnv\u00e4gsgatan i v\u00e4ster. torget har f\u00e5tt sin s\u00e4regna avl\u00e5nga karakt\u00e4r av att det tillkom under den danska ockupationen av staden p\u00e5 1670-talet n\u00e4r den danska arm\u00e9n drog en bred f\u00f6rs\u00f6rjningslinje mellan helsingborgs slott och hamnen, rakt genom befintlig bebyggelse. 1692 beslutade generalguvern\u00f6ren i sk\u00e5ne, rutger von ascheberg, att man p\u00e5 denna plats skulle anl\u00e4gga stadens nya torg.i stortorgets f\u00f6rl\u00e4ngning ut mot hamnen ligger hamntorget som tillkom p\u00e5 1890-talet i och med byggnationen av norra hamnen. vid torget ligger gamla tullhuset, som sedan l\u00e4nge varit terminal \u00e5t personf\u00e4rjor \u00f6ver sundet, och \u00e5ngf\u00e4rjestationen. l\u00e4ngst i \u00f6ster, strax vid pirkanten, tronar carl milles staty sj\u00f6fartsgudinnan p\u00e5 en h\u00f6g piedestal och vid sidan om denna finns ett monument \u00f6ver karl xiv johans landstigning i helsingborg. fr\u00e5n hamntorget och bort mot knutpunkten ligger kungstorget som, efter att ha varit mestadels parkering och banomr\u00e5de under den tid d\u00e5 det gick j\u00e4rnv\u00e4gssp\u00e5r rakt genom staden, numera \u00e4r omvandlat till en plats med uteserveringar och scen f\u00f6r olika tillst\u00e4llningar.sundstorget byggdes 1865 p\u00e5 utfyllnadsmark i \u00f6resund. runt torget byggdes flera monumentala byggnader fr\u00e4mst fr\u00e5n runt sekelskiftet 1900. p\u00e5 grund av uppf\u00f6randet av en saluhall i torgets v\u00e4stra del flyttades st\u00f6rre delen av torghandeln fr\u00e5n stortorget till sundstorget. under den senare delen av 1900-talet revs dock saluhallen och torget blev i st\u00e4llet ett parkeringstorg s\u00e5 n\u00e4r som p\u00e5 en liten yta d\u00e4r sundstorgets grill l\u00e5g. 2004 byggdes torget om och parkeringen f\u00f6rlades i ett underjordiskt parkeringsgarage p\u00e5 tv\u00e5 v\u00e5ningar samt att en saluhall i glas byggdes, denna g\u00e5ng i torgets s\u00f6dra sida. l\u00e4ngs torgets norra fasad ligger flera restauranger och i v\u00e4ster innesluts torget av dunkers kulturhus.\nflera platser i helsingborg har f\u00e5tt namn av personer med stor betydelse f\u00f6r staden. n\u00e5gra exempel \u00e4r henry dunkers plats mellan konserthuset och stadsteatern, som fick sitt namn vid h99-utst\u00e4llningen f\u00f6r att hedra henry dunkers bidrag till stadens kulturliv genom dunkerska stiftelserna. konsul olssons plats \u00e4r centralt bel\u00e4gen, inb\u00e4ddad vid mitten av kullagatan i n\u00e4rheten av konsul petter olssons magasinbyggnad. vid terrasstrapporna har konsul oscar trapp hedrats med en egen plats som tack f\u00f6r dennes p\u00e5drivning av restaureringen av k\u00e4rnan, byggandet av terrasstrapporna och bevarandet av flera \u00e4ldre byggnader. vid platsen d\u00e4r den gamla, numera rivna, teatern l\u00e5g vid bruksgatan hedrades regiss\u00f6ren ingmar bergman med en plats 2008; bergman var teaterchef p\u00e5 helsingborgs stadsteater 1944\u20131946. p\u00e5 s\u00f6der ligger konsul perssons plats p\u00e5 den tomt d\u00e4r nils perssons svavelsyrafabrik tidigare l\u00e5g. norr om denna ligger m\u00e4ster palms plats, efter den socialistiske agitatorn august palm, vilken omges av flera senmodernistiska byggnader s\u00e5som s\u00f6derpunkten och fackf\u00f6reningarnas hus. p\u00e5 s\u00f6der ligger \u00e4ven gustav adolfs torg, som anlades 1878 som nya torg i enlighet med en stadsplan fr\u00e5n 1874. torget fick sitt nuvarande namn av gustav adolfs kyrka, som uppf\u00f6rdes 1897 i torgets norra del. p\u00e5 torget bedrivs torghandel de flesta dagar i veckan.\n\n\n=== parker och gr\u00f6nomr\u00e5den ===\nflera av helsingborgs parker ligger som en krans runt stadens centrala delar d\u00e4r de allra f\u00f6rsta parkerna kom till p\u00e5 sent 1800-tal. f\u00f6rt\u00e4tningen av staden och de m\u00e5nga nya industrierna gjorde att behovet av gr\u00f6nomr\u00e5den f\u00f6r avkoppling och rekreation blev allt p\u00e5tagligare. m\u00e5nga av stadens parker har tidigare varit tr\u00e4dg\u00e5rdar som donerats till staden av dess v\u00e4lbemedlade \u00e4gare.\nden f\u00f6rsta riktiga park som anlades var krookska planteringen bel\u00e4gen mellan helsingborgs d\u00e5varande innerstad och den nya stadsdelen s\u00f6der. p\u00e5 platsen l\u00e5g tidigare bollbrolyckan, som var en del av stadens f\u00e4ladsmark. planer fanns att bebygga marken f\u00f6r att knyta samman stadsdelarna, men i st\u00e4llet k\u00f6pte syskonen krook upp och donerade den till staden att anv\u00e4ndas till plantering. parken anlades 1873\u20131874 och \u00f6ppnades f\u00f6r allm\u00e4nheten 1877.\nen annan tidig park i helsingborg \u00e4r \u00f6resundsparken som \u00e4r bel\u00e4gen i en ravin i landborgen kallad h\u00e4lsobacken, men \u00e4ven med en del uppe p\u00e5 landborgen. parken anlades 1876\u20131877 efter att verksamheten i de vattenkvarnar som bildade helsingborgs tidigaste industriomr\u00e5de flyttat till det nya industriomr\u00e5det p\u00e5 s\u00f6der. parkens sluttningar \u00e4r rikt bevuxna med rhododendronbuskar och skuggande tr\u00e4d. h\u00e4r ligger \u00e4ven sofiak\u00e4llan som p\u00e5tr\u00e4ffades 1889 och som \u00e4r sveriges enda naturliga saltvattenk\u00e4lla. omr\u00e5det runt k\u00e4rnan har hyst v\u00e4ldigt sparsam bebyggelse \u00e4nda sedan karl xi beordrade att hela slottet, f\u00f6rutom k\u00e4rnan, skulle rivas. i samband med helsingborgsutst\u00e4llningen 1903 kring k\u00e4rnan anlades en park kallad slottshagen och en lekplats har funnits i parken sedan 1906.\n\nn\u00e5gra av helsingborgs mest k\u00e4nda parker har tillkommit genom donationer fr\u00e5n n\u00e5gra av stadens prominenta inv\u00e5nare. \u00f6ster om idrottsomr\u00e5det p\u00e5 olympia ligger fredriksdals friluftsmuseum, som 1918 donerades till helsingborgs stad av konsul trapps \u00e4nka, gisela trapp. parken hyser fredriksdals herrg\u00e5rd, botanisk tr\u00e4dg\u00e5rd, frukttr\u00e4dg\u00e5rd och fredriksdalsteatern. efter gustaf vi adolfs d\u00f6d erh\u00f6ll helsingborgs stad sofiero slott med tillh\u00f6rande tr\u00e4dg\u00e5rd som g\u00e5va. parken har blivit ber\u00f6md f\u00f6r sina m\u00e5nga olika arter av rhododendron och olika evenemang, som orkid\u00e9t\u00e4vlingen sofiero trophy och veteranbilsutst\u00e4llningen sofiero classic. en annan donation \u00e4r vikingsberg med tillh\u00f6rande park, bel\u00e4get p\u00e5 landborgen, som ida och otto banck \u00f6verl\u00e4mnade till staden 1912. sj\u00e4lva villan p\u00e5 vikingsberg hyste l\u00e4nge stadens konstsamling och \u00e4r nu f\u00f6r tiden privat konstgalleri. parken best\u00e5r av b\u00e5de buskinramade tr\u00e4dg\u00e5rdar, n\u00e4ckrosdamm och \u00f6ppna gr\u00f6nytor.\n\u00e4nnu en av de namnkunnigare parkerna \u00e4r raml\u00f6sa brunnspark i s\u00f6dra delen av helsingborg. h\u00e4r l\u00e5g den gamla raml\u00f6sak\u00e4llan som varit i bruk fr\u00e5n 1707. p\u00e5 1700- och 1800-talen dracks det ofta brunn i parken och flera k\u00e4nda personer har lovprisat vattnet, till exempel carl von linn\u00e9 och carl h\u00e5rleman. omr\u00e5det \u00e4r en lummig park runt dalen d\u00e4r den gamla j\u00e4rnhaltiga vattenk\u00e4llan \u00e4r placerad. i parken finns \u00e4ven flera byggnader, till st\u00f6rsta delen i gulm\u00e5lat tr\u00e4 med vita l\u00f6vs\u00e5geridetaljer, bevarade ovanf\u00f6r dalen sedan h\u00e4lsobrunnens tid. tv\u00e5 andra natursk\u00f6na omr\u00e5den avgr\u00e4nsar staden i norr och i s\u00f6der. i norr ligger p\u00e5lsj\u00f6 skog bel\u00e4gen runt en ravin i landborgen och ett popul\u00e4rt friluftsomr\u00e5de. vid skogen ligger p\u00e5lsj\u00f6 slott med tillh\u00f6rande slottspark. i s\u00f6der ligger r\u00e5\u00e5ns dalg\u00e5ng, med sluttningar ned mot \u00e5n med naturskog och betesmarker, s\u00e5 skyddsv\u00e4rt att omr\u00e5det nu f\u00f6r tiden \u00e4r naturreservat. vid kanten av r\u00e5\u00e5n ligger raus kyrka, som \u00e4r helsingborgs \u00e4ldsta kyrka med anor fr\u00e5n 1100-talet.\ni och med skapandet av landborgspromenaden har flera av stadens parker bundits ihop, fr\u00e5n p\u00e5lsj\u00f6 skog till r\u00e5\u00e5dalen genom ett vandringsstr\u00e5k p\u00e5 landborgens kant.\n\n\n=== str\u00e4nder ===\nhelsingborg har ett flertal badstr\u00e4nder p\u00e5 g\u00e5ngavst\u00e5nd fr\u00e5n centrum. en av dessa str\u00e4nder \u00e4r tropical beach p\u00e5 parapeten, anlagd i samband med h99-utst\u00e4llningen, med utplacerade palmer, sp\u00e4nger och solstolar. vidare norrut, l\u00e4ngs strandpromenaden, ligger j\u00e4rnv\u00e4gsm\u00e4nnens bad och gr\u00f6ningen. h\u00e4r finns en stor gr\u00f6nyta att sola p\u00e5 samt ett stort tr\u00e4d\u00e4ck med tillh\u00f6rande bryggor. vidare norrut l\u00e4ngs promenaden ligger en av helsingborgs mest popul\u00e4ra str\u00e4nder \u00f6restrandsbadet, eller fria bad som det kallas i folkmun. stadens nordligaste str\u00e4nder \u00e4r vikingstrand, v\u00e4l anpassad f\u00f6r funktionshindrade, och tinkarpsbadet, vilket \u00e4r en av de lugnare str\u00e4nderna i helsingborg.s\u00f6der om helsingborg \u00e4r \u00f6resund v\u00e4ldigt l\u00e5nggrunt. h\u00e4r ligger str\u00e4nderna r\u00e5\u00e5 vallar och \u00f6rby \u00e4ngar. norr om dessa, n\u00e4ra hamnomr\u00e5det, ligger helsingborgs enda naturiststrand: kn\u00e4hakenbadet. det finns \u00e4ven tre kallbadhus i staden. tv\u00e5 av dem i norr, p\u00e5lsj\u00f6baden (strax s\u00f6der om vikingstrand) och norra kallbadhuset (eller kallis som det kallas i folkmun), mellan gr\u00f6ningen och fria bad. i s\u00f6der ligger r\u00e5\u00e5 kallbadhus vid r\u00e5\u00e5badet invid sm\u00e5b\u00e5tshamnen.\n\n\n== klimat ==\nhelsingborg har, liksom st\u00f6rre delen av sverige, ett tempererat klimat, vilket f\u00f6r helsingborgs del \u00e4ven p\u00e5verkas av kustklimat. dock kan det bl\u00e5sa r\u00e4tt mycket i helsingborg, vilket g\u00f6r att kyleffekten bidrar till att kalla temperaturer k\u00e4nns bistrare. \u00e5rsmedeltemperaturen ligger p\u00e5 8,2 \u00b0c grader och m\u00e5nadsmedeltemperaturerna i januari och juli \u00e4r -0,1 \u00b0c respektive 16,8 \u00b0c. \u00e5rsnederb\u00f6rden \u00e4r i medeltal p\u00e5 568 mm.\nklimattabell\n\n\n== kultur- och n\u00f6jesliv ==\n\n\n=== museer ===\nden historieintresserade konsuln oscar trapp f\u00f6reslog i b\u00f6rjan av 1900-talet att ett museum skulle inr\u00e4ttas i helsingborg och 1909 \u00f6ppnade det nya stadsmuseet, inhyst i den gamla skolbyggnaden p\u00e5 s\u00f6dra storgatan, med samlingar som b\u00f6rjat samlas in redan p\u00e5 1890-talet. den ursprungliga samlingen bestod av b\u00e5de naturvetenskapliga, arkeologiska, etnografiska och kulturhistoriska f\u00f6rem\u00e5l samt konstverk. n\u00e4r otto banck donerade vikingsberg till helsingborgs stad 1912 kunde konstsamlingarna inhysas d\u00e4r, som flyttades dit 1929. 1918 donerade oscar trapps \u00e4nka gisela trapp fredriksdal med tillh\u00f6rande marker till museet, med f\u00f6rem\u00e5let att det skulle anv\u00e4ndas som friluftsmuseum och dessutom skulle markerna finansiera museets verksamhet. med tiden kom stadsmuseets lokaler p\u00e5 s\u00f6dra storgatan att bli f\u00f6r sm\u00e5, men det dr\u00f6jde till 2002 innan detta problem l\u00f6stes d\u00e5 b\u00e5de de kultur- och stadshistoriska samlingarna p\u00e5 s\u00f6dra storgatan och konstsamlingen p\u00e5 vikingsberg flyttades till det nybyggda dunkers kulturhus.\n\nfredriksdals friluftsmuseum har genom tidens lopp ut\u00f6kats med historiska g\u00e5rdar fr\u00e5n olika platser i sk\u00e5ne och kulturhistoriskt intressanta byggnader fr\u00e5n helsingborgs \u00e4ldre stadsbebyggelse. p\u00e5 museet finns ocks\u00e5 en frukttr\u00e4dg\u00e5rd, botanisk tr\u00e4dg\u00e5rd och friluftsteater. i ett av husen fr\u00e5n gamla helsingborg ligger grafiska museet, som \u00e4r nordens st\u00f6rsta tryckerimuseum, och visar tryckerikonstens historia fr\u00e5n johannes gutenberg fram till v\u00e5r tid. i anknytning till fredriksdal ligger kulturmagasinet, d\u00e4r stora delar av de mycket omfattande samlingarna fr\u00e5n helsingborgs museer f\u00f6rvaras. kulturmagasinet ansvarar \u00e4ven f\u00f6r k\u00e4rnans underh\u00e5ll, i egenskap av \u00e4gare, samt kulturmilj\u00f6v\u00e5rd och konservering.vid bergaliden, \u00f6ster om k\u00e4rnan, ligger ytterligare tv\u00e5 museer. det ena \u00e4r skolmuseet, som invigdes 1985, bel\u00e4get i den gamla \u00f6stra skolan vid sidan om slottsv\u00e5ngsskolan. skolmuseet visar restaurerade skolmilj\u00f6er och f\u00f6rem\u00e5l som anv\u00e4nts p\u00e5 olika folkskolor i helsingborgs kommun genom \u00e5ren. det andra \u00e4r medicinhistoriska museet, inhyst i det f\u00f6re detta barnsjukhuset, som i sin tur visar milj\u00f6er och f\u00f6rem\u00e5l fr\u00e5n v\u00e5rden. i det nyrenoverade f\u00f6re detta iogt-huset, p\u00e5 carl krooks gata p\u00e5 s\u00f6der, ligger helsingborgs idrottsmuseum som st\u00e4ller ut f\u00f6rem\u00e5l fr\u00e5n stadens idrottshistoria samt arrangerar olika evenemang, f\u00f6rel\u00e4sninger och utser \u00e5rets idrottare i helsingborg.utanf\u00f6r staden ligger det privat\u00e4gda beredskapsmuseet, sveriges enda museum i en underjordisk f\u00f6rsvarsanl\u00e4ggning fr\u00e5n andra v\u00e4rldskriget: batteri helsingborg. beredskapsmuseet \u00e4r riksbekant framf\u00f6r allt genom tvisten om bilden en svensk tiger.\n\n\n=== musik och teater ===\nunder f\u00f6rsta h\u00e4lften av 1800-talet var konserter ovanliga inslag i helsingborg. ett f\u00e5tal ensembler framtr\u00e4dde d\u00e5 och d\u00e5 vid n\u00e5gon av stadens h\u00e4lsobrunnar, antingen sofiak\u00e4llan eller raml\u00f6sa, och husarregementets musikk\u00e5r gav enstaka utomhuskonserter. 1896 bildades helsingborgs musiks\u00e4llskap f\u00f6r att lyfta musiksmaken hos stadens inv\u00e5nare och s\u00e4llskapet b\u00f6rjade regelbundet framf\u00f6ra ett antal konserter. 1911 beslutade riksdagen om st\u00f6d f\u00f6r uppr\u00e4ttande av orkestrar i sveriges provinsst\u00e4der och d\u00e5 helsingborgs stad ocks\u00e5 gav ett bidrag bildades den 14 juli 1911 nordv\u00e4stra sk\u00e5nes orkesterf\u00f6rening (senare helsingborgs symfoniorkester). de f\u00f6rsta \u00e5ren var intresset stort och 1932 stod helsingborgs konserthus f\u00e4rdigt, designat av sven markelius.i konserthuset g\u00e5r det att regelbundet lyssna p\u00e5 helsingborgs symfoniorkester liksom flera andra g\u00e4stande artister. dunkers kulturhus kan \u00e4ven det erbjuda konserter till exempel n\u00e4r musikskolans elever framtr\u00e4der. i stadens kyrkor f\u00f6rekommer ofta konserter d\u00e5 mer i de centrala kyrkorna mariakyrkan och gustav adolfs kyrka. \u00e4ven i jazzklubbens lokaler i en k\u00e4llare p\u00e5 kullagatan i centrum bjuds det p\u00e5 konserter och andra klubbar som erbjuder musik \u00e4r bland annat telegrafen, charles dickens och the tivoli. helsingborg har \u00e4ven flera musikf\u00f6reningar, bland annat helsingborgs kammark\u00f6r, helsingborgs kammarmusikf\u00f6rening, visans v\u00e4nner, pearls of the sound, kvartetts\u00e5ngs\u00e4llskapet i helsingborg, fyrst\u00e4mman, tangorma och helsingborgs vokalensemble.\nhelsingborg har en stadsteater som var den f\u00f6rsta fasta stadsteaterensemblen i sverige n\u00e4r den grundades 1921. dock har det funnits en teater i staden sedan 1813 n\u00e4r d\u00e5varande \u00e4garen av raml\u00f6sa brunn, achates von platen, fick tillst\u00e5nd av staden att uppf\u00f6ra ett \"provisionellt teaterhus av tr\u00e4\" p\u00e5 pr\u00e4stgatan. 1859 k\u00f6ptes teatern upp av staden och snart h\u00f6jdes r\u00f6ster f\u00f6r ett nytt och mer tidsenligt teaterhus, vilket inte kom att invigas f\u00f6rr\u00e4n 1877. den nya teatern gjorde att resande teaters\u00e4llskap allt oftare bes\u00f6kte staden och i b\u00f6rjan av 1900-talet kom \u00f6nskem\u00e5l om en fast teaterensemble, vilken startades 1921. d\u00e5 den gamla teatern var byggd f\u00f6r resande teaters\u00e4llskap och inte en fast ensemble blev lokalerna efter hand allt mindre funktionella och dessutom \u00f6kade kraven p\u00e5 f\u00f6rest\u00e4llningarna fr\u00e5n publiken. 1976 \u00f6ppnade d\u00e4rf\u00f6r den nya stadsteatern intill konserthuset vid henry dunkers plats och inneh\u00e5ller b\u00e5de en st\u00f6rre scen (kallad storan, med 580 platser) och en mindre scen (kallad lillan, med upp till 150 platser). den gamla teatern revs samma \u00e5r, till stora protester. ett popul\u00e4rt och v\u00e4lk\u00e4nt sommarn\u00f6je \u00e4r fredriksdalsteatern som anlades 1927 och hade sin f\u00f6rsta upps\u00e4ttning den 27 juli 1932. fredriksdalsteatern fick sin stora spridning i riket i och med att nils poppe ansl\u00f6t sig till teatern och de \u00e5rliga tv-s\u00e4ndningarna d\u00e4rifr\u00e5n p\u00e5 trettondagen. det g\u00e5r \u00e4ven att se p\u00e5 utomhusteater i slottshagen eftersom det regelbundet ges olika revyer i parken under sommaren.\n\n\n=== restauranger och nattklubbar ===\nstaden har flera framst\u00e5ende restauranger. i 2008 \u00e5rs upplaga av white guide n\u00e4mns restaurangerna gastro, sofiero slottsrestaurang, ristorante bonasera, dahlberg samt caf\u00e9 le fil du rasoir. av dessa har gastro f\u00e5tt vitt kort i svensk m\u00e4starklass och sofiero slottsrestaurang bed\u00f6mdes som \"mycket god klass\". i 2014 \u00e5rs upplaga av white guide n\u00e4mndes \u00e4ven restaurangerna papi bistro & njutbar, inom mat & bar, sillen & makrillen, chateau foret, fridas, eki sushi och p\u00e5lsj\u00f6 matbar. i helsingborg finns flera restauranger som b\u00e5de \u00e4r popul\u00e4ra och anrika. till de mest anrika r\u00e4knas mollbergs matsalar, som troligen har funnits som en matinr\u00e4ttning med anknytning till hotell mollberg under hela hotellets historia. eftersom helsingborg har en speciell relation med \u00f6resund finns det flera restauranger som ligger i anknytning till vattnet. flera av dem ligger vid norra hamnen och kajpromenaden och vidare ut l\u00e4ngs strandpromenaden ligger flera sommarrestauranger. f\u00e4rjorna till helsing\u00f6r har oftast en restaurang d\u00e4r man genom att \"tura\", allts\u00e5 att ta f\u00e4rjan \u00f6ver sundet utan att hoppa av i helsing\u00f6r, kan f\u00e5 en matupplevelse ute p\u00e5 \u00f6resund.\n\ni helsingborg finns \u00e4ven m\u00e5nga konditorier och kaf\u00e9er. n\u00e5gra av dessa \u00e4r fahlmans conditori, som \u00e4r ett av stadens mest anrika konditorier, konditori signe bergkvist (\u00e4ven kallat kafferepet), som \u00e4r helsingborgs \u00e4ldsta konditori med en verksamhet som str\u00e4cker sig tillbaka till 1892, ebbas fik med 1950-talsinredning och musik samt koppi, vars tv\u00e5 \u00e4gare b\u00e5da \u00e4r tidigare vinnare av barista-sm.\nf\u00f6r den som vill festa finns det flera pubar och nattklubbar f\u00f6r dans och umg\u00e4nge. de flesta ligger i centrum, men \u00e4ven s\u00f6der har en del nattliv att erbjuda, d\u00e4ribland wallmans salonger. n\u00e5gra av de v\u00e4lbes\u00f6ktare nattklubbarna \u00e4r the tivoli, le cardinal och cantina. det finns \u00e4ven ett stort utbud av pubar och barer. som exempel kan n\u00e4mnas de brittiskinspirerade pubarna charles dickens och telegrafen, rockbaren pl13 samt barer av vanligare karakt\u00e4r s\u00e5som utposten och harrys. h\u00e4r finns \u00e4ven pubkedjor som bishops arms och o'learys.\n\n\n=== shopping ===\ni och med omvandlingen av kullagatan till kulla g\u00e5gata 1961 fick helsingborg en av sveriges f\u00f6rsta g\u00e5gator. id\u00e9n kom fr\u00e5n gatan lijnbaan i rotterdam, men skiljer sig fr\u00e5n denna genom att den g\u00e5r genom \u00e4ldre bebyggelse i st\u00e4llet f\u00f6r en nybyggd stadsmilj\u00f6. till en b\u00f6rjan var handlarna tveksamma till id\u00e9n, men d\u00e5 det snabbt visade sig vara en succ\u00e9 \u00f6vertygades de flesta. shoppingstr\u00e5ket forts\u00e4tter s\u00f6derut i form av mariagatan och bruksgatans g\u00e5gator. \u00e4ven l\u00e4ngs de norra och s\u00f6dra storgatorna, som i \u00f6ster l\u00f6per parallellt med kullagatan respektive bruksgatan, finns det flera butiker av varierande slag \u00e4ven om dessa inte \u00e4r g\u00e5gator.\nsom en forts\u00e4ttning p\u00e5 handelsstr\u00e5ket efter stadsparken l\u00f6per s\u00f6dergatan ut till s\u00f6der. s\u00f6dergatan \u00e4r inte heller n\u00e5gon g\u00e5gata, men helsingborgs stad har breddat gatans trottoarer f\u00f6r att g\u00f6ra gatan mer attraktiv f\u00f6r butikernas kunder. vid m\u00e4ster palms plats l\u00e4ngs s\u00f6dergatan ligger gallerian s\u00f6derpunkten, som tidigare varit ett epa-varuhus. gallerian inneh\u00e5ller ett flertal butiker samt n\u00e5gra matst\u00e4llen.\nstrax utanf\u00f6r helsingborg, s\u00f6der om \u00f6d\u00e5kra, ligger v\u00e4la k\u00f6pcentrum, ett av sveriges st\u00f6rsta k\u00f6pcentra med \u00f6ver 200 butiker d\u00e4r flera av de st\u00f6rre kedjorna finns representerade. under h\u00f6sten 2011 \u00f6ppnade nya butiker i den stora om- och tillbyggnaden som hade p\u00e5g\u00e5tt sedan ett par \u00e5r; hela ombyggnaden var klar i mars 2012. i anslutning till v\u00e4la ligger ocks\u00e5 omr\u00e5det ekslingan d\u00e4r ytterligare ett antal aff\u00e4rer och aff\u00e4rsverksamheter vistas.\nn\u00e5gra kilometer utanf\u00f6r helsingborg ligger familia som \u00e4r det n\u00e4st st\u00f6rsta k\u00f6pcentrumet i helsingborgsregionen med \u00f6ver 40 butiker. i och med helsingborgs n\u00e4rhet till danmark lockas en stor m\u00e4ngd svenskar \u00f6ver \u00f6resund f\u00f6r att handla alkohol p\u00e5 grund av de l\u00e4gre priserna.\n\n\n=== \u00e5terkommande kulturevenemang ===\nlove & light (februari) \u2013 ljusfestival med k\u00e4rlekstema under en vecka kring alla hj\u00e4rtans dag. efterf\u00f6ljare till tidigare midvinterljus.\np\u00e5skfest p\u00e5 fredriksdal (mars/april) \u2013 olika tillst\u00e4llningar f\u00f6r barn under p\u00e5sken.\nsofiero classic (maj) \u2013 utst\u00e4llning p\u00e5 sofiero med veteranfordon.\nsofiero trophy (juni) \u2013 orkid\u00e9t\u00e4vling med tillh\u00f6rande utst\u00e4llning och f\u00f6rs\u00e4ljning av orkid\u00e9er.\nrosdagar p\u00e5 fredriksdal (juli) \u2013 tips och r\u00e5d om rosor ges med guidade rosvandringar p\u00e5 olika teman.\nantikm\u00e4ssan (juli) \u2013 en antikm\u00e4ssa som h\u00e5lls p\u00e5 idrottens hus.\nkul-i-juli (juli) \u2013 utomhusrevy som spelats sedan 1968 i slottshagen.\nhx (augusti) \u2013 sommarevenemang som varar i tre dagar \u00f6ver hela staden med musik, kultur och idrott. efterf\u00f6ljare till tidigare helsingborgsfestivalen.\nden stora tr\u00e4dg\u00e5rdsfesten (augusti) \u2013 tr\u00e4dg\u00e5rdsutst\u00e4llning p\u00e5 sofiero.\nhelsingborgs b\u00e5tm\u00e4ssa (augusti) \u2013 utst\u00e4llning inriktad p\u00e5 sm\u00e5b\u00e5tar och som avslutas med kr\u00e4ftkalas.\njulskyltning (december) \u2013 stadens aff\u00e4rer visar upp sina skyltf\u00f6nster inf\u00f6r julen.\njulst\u00e4mning p\u00e5 sofiero (december) \u2013 f\u00f6rs\u00e4ljning av julpynt och mat samt inspiration f\u00f6r vintertr\u00e4dg\u00e5rdar inf\u00f6r julen.\n\n\n== kommunikationer ==\n\n\n=== sj\u00f6fart ===\n\nhelsingborg har i och med sitt l\u00e4ge en l\u00e5ng historia som sj\u00f6fartsstad. platsen d\u00e4r \u00f6resund \u00e4r som smalast har sedan l\u00e4nge varit en v\u00e4ltrafikerad farled. l\u00e4nge hade dock staden ingen ordentlig hamn utan denna bestod endast av en brygga ut i vattnet. inte f\u00f6rr\u00e4n 1832 fick man en st\u00f6rre hamn med tillh\u00f6rande hamnbass\u00e4ng. n\u00e4r helsingborg under 1800-talets andra h\u00e4lft v\u00e4xte fram som en betydande industristad b\u00f6rjade hamnen snart att v\u00e4xa. 1867 uppf\u00f6rdes s\u00f6dra hamnen och 1891 norra hamnen. vid denna tid var helsingborg en av sveriges st\u00f6rsta rederist\u00e4der. utbyggnaden av hamnen fortsatte och den kom att dominera stadens kustlinje under hela 1900-talet fram till bom\u00e4ssan h99. 1991 gr\u00e4vdes det norrg\u00e5ende j\u00e4rnv\u00e4gssp\u00e5ret ner, vilket gjorde att man kunde omvandla norra hamnen till ett bostadsomr\u00e5de som invigdes vid bom\u00e4ssan.f\u00e4rjeleden mellan helsingborg och helsing\u00f6r kallas hh-leden och \u00e4r en av v\u00e4rldens t\u00e4tast trafikerade f\u00e4rjelinjer. av rederierna som trafikerar rutten \u00e4r scandlines den st\u00f6rsta akt\u00f6ren och trafikerar med f\u00e4rjorna m/s tycho brahe, m/s aurora af helsingborg och m/s hamlet. hh-ferries trafikerar med f\u00e4rjorna m/s mercandia iv och m/s mercandia viii, men sedan den 1 september 2009 har hh-ferries integrerats med scandlines, vilket gjordes f\u00f6r att m\u00f6ta konkurrensen fr\u00e5n \u00f6resundsbron. fr\u00e5n och med den 1 september 2010 \u00e4r biljettk\u00f6p, check-in och kajl\u00e4gen gemensamma f\u00f6r hh-ferries och scandlines. i november 2018 bytte scandlines och hh-ferries gemensamt namn till forsea, i och med invigningen av v\u00e4rldens f\u00f6rsta h\u00f6gfrekventa batterif\u00e4rjelinje.i september 2023 k\u00f6pte molslinjen forsea och linjetrafiken heter numera \u00f6resundslinjen.det sista rederiet \u00e4r sundsbussarna (tidigare ace link), vilka till skillnad fr\u00e5n de f\u00f6reg\u00e5ende tv\u00e5 endast medf\u00f6r g\u00e5ende resen\u00e4rer. linjen trafikeras med f\u00e4rjorna m/s sundbuss pernille och m/s jeppe.\n\n\n=== v\u00e4gar ===\nhelsingborgstrakten har l\u00e4nge haft en viktig betydelse i v\u00e4gn\u00e4tet i s\u00f6dra sverige. detta har under l\u00e5ng tid berott bland annat p\u00e5 stadens f\u00f6rbindelser med f\u00e4rjor till helsing\u00f6r. f\u00f6rr var helsingborg m\u00f6tespunkten f\u00f6r de p\u00e5 sin tid viktiga v\u00e4garna riksettan och rikstv\u00e5an. under \u00e5rens lopp har v\u00e4gsystemet byggs om och numera omges staden av motorv\u00e4gar. motorv\u00e4garna p\u00e5 e4 och e6/e20 m\u00f6ts utanf\u00f6r helsingborg p\u00e5 bland annat trafikplats kropp eller avfart nummer 30 som den ocks\u00e5 heter. detta \u00e4r f\u00f6rgreningen d\u00e4r motorv\u00e4garna p\u00e5 e4 mot stockholm och e6/e20 mot g\u00f6teborg g\u00e5r \u00e5t varsitt h\u00e5ll. innan e6 f\u00e4rdigst\u00e4lldes som motorv\u00e4g gick denna v\u00e4g l\u00e4ngre in\u00e5t landet (delvis nuvarande l\u00e4nsv\u00e4g 110) och korsade e4 n\u00e4ra hyllinge. e4:an har sitt slut i helsingborg och g\u00e5r vid f\u00e4rjel\u00e4get \u00f6ver till v\u00e4garna e55 och e47, som b\u00e5da har sin b\u00f6rjan i staden. e55 str\u00e4cker sig f\u00f6rbi k\u00f6penhamn, berlin, prag, salzburg, rimini och brindisi f\u00f6r att sluta i kalamata i grekland. e47 \u00e4r betydligt kortare och har sitt avslut i l\u00fcbeck, men dessa v\u00e4gar skyltas inte i sverige. f\u00f6r att undvika tung trafik fr\u00e5n f\u00e4rjorna genom stadens centrum skyltas malm\u00f6leden s\u00f6derut som e4 och g\u00e5r vid helsingborgs s\u00f6dra trafikplats in i e6/e20 innan de delas \u00e5t vid trafikplats kropp. e4:ans gamla str\u00e4ckning, \u00e4ngelholmsleden, str\u00e4cker sig norrut till v\u00e4la k\u00f6pcentrum och \u00e4r numera endast en stadsmotorv\u00e4g.\nl\u00e4nsv\u00e4g 111 passerar strax \u00f6ster om t\u00e4tortens bebyggelse och kallas fr\u00e5n korsningen med rausv\u00e4gen till brohultstrafikplats f\u00f6r \u00f6sterleden. \u00f6sterleden fungerar till stor del som stadsbebyggelsens gr\u00e4ns mot \u00f6st med undantag f\u00f6r \u00e4ttekulla industriomr\u00e5de, l\u00e5ngeberga industriomr\u00e5de och v\u00e4la s\u00f6dra industriomr\u00e5de.\n\n\n=== j\u00e4rnv\u00e4gar ===\n\nhelsingborg \u00e4r en viktig j\u00e4rnv\u00e4gsknut och genom staden g\u00e5r v\u00e4stkustbanan fr\u00e5n lund till g\u00f6teborg. banan trafikeras dels av sj snabbt\u00e5g, bland annat x2000, mellan malm\u00f6 och g\u00f6teborg, dels av \u00f6resundst\u00e5gen mellan k\u00f6penhamn - malm\u00f6 och g\u00f6teborg, och \u00e4ven regionala p\u00e5gat\u00e5g, inom sk\u00e5nes gr\u00e4nser.\nsk\u00e5nebanan utg\u00e5r fr\u00e5n helsingborg och g\u00e5r via \u00e5storp, perstorp och h\u00e4ssleholm till kristianstad. sedan g\u00e5r ocks\u00e5 r\u00e5\u00e5banan genom helsingborg via raml\u00f6sa och teckomatorp mot esl\u00f6v. den sistn\u00e4mnda banan anv\u00e4nds f\u00f6rst och fr\u00e4mst till p\u00e5gat\u00e5gen, som \u00e4r sk\u00e5nes lokalt\u00e5g. f\u00f6rr i tiden var helsingborg en \u00e4nnu viktigare j\u00e4rnv\u00e4gsknut \u00e4n den \u00e4r i dag f\u00f6r d\u00e5 gick t\u00e5gf\u00e4rjor till helsing\u00f6r f\u00f6r t\u00e5g mellan k\u00f6penhamn och stockholm. av denna orsak var d\u00e4rf\u00f6r helsingborg ofta sveriges port mot stora delar av det \u00f6vriga europa. denna funktion var speciellt viktig under kalla kriget mellan 1947 och 1991 eftersom detta var den enda utg\u00e5ngspunkten f\u00f6r svenska persont\u00e5g som skulle vidare mot till exempel d\u00e5varande v\u00e4sttyskland utan att ber\u00f6ra det d\u00e5varande \u00f6steuropa. i dag finns inte denna funktion kvar l\u00e4ngre i helsingborg d\u00e5 t\u00e5gf\u00e4rjef\u00f6rbindelsen har lagts ned eftersom \u00f6resundsbron helt och h\u00e5llet har ersatt denna. antalet regionala t\u00e5gresen\u00e4rer har \u00f6kat kraftigt de senaste \u00e5ren, men stadens roll som j\u00e4rnv\u00e4gsknut ur ett riksperspektiv har minskat.\n\n\n=== stadstrafik ===\n\nhelsingborg var den tredje staden i sverige att f\u00e5 elektrifierade sp\u00e5rv\u00e4gar efter stockholm och g\u00f6teborg n\u00e4r dessa invigdes i samband med helsingborgsutst\u00e4llningen 1903. sp\u00e5rv\u00e4g kom ocks\u00e5 under l\u00e5ng tid vara det dominerande reses\u00e4ttet inom staden eftersom den f\u00f6rsta kommunala busslinjen inte invigdes f\u00f6rr\u00e4n 1928. 1948 hade sp\u00e5rv\u00e4gen som mest resen\u00e4rer (drygt 12,2 miljoner) och p\u00e5 1950-talet var sp\u00e5rv\u00e4gsn\u00e4tet som mest utbyggt i staden, med sedan f\u00f6ljde nerkortande av flera linjer. i och med h\u00f6gertrafikoml\u00e4ggningen 1967 lades slutligen sp\u00e5rv\u00e4gstrafiken ner i helsingborg och ersattes av bussar. l\u00e4nge drev helsingborgs stad sj\u00e4lv stadstrafiken i staden, men i juni 2005 tog sk\u00e5netrafiken \u00f6ver. den traditionella bl\u00e5 f\u00e4rgs\u00e4ttningen av stadstrafiken \u00e4ndrades d\u00e5 till gr\u00f6n. det nuvarande linjen\u00e4tet best\u00e5r av tre huvudlinjer med avg\u00e5ngar s\u00e5 t\u00e4ta som fem minuters mellanrum samt ytterligare sex regulj\u00e4ra linjer, tv\u00e5 servicelinjer och fyra pendlarlinjer.\n\n\n=== flygplats ===\n\n\u00e4ngelholm-helsingborg airport, som ligger utanf\u00f6r \u00e4ngelholm, f\u00f6r inrikesflyg till stockholm med flygbolagen kullaflyg (till bromma) och sas (till arlanda). fr\u00e5n och med 2007 avg\u00e5r \u00e4ven charterflyg s\u00e4songsvis fr\u00e5n flygplatsen genom ett flertal researrang\u00f6rer. linjetrafik till visby, mora och \u00e5re/\u00f6stersund erbjuds under vissa s\u00e4songer.\n\n\n== n\u00e4ringsliv ==\nindustrin i helsingborg pr\u00e4glas inte av n\u00e5gra stora privata f\u00f6retag, utan best\u00e5r av flera mindre. ikea, som en av stadens st\u00f6rsta privata arbetsgivare, hade sitt svenska huvudkontor i helsingborg mellan 2005 och 2015. andra viktiga f\u00f6retag sysslar med handel och kommunikationer samt livsmedel, kemi och l\u00e4kemedelsteknik. stadens goda l\u00e4ge inneb\u00e4r att d\u00e4r finns flera \u00e5kerif\u00f6retag och distributionscentraler. helsingborgs hamn \u00e4r, efter g\u00f6teborgs hamn, sveriges n\u00e4st st\u00f6rsta containerhamn och f\u00e4rjetrafiken \u00e4r omfattande. tv\u00e5 rederier har f\u00e4rjetrafik \u00f6ver \u00f6resund, varav det ena med avg\u00e5ngar dygnet runt.\nhelsingborgs l\u00e4ge har bidragit till att flera \u00e5kerif\u00f6retag \u00e4r etablerade i staden samt flera distributionscentraler. helsingborgsomr\u00e5det har dessutom flest huvudkontor utanf\u00f6r sveriges tre storstadsomr\u00e5den: stockholm, g\u00f6teborg och malm\u00f6.\n\n\n=== arbetsmarknad ===\nhelsingborg har \u00f6ver 10 000 momsregistrerade f\u00f6retag, varav drygt 90 har fler \u00e4n 50 anst\u00e4llda. antalet f\u00f6rv\u00e4rvsarbetande l\u00e5g 2013 p\u00e5 67 044. den st\u00f6rsta n\u00e4ringsgrenen 2006 var handel och kommunikationer med ungef\u00e4r 16 500 arbetstillf\u00e4llen. st\u00f6rst inom handel och kommunikation var detta \u00e5r parti- och agenturhandel med knappt 5 200 sysselsatta, f\u00f6ljt av detaljhandel med cirka 5 000 och transport och magasinering med drygt 4 100. inom industrin ligger tyngdpunkten p\u00e5 livsmedel, kemi och l\u00e4kemedelsteknik. den snabbast v\u00e4xande sektorn \u00e4r servicesektorn som f\u00f6rdubblats de senaste 20 \u00e5ren. inom tj\u00e4nstebranscherna har finansiella verksamheter och f\u00f6retagstj\u00e4nster \u00f6kat kraftigt och var 2006 st\u00f6rst efter att ha passerat v\u00e5rd och omsorgssektorn.pendlingen till och fr\u00e5n helsingborg \u00e4r omfattande b\u00e5de vad g\u00e4ller in- och utpendling. den totala bruttopendlingen l\u00e5g 2006 p\u00e5 runt 32 544 med ett \u00f6verskott f\u00f6r inpendlingen p\u00e5 6 200 personer. den st\u00f6rsta inpendlingen (70,9 %) kommer fr\u00e5n nordv\u00e4stra sk\u00e5ne, mestadels fr\u00e5n h\u00f6gan\u00e4s och \u00e4ngelholm. 1 820 pendlar fr\u00e5n lund eller malm\u00f6. 23,6 % av de sysselsatta i helsingborg pendlar till andra kommuner, mestadels till landskrona och malm\u00f6.\n\n\n=== f\u00f6retag ===\nden st\u00f6rsta privata arbetsgivaren var 2007 ikea, med sammanlagt cirka 1 500 anst\u00e4llda vid det d\u00e5varande huvudkontoret f\u00f6r ikea svenska f\u00f6rs\u00e4ljnings ab p\u00e5 v\u00e4la samt ikea stabsfunktioner vid sockerbruket och ikeas it-bolag i tretorns gamla fabrik, b\u00e5da vid s\u00f6dra hamnen. i \u00f6vrigt \u00e4r helsingborgs stad den st\u00f6rsta arbetsgivaren med ungef\u00e4r 9 100 anst\u00e4llda, f\u00f6ljt av sk\u00e5ne l\u00e4ns landsting med cirka 3 675 anst\u00e4llda, till st\u00f6rsta delen p\u00e5 helsingborgs lasarett. helsingborgs kommun \u00e4r bland annat \u00e4ven \u00e4gare av f\u00f6retagen \u00f6resundskraft och helsingborgshem via helsingborgs stads f\u00f6rvaltning ab.\nflera \u00e4ldre industrier, varav en del bildades p\u00e5 1800-talet, finns fortfarande kvar. sk\u00e5nska superfosfat- och svavelsyrefabriks ab blev 1918 reymersholms gamla industri ab och 1963 k\u00f6ptes det upp av boliden, som 1977 bildade boliden kemi ab. 1989 k\u00f6ptes detta upp av kemira oy och anl\u00e4ggningarna b\u00e4r namnet kemira kemi ab. l\u00e4kemedelsbolaget leo, grundat 1914, k\u00f6ptes 1986 upp av pharmacia som efter en fusion 1995 bytte namn till pharmacia & upjohn. detta blev 2003 uppk\u00f6pt av pfizer, som senare s\u00e5lde vidare denna del till mcneil i december 2006. margarinbolaget ab bildades 1926 och \u00f6vertogs 1977 av artimoskoncernen tillsammans med unilever. 1991 k\u00f6pte unilever ut artimos och 1993 inf\u00f6rlivades bolaget i koncernens livsmedelsgrupp van den bergh foods, som sedan \u00e5r 2000 fram till 2019 hette unilever bestfoods, fabriken \u00e4gs idag av upfield och tillverkar fortfarande margarin s\u00e5som l\u00e4tta, becel och flora. ecolean grundat 1996, \u00e4r ett privat\u00e4gt globalt f\u00f6rpackningsf\u00f6retag som har sitt huvudkontor i helsingborg och utvecklar och tillverkar f\u00f6rpackningsmaterial, f\u00f6rpackningar och fyllningsmaskiner till livsmedelsindustrin. medicinteknikf\u00f6retaget viggo, som grundades 1923, k\u00f6ptes 1973 upp av british oxygen corporation och fusionerades 1990 med spectramed till viggo-spectramed. 1998 k\u00f6ptes f\u00f6retaget upp av becton-dickinson och drevs under namnet bd infusion therapy. 2010 hade becton-dickinson ingen tillverkning kvar i helsingborg och fabriken p\u00e5 g\u00e5seb\u00e4cks industriomr\u00e5de lades ned.bland de varum\u00e4rken som kommer fr\u00e5n helsingborg \u00e4r n\u00e5gra av de mest v\u00e4lk\u00e4nda mineralvattnet raml\u00f6sa, kafferosteriet zo\u00e9gas och gummif\u00f6retaget tretorn. andra k\u00e4nda varum\u00e4rken med bas i helsingborg \u00e4r, nikotintuggummit nicorette, cerealief\u00f6retaget finax samt bostik, som bland annat tillverkar lim- och t\u00e4tningsmedel. i \u00f6vrigt har ett flertal andra f\u00f6retag sina huvudkontor i staden till exempel biltema och yves rocher. andra framst\u00e5ende f\u00f6retag \u00e4r distributions- och kylteknikf\u00f6retaget frigoscandia, frukt- och gr\u00f6ntf\u00f6retagen saba och ka lundbladh samt margarintillverkaren upfield som producerar l\u00e4tta, flora, becel och milda.\n\n\n== idrott ==\nhelsingborg \u00e4r en stad med l\u00e5ng idrottstradition. redan i juli 1834 anordnades utanf\u00f6r raml\u00f6sa de f\u00f6rsta olympiska spelen i modern tid. bakom spelen stod olympiska f\u00f6reningen, vars m\u00e5l var att \u00e5teruppv\u00e4cka intresset f\u00f6r de olympiska spelen i sverige och norge. i dessa spel t\u00e4vlades det i gymnastik, l\u00f6pning, brottning och kl\u00e4ttring p\u00e5 en h\u00f6g s\u00e5pad mast. spelen \u00e5terupprepades 1836 med en tillagd f\u00f6rfattart\u00e4vlan. dock blev det inga fler efter detta, men p\u00e5 omr\u00e5det d\u00e4r spelen h\u00f6lls b\u00e4r gatorna namn s\u00e5som kappl\u00f6pningsgatan, f\u00e4ktm\u00e4stargatan och r\u00e4nnarbanan som minne av evenemangen.\n\n\n=== fotboll ===\ni helsingborg \u00e4r fotboll den mest popul\u00e4ra sporten och det finns ett flertal fotbollslag i staden. det mest framst\u00e5ende laget \u00e4r helsingborgs if, grundat 1907 genom sammanslagningen av klubbarna svithiod och stattena, som spelat i allsvenskan. runt 1930-talet var helsingborgs if en allsvensk gigant med allsvenska vinster 1929, 1930, 1933, 1934 och 1941. efter det f\u00f6ljde en blygsammare period och 1968 f\u00f6ll laget ner i division 1. man lyckades inte komma tillbaka till allsvenskan f\u00f6rr\u00e4n 1992, men har sedan dess haft en stabil plats som topp- eller mittenlag i h\u00f6gsta serien, kr\u00f6nt med sm-guld 1999 och 2011 samt spel i uefa champions league 2000/2001 och uefa champions league 2012/2013. helsingborgs if har vunnit svenska cupen fem g\u00e5nger: 1941, 1998, 2006, 2010 och 2011. bland stadens och klubbens stora fotbollsprofiler m\u00e4rks bland annat dubbla vm-medalj\u00f6ren kalle svensson, roland nilsson, henrik larsson, sigge lindberg, andreas granqvist, andreas jakobsson, knut kroon, axel alfredsson, sven-ove svensson, mats magnusson, nils axelsson, malte m\u00e5rtensson och harry lundahl.\nhelsingborgs if har d\u00e4remot inte varit stadens enda representant i allsvenskan. under 1928 och 1930 spelade \u00e4ven stattena if i allsvenskan och 1951 och 1952 spelade ocks\u00e5 r\u00e5\u00e5 if d\u00e4r och de delades om att spela p\u00e5 olympia tillsammans med helsingborgs if. r\u00e5\u00e5 if:s st\u00f6rsta triumf var segern i svenska cupen 1948. h\u00f6gaborgs bk, som grundades 1927, fostrade bland annat henrik larsson. helsingborgs mest framst\u00e5ende damlag i fotboll \u00e4r stattena if. 1973 introducerade korpen i helsingborg f\u00f6r f\u00f6rsta g\u00e5ngen en serie d\u00e4r mixade fotbollslag deltog (det vill s\u00e4ga lag med b\u00e5de m\u00e4n och kvinnor). serien kallades f\u00f6r fotboll annorlunda och fanns i fyra s\u00e4songer.\n\n\n=== elitklubbar ===\nf\u00f6rutom att helsingborgs if spelar i h\u00f6gsta serien i fotboll har staden flera andra klubbar i olika sporter p\u00e5 elitniv\u00e5. innebandyklubben fc helsingborgs herrlag har spelat i den h\u00f6gsta divisionen f\u00f6r herrar sedan grundandet 2003. klubben \u00e4r ett resultat av sammanslagningen av de tv\u00e5 helsingborgsklubbarna raml\u00f6sa och h\u00f6gaborg som 2000 spelade under namnet hr2000 f\u00f6r att 2003 byta namn till fc helsingborg. inom bordtennisen \u00e4r klubben btk rekord och dess farmarlag r\u00e5\u00e5 btk:s damlag etablerade namn i elitsammanhang och rekord \u00e4r en av sveriges st\u00f6rsta bordtennisklubbar. ov helsingborg (tidigare olympic/viking hk) har spelat i handbollsligan. stadens simf\u00f6rening, helsingborgs sims\u00e4llskap, \u00e4r en av sveriges mest framst\u00e5ende inom sin sport s\u00e4rskilt p\u00e5 damsidan och helsingborgs tennisklubb \u00e4r en framg\u00e5ngsrik tennisf\u00f6rening. f\u00f6reningen spelar i tennisens elitserie och har \u00e4ven spelat i europacupen samt vunnit sm-guld, b\u00e5de som f\u00f6rening och i individuellt spel.\n\n\n=== \u00f6vriga idrotter ===\nhelsingborgs kamratf\u00f6rening, ifk helsingborg, grundades i september 1896 av blott 16-\u00e5riga hjalmar hedenblad som s\u00e4llskapet idrottsv\u00e4nner, men blev en kamratf\u00f6rening redan samma \u00e5r samtidigt med en sammanslagning med fotbollsklubben gfk. f\u00f6reningen har under sin l\u00e5nga historia innefattat ett flertal olika sporter bland annat fotboll, cykling, simning, orientering, handboll, gymnastik, ishockey och basket. i verksamheten ing\u00e5r numera ing\u00e5r friidrott (den enda som varit med sedan starten), skidor, tennis, bowling, konst\u00e5kning, volleyboll och triathlon. som hemmaarena har man, \u00e5tminstone inom friidrotten, idrottsplatsen heden, d\u00e4r bland annat sm i friidrott arrangerats och en inomhusarena bel\u00e4gen i n\u00e4rheten av idrottens hus. \u00e4nnu en friidrottsf\u00f6rening finns i staden i form av is g\u00f6ta, bildad 1898. g\u00f6ta grundades som en renodlad friidrottsf\u00f6rening, men har \u00e4ven sektioner f\u00f6r bowling, inlines och tennis. f\u00f6reningen har under \u00e5ren \u00e4ven hyst sporter som bandy, hockey, handboll och g\u00e5ng.\nbasketklubben helsingborgs bk:s herrlag har spelat i svenska basketligan, under namnet \u00f6resundskraft efter huvudsponsorn, men p\u00e5 grund av ekonomiska problem f\u00f6rsattes f\u00f6reningen 2009 i konkurs. dock grundades en efterf\u00f6ljare till klubben, vid namn helsingborgs basketbollklubb, den 12 maj 2009 som kom till genom en sammanslagning mellan ifk helsingborgs basketverksamhet och pantrarna. klubben har \u00e4ven drivit projekt f\u00f6r att hj\u00e4lpa integrationen tillsammans med stattena if och svensk-arabiska v\u00e4nskapsf\u00f6reningen.\nstadens ishockeylag, helsingborgs hc, grundades 1977. helsingborg har \u00e4ven ett flertal gymnastikf\u00f6reningar som st\u00f6ds av helsingborgs gymnastikf\u00f6rbund och har sin verksamhet inhyst i gymnastikens hus p\u00e5 \u00e4ttekulla i s\u00f6dra helsingborg. dessa \u00e4r gf fram, gf ling, helsingborgs turnf\u00f6rening och r\u00e5\u00e5 gf. helsingborg representeras ocks\u00e5 i l\u00f6pning av hlk-92 och i badminton av helsingborgs badmintonklubb. staden har f\u00f6rutom detta klubbar inom kampsport. taekwondoklubben tian dao har sk\u00f6rdat en del framg\u00e5ngar i svenska m\u00e4sterskap. helsingborgs ju jitsu klubb \u00e4r en av de \u00e4ldsta kampsportsf\u00f6reningarna i staden och har funnits sedan mitten av 1970-talet. n\u00e5gra av de yngre sporterna i helsingborg \u00e4r rugby, baseboll och amerikansk fotboll. stadens representeras h\u00e4r av respektive helsingborgs rugby club gripen, helsingborg generals och helsingborg jaguars afc.\n\n\n=== idrottsanl\u00e4ggningar ===\nden mest k\u00e4nda idrottsarenan i helsingborg \u00e4r olympia, hemmaarena f\u00f6r helsingborgs if, som invigdes den 31 juli 1898. till en b\u00f6rjan var olympia plats f\u00f6r b\u00e5de fotboll och friidrott, men har p\u00e5 senare tid omvandlats till en renodlad fotbollsarena med plats f\u00f6r cirka 16 000 \u00e5sk\u00e5dare. runt olympia har flera andra sportanl\u00e4ggningar senare tillkommit och hela omr\u00e5det \u00e4r idag ett centrum f\u00f6r helsingborgs idrott. norr om olympia ligger idrottens hus, som \u00e4r en inomhusarena med ett flertal hallar och m\u00f6jlighet f\u00f6r m\u00e5nga olika sporter. den st\u00f6rsta hallen, a-hallen, har plats f\u00f6r 1 800 \u00e5sk\u00e5dare. flera av inomhussporterna i helsingborg anv\u00e4nder idrottens hus f\u00f6r tr\u00e4ning och hemmamatcher, till exempel kan man h\u00e4r se bordtennisklubben btk rekord. stadens ishockeyarena olympiarinken, som \u00e4r hemmaarena f\u00f6r helsingborg hc, kan ta 2 100 \u00e5sk\u00e5dare och ligger in bit norr om idrottens hus. \u00f6ster om olympia ligger hif-hallen med en inomhusplan av konstgr\u00e4s och olympiahallen, invigd den 1 september 1981 och utbyggd 1988, med plats f\u00f6r sju tennisbanor och 18 badmintonbanor.\nmultiarenan helsingborg arena invigdes den 30 november 2012 och har en golvyta p\u00e5 21 000 kvadratmeter samt en takh\u00f6jd p\u00e5 som mest 15 meter. arenan best\u00e5r av tre hallar: arenahallen, b-hallen och c-hallen. arenahallen rymmer som mest 5 500 \u00e5sk\u00e5dare vid konserter och 4 700 \u00e5sk\u00e5dare vid idrottsevenemang. b- och c-hallarna rymmer 300 respektive 100 \u00e5sk\u00e5dare. helsingborg arena \u00e4r sammanbyggd med idrottens hus, vilket g\u00f6r att \u00e4ven de tv\u00e5 idrottshallarna d\u00e4r kan nyttjas \"under samma tak\". lokaler ryms f\u00f6r sporter s\u00e5som bordtennis, brottning, b\u00e5gskytte, pistolskytte, tyngdlyftning, boxning, f\u00e4ktning samt f\u00f6r tre kampsportslokaler. dock finns det \u00e4ven flera idrottsanl\u00e4ggningar utanf\u00f6r olympiaomr\u00e5det till exempel i stadsdelen h\u00f6gasten i s\u00f6dra helsingborg d\u00e4r man kan finna idrottsplatsen heden, som har faciliteter f\u00f6r friidrott och har arrangerat bland annat sm i friidrott. i anknytning till idrottsplatsen ligger inomhushallen g\u00f6tahallen. i anknytning till gustav adolfskolan i stadsdelen s\u00f6der ligger \u00e4nnu en inomhushall vid namn ga-hallen. centrum f\u00f6r simsporterna \u00e4r filbornabadet, som f\u00f6rvaltas av helsingborgs sims\u00e4llskap och som \u00e4ven har sin verksamhet i anl\u00e4ggningen och dessutom finns simhallsbadet i s\u00f6dra helsingborg. i \u00f6vrigt finns ett flertal mindre idrottsplatser, mest \u00e4mnade f\u00f6r fotboll, runt om i staden till exempel idrottsplatserna harlyckans ip, norrvalla ip och r\u00e5\u00e5 ip.\n\n\n=== \u00e5terkommande idrottsevenemang ===\nny\u00e5rssaluten (januari) \u2013 inomhusfotbollsturnering som h\u00e5lls i samband med det nya \u00e5ret.\nspringtime (maj) \u2013 l\u00f6pt\u00e4vling med distanserna 5 kilometer och 10 kilometer.\nov beachhandboll (maj/juni) \u2013 beachhandbollsturnering f\u00f6r b\u00e5de skolklasser och idrottsf\u00f6reningar.\neskilscupen (juli/augusti) \u2013 utomhusfotbollsturnering f\u00f6r ungdomar som alltid spelas vecka 31 \u00f6ver veckoslutet fredag till s\u00f6ndag.\nhelsingborg marathon (augusti/september) \u2013 maratonlopp som h\u00e5lls under sensommaren.\n\n\n== sev\u00e4rdheter ==\n\n\n=== centrala delarna ===\ndunkers kulturhus\ngamleg\u00e5rd\ngustav adolfs kyrka\nhelsingborgs idrottsmuseum\nhelsingborgs konserthus\nhelsingborgs r\u00e5dhus\nhelsingborgs stadsteater\nhenckelska g\u00e5rden\njacob hansens hus\nk\u00e4rnan\nnorra hamnen\nsankta maria kyrka\nstortorget\nterrasstrapporna\nzoegas butik & caf\u00e9 1886\n\n\n=== \u00f6stra delarna ===\nfredriksdals friluftsmuseum\nhelsingborg arena\nhelsingborgs tropikarium\nidrottens hus\nolympia\nteknik p\u00e5 farfars tid\n\n\n=== s\u00f6dra delarna ===\nraml\u00f6sa h\u00e4lsobrunn\nr\u00e5\u00e5 fiskel\u00e4ge\nr\u00e5\u00e5 museum\nr\u00e5\u00e5 vallar\n\n\n=== norra delarna ===\nberedskapsmuseet\np\u00e5lsj\u00f6 kyrkog\u00e5rd\np\u00e5lsj\u00f6 skog\np\u00e5lsj\u00f6 slott\nsofiero\n\n\n== anm\u00e4rkningslista ==\n\n\n== referenser ==\n\n\n=== noter ===\n\n\n=== tryckta k\u00e4llor ===\nander, karl-erik; rigstam, ulf; ohlsson, karin; lindskog, bengt (2006). helsingborgs stadslexikon. helsingborg: helsingborgs lokalhistoriska f\u00f6rening. isbn 91-631-8878-3 \ndahlin, georg ludvig (1973). min gamla stad: episoder och h\u00e5gkomster. helsingborg: aktiebolaget boktryck \nhaas, jonas; katzeff, adam (2003). helsingborgs stadsk\u00e4rna : bevarandeprogram : antaget i kommunfullm\u00e4ktige 2002-09-25. helsingborg: bevarandeplanskommitt\u00e9n, helsingborgs stad. isbn 91-631-3664-3 \nherlin, tylle; moberg, rune (1985). helsingborg 900 \u00e5r. h\u00f6gan\u00e4s: bokhuset. isbn 91-7690-156-4 \njohannesson, g\u00f6sta (1980). helsingborg: stad i 900 \u00e5r. stockholm: awe/geber. isbn 91-20-06249-4 \njohannesson, g\u00f6sta (red.) (1985). helsingborgs historia, del vi:2 : bebyggelse, hantverk, manufaktur. helsingborg: helsingborgs stad. isbn 91-20-06743-7 \nj\u00f6nsson, charlotta (red.) (2003). fragment : en utst\u00e4llning om helsingborgs historia. helsingborg: stadshistoriska avdelningen, dunkers kulturhus. isbn 91-974550-0-8 \nkulturr\u00e5det (2008). kulturens finansiering 2007. stockholm: statens kulturr\u00e5d. isbn 978-91-85259-56-4 \nkulturr\u00e5det (2010). kulturens finansiering 2008\u20132009. stockholm: statens kulturr\u00e5d. isbn 978-918525982-3 \nranby, henrik (2005). helsingborgs historia, del vii:3 : stadsbild, stadsplanering och arkitektur. helsingborgs bebyggelseutveckling 1863\u20131971. helsingborg: helsingborgs stad. isbn 91-631-6844-8 \nstadsbyggnadskontoret, helsingborgs stad (2005). arkitekturguide f\u00f6r helsingborg. helsingborg: helsingborgs stad. isbn 91-975719-0-3 \ntufvesson, ola (2006). fj\u00e4rde staden: placemarketing helsingborg. helsingborg: n\u00e4ringslivs- och marknadsavdelningen, helsingborgs stad. isbn 978-91-85663-00-2 \nvon linn\u00e9, carl (1751). sk\u00e5nska resa \u00e5r 1749. stockholm: lars salvius. isbn 91-46-12470-5 \n\n\n=== webbk\u00e4llor ===\nhelsingborgs stads officiella webbplats, helsingborg.se.\nhelsingborgs stads officiella webbplats, helsingborg.com.\ns\u00e4rskilt v\u00e4rdefulla kulturmilj\u00f6er i sk\u00e5ne: helsingborg. l\u00e4nsstyrelsen i sk\u00e5ne l\u00e4n. 19 oktober 2009. l\u00e4st 19 oktober 2010.\n\n\n== vidare l\u00e4sning ==\nwihlborg, anders (1981). helsingborg. rapport / riksantikvarie\u00e4mbetet och statens historiska museer. medeltidsstaden, 99-0158680-1 ; 32. stockholm: riksantikvarie\u00e4mbetet och statens historiska mus. libris 7618953. isbn 91-7192-496-5 \n\n\n== externa l\u00e4nkar ==\n se kartdata \u00f6verlagrat p\u00e5 osm (kartdata)\nhelsingborg i fotevikens museums \u00e5rtalsdatabas \u00f6ver \u00f6resunds st\u00e4der\n wikimedia commons har media som r\u00f6r helsingborg.\n wiktionary har ett uppslag om sv:helsingborg."