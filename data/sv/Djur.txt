"djur (animalia, metazoa) \u00e4r flercelliga organismer som k\u00e4nnetecknas av att de \u00e4r r\u00f6rliga och heterotrofa, det vill s\u00e4ga f\u00e5r sin energi fr\u00e5n f\u00f6da, och utg\u00f6r ett rike inom klassificeringen av levande organismer. med f\u00e5 undantag har djur muskler, ett nervsystem, och inre h\u00e5lrum i kroppen, \u00e4mnat f\u00f6r nedbrytning av f\u00f6dan.\nsom heterotrofa organismer \u00e4r djur inte sj\u00e4lvn\u00e4rande, det vill s\u00e4ga de kan inte som v\u00e4xterna producera och tillgodog\u00f6ra sig kolhydrater genom fotosyntes utan m\u00e5ste f\u00e5 sin energi fr\u00e5n f\u00f6da genom att konsumera andra organismer med energiinneh\u00e5ll. till skillnad fr\u00e5n v\u00e4xterna och andra flercelliga organismer som svampar har djurs celler inga cellv\u00e4ggar. djurceller avgr\u00e4nsas av cellmembran och som skydd och stadga \u00e5t djurkroppen har varierande strukturer utvecklats inom olika grupper av djur, till exempel inre skelett, hud, skal, yttre exoskelett och hydrostatiskt skelett.\ndjuren tros ha utvecklats under prekambrium ur flagellater, en grupp inom protisterna. jordens \u00e4ldsta djur tros vara kammaneterna.m\u00e4nniskan \u00e4r ett djur, i begreppets alla vetenskapliga definitioner, men i dagligt tal och i exempelvis juridiska sammanhang anv\u00e4nds begreppet djur ofta i meningen \"djur utom m\u00e4nniskan\".l\u00e4ran om djurriket kallas zoologi.\n\n\n== djurrikets klassificering ==\nklassificeringen av liv i riken har f\u00f6r\u00e4ndrats \u00f6ver tid och det har \u00e4ven lett till f\u00f6r\u00e4ndring av vilka organismer som tillh\u00f6r djurriket. i tidig systematik r\u00e4knades exempelvis s\u00e5 kallade encelliga djur, urdjuren eller protozoer, till djurriket. i nutida systematik r\u00e4knas inte protozoer till djurriket utan f\u00f6rs till gruppen protister. det inneb\u00e4r att djurriket \u00e4r synonymt med flercelliga djur (vetenskapligt namn metazoa).\n\n\n== flercelliga djur ==\ndet finns idag ungef\u00e4r 1,4 miljoner k\u00e4nda arter av (flercelliga) djur, som varierar i storlek mellan 10 \u03bcm (mikrometer) och 30 meter.  de gener som f\u00f6renar alla djur tros ha en gemensam ana som uppstod f\u00f6r cirka 650 miljoner \u00e5r sedan, under ediacara-perioden, d\u00e5 ediacarafaunan levde, vilket \u00e4r de \u00e4ldsta k\u00e4nda flercelliga organisermerna. de besynnerliga arterna dickinsonia costata och trichoplax adhaerens \u00e4r exempel p\u00e5 flercelliga organismer som har klassificerats som mycket tidiga djur.\ngemensamt f\u00f6r alla (flercelliga) djur \u00e4r bland annat att det finns s\u00e5 kallade desmosomer, det vill s\u00e4ga cellstrukturer av proteiner vars funktion \u00e4r att binda samman cellerna rent fysiskt och som d\u00e4rmed ger v\u00e4vnaden \u00f6kad stabilitet och motst\u00e5nd mot mekanisk stress; att cellerna skiljer ut ett proteinlager (extracellul\u00e4r matrix) vid sin basis; och att minst en upps\u00e4ttning av hox-gener \u00e4r n\u00e4rvarande. de mer k\u00e4nda egenskaperna (stor r\u00f6rlighet, nervsystem, epiteler, kroppsh\u00e5la, cirkulations- och andra organ) uppstod d\u00e4remot senare i djurs evolution. flercelliga djur \u00e4r vidare de enda flercelliga organismer som saknar cellv\u00e4gg.\n\n\n== systematik ==\ndjurriket indelas i stammar:\nsvampdjur (porifera)\nkammaneter (ctenophora)\nn\u00e4sseldjur (cnidaria) (koralldjur, maneter m.fl.)\nplacozoer (placozoa)\ntv\u00e5sidiga djur (bilateria)\nmyxozoer (myxozoa)\nacoeler (acoelomorpha)\nprotostomier (protostomia)\nbukh\u00e5rsdjur (gastrotricha)\nringb\u00e4rare (cycliophora)\nk\u00e4kmaskar (gnathostomulida)\nhjuldjur (rotifera)\ndv\u00e4rgk\u00e4kmaskar (micrognathozoa)\nhakmaskar (acanthocephala)\npilmaskar (chaetognatha)\npansarmaskar (kinorhyncha)\nkorsettdjur (loricifera)\nsnabels\u00e4ckmaskar (priapulida)\nrundmaskar (nematoda)\ntagelmaskar (nematomorpha)\nleddjur (arthropoda) (insekter, spindlar, kr\u00e4ftdjur och palpk\u00e4kar)\ntr\u00f6gkrypare (tardigrada)\nklomaskar (onychophora)\nrhombozoer (rhombozoa)\nstavsimmare (orthonectida)\nplattmaskar (platyhelminthes) (binnikemaskar m.fl.)\nbl\u00f6tdjur (mollusca) (musslor, sn\u00e4ckor, bl\u00e4ckfiskar m.fl.)\nstj\u00e4rnmaskar (sipuncula)\nslemmaskar (nemertea)\nringmaskar (annelida) (daggmaskar m.fl.)\nskedmaskar (echiura)\nb\u00e4gardjur (entoprocta)\nmossdjur (bryozoa)\narmfotingar (brachiopoda)\nh\u00e4stskomaskar (phoronida)\ndeuterostomier (deuterostomia)\ntagghudingar (echinodermata) (sj\u00f6stj\u00e4rnor, sj\u00f6gurkor m.fl.)\nsvalgstr\u00e4ngsdjur (hemichordata)\nryggstr\u00e4ngsdjur (chordata) (ryggradsdjur m.fl.)\n\n\n== artantal i djurrikets stammar ==\n\n\n== referenser ==\n\n\n== externa l\u00e4nkar ==\n wikispecies har information om djur.\n wikimedia commons har media som r\u00f6r djur.\n wiktionary har ett uppslag om djur.\n\n wikidata har data som r\u00f6r djur.\ntree of life web project: discussion of phylogenetic relationships citat: \"...due to new evidence from developmental biology and molecular phylogenetics, ideas about bilaterian relationships have undergone a major paradigm shift within the last decade. the new hypotheses shown in the tree above are now widely accepted, but there are also many sceptics who emphasize the pitfalls and inconsistencies associated with the new data. one of the most prominent alternative views based on morphological evidence is championed by nielsen (2001)...\""