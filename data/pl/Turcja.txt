"turcja (tur. t\u00fcrkiye), republika turcji (tur. t\u00fcrkiye cumhuriyeti) \u2013 pa\u0144stwo po\u0142o\u017cone w azji zachodniej na p\u00f3\u0142wyspie azja mniejsza, a cz\u0119\u015bciowo r\u00f3wnie\u017c w europie po\u0142udniowo-wschodniej, ze stolic\u0105 w ankarze. graniczy w europie z bu\u0142gari\u0105 i grecj\u0105, natomiast w azji z syri\u0105, irakiem, iranem, azerbejd\u017canem, armeni\u0105 i gruzj\u0105. cz\u0119\u015b\u0107 europejska \u2013 wschodnia tracja \u2013 stanowi 3% powierzchni i oddzielona jest od cz\u0119\u015bci azjatyckiej morzem marmara oraz cie\u015bninami bosfor i dardanele. turcj\u0119 od p\u00f3\u0142nocy otacza morze czarne, od zachodu morze egejskie i morze marmara, a od po\u0142udnia morze \u015br\u00f3dziemne (nazywane w j\u0119zyku tureckim morzem bia\u0142ym). republika turcji zosta\u0142a proklamowana w 1923 roku, poprzedzaj\u0105cym j\u0105 pa\u0144stwem by\u0142o imperium osma\u0144skie.\n\n\n== geografia ==\n\n\n=== ukszta\u0142towanie poziome ===\nturcja le\u017cy na dw\u00f3ch kontynentach: azjatyckim (w 97% powierzchni), w jego najdalej na zach\u00f3d wysuni\u0119tej cz\u0119\u015bci, azji mniejszej (w regionie zwanym tak\u017ce niegdy\u015b anatoli\u0105) oraz europejskim (w 3% powierzchni), w regionie dawnej wschodniej tracji na p\u00f3\u0142wyspie ba\u0142ka\u0144skim. rozci\u0105g\u0142o\u015b\u0107 po\u0142udnikowa wynosi ok. 500 km, natomiast r\u00f3wnole\u017cnikowa ok. 1600 km. kraj oblewa od p\u00f3\u0142nocy morze czarne, od zachodu morze marmara i morze egejskie, a od po\u0142udnia morze \u015br\u00f3dziemne. przyl\u0105dek baba, najdalej wysuni\u0119ty na zach\u00f3d punkt azji mniejszej, jest jednocze\u015bnie najdalej wysuni\u0119tym na zach\u00f3d punktem ca\u0142ej azji. do turcji nale\u017c\u0105 r\u00f3wnie\u017c wyspy na morzu egejskim (m.in. imroz i bozca) oraz na morzu marmara (m.in. marmara i wyspy ksi\u0105\u017c\u0119ce).\n\n\n=== ukszta\u0142towanie pionowe ===\nturcja pod wzgl\u0119dem ukszta\u0142towania powierzchni jest pa\u0144stwem wy\u017cynno-g\u00f3rzystym. obszar, na kt\u00f3rym po\u0142o\u017cona jest turcja, cechuje si\u0119 aktywno\u015bci\u0105 sejsmiczn\u0105, co cz\u0119sto powoduje tragiczne w skutkach trz\u0119sienia ziemi. niziny wyst\u0119puj\u0105 do\u015b\u0107 rzadko, g\u0142\u00f3wnie przy uj\u015bciach rzek oraz w europejskiej cz\u0119\u015bci kraju (nizina tracka) oraz na wybrze\u017cu \u015br\u00f3dziemnomorskim (najwi\u0119ksza na terenie turcji nizina adana). azja mniejsza to region przewa\u017cnie wy\u017cynny, z najwi\u0119ksz\u0105 w turcji wy\u017cyn\u0105 anatolijsk\u0105 (\u015brednia wysoko\u015b\u0107 900\u20131500 m n.p.m., maksymalna 3916 m n.p.m. \u2013 erciyes da\u011f\u0131). na wsch\u00f3d od niej rozci\u0105ga si\u0119 wy\u017cyna arme\u0144ska z najwy\u017cszym szczytem kraju araratem (5165 m n.p.m.). przy granicy z syri\u0105 le\u017cy cz\u0119\u015b\u0107 wy\u017cyny al-d\u017cazira. dwie pierwsze wy\u017cyny otaczaj\u0105 od p\u00f3\u0142nocy i po\u0142udnia r\u00f3wnole\u017cnikowe m\u0142ode \u0142a\u0144cuchy g\u00f3rskie wypi\u0119trzone w orogenezie alpejskiej: od p\u00f3\u0142nocy, ci\u0105gn\u0105ce si\u0119 na d\u0142ugo\u015bci 1000 km wzd\u0142u\u017c morza czarnego g\u00f3ry pontyjskie (najwy\u017cszy szczyt: ka\u00e7kar da\u011f\u0131, 3937 m n.p.m.), od po\u0142udnia natomiast, cz\u0119\u015bciowo le\u017c\u0105ce r\u00f3wnie\u017c nad wybrze\u017cem morza \u015br\u00f3dziemnego g\u00f3ry taurus (najwy\u017cszy szczyt: kaldi dag, 3756 m n.p.m.). w taurusie zachodnim licznie wyst\u0119puj\u0105 zjawiska krasowe. na granicy z irakiem ci\u0105gnie si\u0119 pasmo g\u00f3r kurdysta\u0144skich. najni\u017cszym punktem turcji jest poziom morza (0 m n.p.m.), przez co nie ma w tym kraju obszar\u00f3w depresyjnych.\nturcja podzielona jest na 7 region\u00f3w geograficznych, zr\u00f3\u017cnicowanych pod wzgl\u0119dem ukszta\u0142towania terenu i klimatu:\n\nregion morza czarnego\nregion morza marmara\nregion morza egejskiego\nregion morza \u015br\u00f3dziemnego\nregion \u015brodkowej anatolii\nregion wschodniej anatolii\nregion po\u0142udniowo-wschodniej anatolii\n\n\n=== granice ===\nturcja graniczy z 8 pa\u0144stwami. d\u0142ugo\u015b\u0107 granic l\u0105dowych wynosi 2627 km, linia brzegowa ponad 7200 km. ca\u0142kowita d\u0142ugo\u015b\u0107 granic wynosi 9827 km, z czego na poszczeg\u00f3lne pa\u0144stwa przypada:\n\narmenia \u2013 268 km\nazerbejd\u017can (nachiczewan) \u2013 17 km\nbu\u0142garia \u2013 240 km\ngruzja \u2013 252 km\ngrecja \u2013 206 km\niran \u2013 499 km\nirak \u2013 331 km\nsyria \u2013 822 km\n\n\n=== miasta w turcji ===\nnajwi\u0119ksze miasta w turcji wed\u0142ug liczby mieszka\u0144c\u00f3w (stan na 31.12.2019):\n\n\n== ustr\u00f3j polityczny ==\nustr\u00f3j polityczny turcji opiera si\u0119 na konstytucji republiki turcji z 1982, kt\u00f3ra g\u0142osi, \u017ce pa\u0144stwo tureckie jest niepodzieln\u0105, laick\u0105, demokratyczn\u0105 oraz socjaln\u0105 republik\u0105. obecna ustawa zasadnicza, narzucona przez wojsko zaraz po zamachu wojskowym w 1980 roku, zapewnia armii rol\u0119 stra\u017cnika \u015bwieckiej, republika\u0144skiej turcji i przyznaje jej prawo do bezpo\u015bredniej interwencji w przypadku zagro\u017cenia status quo. kobiety w turcji otrzyma\u0142y czynne i bierne prawa wyborcze 5 grudnia 1934 roku. w roku 1935 kobiety stanowi\u0142y 4,6% pos\u0142\u00f3w w parlamencie. obecnie ustr\u00f3j pa\u0144stwa jest w trakcie zmiany z systemu parlamentarnego na prezydencki. poprawki nad konstytucj\u0105 zosta\u0142y przyj\u0119te w kwietniu 2017 po referendum w turcji w 2017 roku.\n\n\n=== naczelne organy pa\u0144stwa ===\ng\u0142ow\u0105 pa\u0144stwa jest prezydent wybierany przez obywateli na 5-letni\u0105 kadencj\u0119. w referendum 21 pa\u017adziernika 2007 r. turcy opowiedzieli si\u0119 za bezpo\u015brednimi wyborami prezydenta i skr\u00f3ceniem jego kadencji do 5 lat, zmiany popar\u0142o ponad 70% g\u0142osuj\u0105cych, i wesz\u0142y one w \u017cycie w 2014 r. kolejne referendum, wprowadzaj\u0105ce zmiany w konstytucji odno\u015bnie m.in. do si\u0142 zbrojnych i systemu s\u0105downictwa, odby\u0142o si\u0119 12 wrze\u015bnia 2010, w 30. rocznic\u0119 wojskowego zamachu stanu. tak\u017ce tym razem g\u0142osuj\u0105cy zdecydowali o przyj\u0119ciu rz\u0105dowych propozycji (57,8% g\u0142os\u00f3w na tak).\nw\u0142adz\u0119 ustawodawcz\u0105 wykonuje jednoizbowy parlament \u2013 wielkie zgromadzenie narodowe z 600 pos\u0142ami. cz\u0142onkowie parlamentu wy\u0142aniani s\u0105 w g\u0142osowaniu powszechnym przeprowadzanym co pi\u0119\u0107 lat.\nnajwy\u017cszym organem s\u0105downiczym jest s\u0105d konstytucyjny z\u0142o\u017cony z 17 s\u0119dzi\u00f3w.\n16 kwietnia 2017 z inicjatywy prezydenta recepa tayyipa erdo\u011fana odby\u0142o si\u0119 referendum w sprawie zmiany ustroju pa\u0144stwa z parlamentarnego na prezydencki.\n\n\n=== samorz\u0105d terytorialny ===\nw turcji istniej\u0105 struktury samorz\u0105du terytorialnego, kt\u00f3rego organy pochodz\u0105 z powszechnych wybor\u00f3w. w marcu 2019 odby\u0142y si\u0119 wybory do samorz\u0105du terytorialnego. centralna komisja wyborcza uniewa\u017cni\u0142a w\u00f3wczas wyniki g\u0142osowania na burmistrza stambu\u0142u (zwyci\u0119zc\u0105 by\u0142 ekrem i\u0307mamo\u011flu, przeciwnik rz\u0105dz\u0105cej partii recepa tayyipa erdo\u011fana). ponowne g\u0142osowanie zosta\u0142o wyznaczone na 23 czerwca 2019.\n\n\n=== podzia\u0142 administracyjny ===\nturcja jest podzielona na 81 prowincji (tur. vilayet;il; l. mn. iller). ka\u017cda prowincja dzieli si\u0119 na podprowincje (tur. il\u00e7e; l. mn. il\u00e7eler). prowincje maj\u0105 zazwyczaj nazw\u0119 miasta, kt\u00f3re jest jego stolic\u0105, wyj\u0105tek stanowi\u0105: hatay (stolica antiochia), kocaeli (stolica izmit) i sakarya (stolica adapazar\u0131).\n\n\n=== paszporty ===\npaszporty w turcji wyst\u0119puj\u0105 w r\u00f3\u017cnych kolorach, kt\u00f3re symbolizuj\u0105 r\u00f3\u017cne rodzaje dokument\u00f3w:\n\npaszport turecki dla obywateli doros\u0142ych: najcz\u0119\u015bciej wyst\u0119puj\u0105cy paszport, ma kolor bordowy lub bordowo-czerwony.\npaszporty dla dzieci: cz\u0119sto maj\u0105 kolor niebieski lub zielony, co odr\u00f3\u017cnia je od paszport\u00f3w doros\u0142ych.\npaszporty dyplomatyczne: maj\u0105 kolor niebieski i s\u0105 wydawane dla przedstawicieli dyplomatycznych i urz\u0119dnik\u00f3w rz\u0105dowych.\npaszporty s\u0142u\u017cbowe: maj\u0105 kolor zielony.kolory te pomagaj\u0105 w szybkim rozpoznawaniu rodzaju paszportu i okre\u015blaniu jego przeznaczenia, co jest istotne w celu zapewnienia odpowiednich przywilej\u00f3w i uprawnie\u0144 podczas podr\u00f3\u017cy oraz w innych sytuacjach \u017cyciowych.\n\n\n== historia ==\nrepublika turcji powsta\u0142a po i wojnie \u015bwiatowej na gruzach imperium osma\u0144skiego. od xviii wieku imperium ulega\u0142o coraz wi\u0119kszemu os\u0142abieniu, a od roku 1821 niemo\u017cno\u015b\u0107 pokonania greckiego powstania wyznaczy\u0142a pocz\u0105tek nieodwracalnego rozk\u0142adu terytorialnego g\u0142\u00f3wnego trzonu imperium.\n\nw 1908 wybuch\u0142a rewolucja m\u0142odoturecka, kt\u00f3rej celem by\u0142a modernizacja prze\u017cartego korupcj\u0105 i zacofanego pa\u0144stwa, jednak nie zahamowa\u0142a ona tych proces\u00f3w, kt\u00f3re ostatecznie doprowadzi\u0142y do cz\u0119\u015bciowego rozbioru dokonanego po i wojnie \u015bwiatowej. wiosn\u0105 1915 roku turcy wraz z plemionami kurdyjskimi na terenie armenii zachodniej dokonali rzezi ormian, asyryjczyk\u00f3w i grek\u00f3w pontyjskich, kt\u00f3re w wielu krajach uznano za zbrodni\u0119 ludob\u00f3jstwa. mi\u0119dzy rokiem 1919 a 1922 toczy\u0142a si\u0119 wojna grecko-turecka. 10 sierpnia 1920 w s\u00e8vres pod pary\u017cem turcja podpisa\u0142a traktat pokojowy z pa\u0144stwami ententy, na mocy kt\u00f3rego grecji m.in. przyznano wi\u0119kszo\u015b\u0107 teren\u00f3w europejskich turcji, zachodnie wybrze\u017ce p\u00f3\u0142wyspu anatolijskiego ze smyrn\u0105. armenii przyznano kars, wi\u0119ksz\u0105 cz\u0119\u015b\u0107 pontu z okr\u0119giem trapezunt (dzisiejszy trabzon) i g\u00f3r\u0119 ararat wraz z jeziorem wan. kemal atat\u00fcrk, przyw\u00f3dca ruchu narodowego (m\u0142odoturk\u00f3w), d\u0105\u017c\u0105cy do przywr\u00f3cenia turcji cho\u0107 cz\u0119\u015bci terytori\u00f3w zabranych jej po i wojnie \u015bwiatowej, nie chcia\u0142 pogodzi\u0107 si\u0119 z tym faktem i na podstawie sojuszu o wzajemnej przyja\u017ani i wsp\u00f3\u0142pracy z rfsrr jesieni\u0105 1920 turcja i rosja sowiecka dokona\u0142y agresji przeciwko armenii. w 1923 mia\u0142a miejsce wymiana ludno\u015bci mi\u0119dzy grecj\u0105 i turcj\u0105, w ramach kt\u00f3rej, kieruj\u0105c si\u0119 kryteriami wyznaniowymi, a nie j\u0119zykowymi, przesiedlono do turcji ok. 420 tys. os\u00f3b wyznania muzu\u0142ma\u0144skiego, a do grecji troch\u0119 mniej ni\u017c 1,5 mln os\u00f3b wyznania prawos\u0142awnego, uwzgl\u0119dniaj\u0105c przy tym liczb\u0119 wcze\u015bniejszych wychod\u017ac\u00f3w z okresu wojny. turcy imigrowali g\u0142\u00f3wnie z rejon\u00f3w wybrze\u017ca morza egejskiego, wybrze\u017ca morza czarnego oraz kapadocji. w my\u015bl umowy, liczne mniejszo\u015bci tureckie pozosta\u0142y na terenach greckiej i bu\u0142garskiej tracji zachodniej. \n\n24 lipca 1923 traktat w lozannie zrewidowa\u0142 postanowienia terytorialne traktatu z s\u00e8vres i zminimalizowa\u0142 ograniczenia suwerenno\u015bci turcji do kwestii demilitaryzacji i swobodnego przep\u0142ywu cie\u015bnin bosfor i dardanele, oraz demilitaryzacji pogranicza turecko-greckiego i turecko-bu\u0142garskiego w tracji. traktat ten ustali\u0142 do dzi\u015b istniej\u0105ce granice turcji.\n\nju\u017c wcze\u015bniej 1 listopada 1922 zniesiono su\u0142tanat, a su\u0142tan mehmed vi opu\u015bci\u0142 kraj. 29 pa\u017adziernika 1923 roku proklamowano republik\u0119 turcji. 3 marca 1924 zniesiono kalifat. pierwszym prezydentem zosta\u0142 mustafa kemal, nazwany p\u00f3\u017aniej atat\u00fcrkiem. za jego spraw\u0105 przeprowadzano liczne reformy maj\u0105ce na celu europeizacj\u0119 turcji: zmiana prawa cywilnego, handlowego i karnego, wprowadzenie alfabetu \u0142aci\u0144skiego zamiast arabskiego, wprowadzenie kalendarza gregoria\u0144skiego, wprowadzenie nazwisk. w 1934 r. przyznano kobietom bierne i czynne prawo wyborcze, rok p\u00f3\u017aniej kobiety stanowi\u0142y 4,6% parlamentarzyst\u00f3w.\nw okresie mi\u0119dzywojennym turcja d\u0105\u017cy\u0142a do rewizji niekt\u00f3rych niekorzystnych nast\u0119pstw traktat\u00f3w ko\u0144cz\u0105cych i wojn\u0119 \u015bwiatow\u0105. na mocy traktatu z lozanny turcja odzyska\u0142a kontrol\u0119 nad terenami wschodniej anatolii i tracji oraz dosz\u0142o do rewizji granicy z armeni\u0105 w zamian za zrzeczenie si\u0119 roszcze\u0144 do teren\u00f3w arabskich. w 1932 roku mia\u0142o miejsce przyj\u0119cie turcji do ligi narod\u00f3w, a na mocy konwencji z montreux uzyskano zniesienie demobilizacji cie\u015bnin czarnomorskich.\npodczas ostatnich lat pokoju oraz w czasie ii wojny \u015bwiatowej turcja pomimo zach\u0119t w\u0142\u0105czenia si\u0119 do dzia\u0142a\u0144 zbrojnych wysuwanych przez obie strony konfliktu pozostawa\u0142a neutralna. turcj\u0119 \u0142\u0105czy\u0142 jednak z francj\u0105 i wielk\u0105 brytani\u0105 traktat antyw\u0142oski. jednocze\u015bnie od po\u0142owy lat 1930. pa\u0144stwo wydawa\u0142o znaczny procent dochod\u00f3w na zbrojenia, w szczeg\u00f3lno\u015bci rozw\u00f3j floty i lotnictwa. jednym z wa\u017cniejszych powod\u00f3w nieprzyst\u0119powania do wojny by\u0142y niekorzystne do\u015bwiadczenia konsekwencji i wojny \u015bwiatowej, a w szczeg\u00f3lno\u015bci obawa przed zwi\u0105zkiem radzieckim. turcja przyst\u0105pi\u0142a do obozu aliant\u00f3w i wypowiedzia\u0142a wojn\u0119 rzeszy niemieckiej dopiero w 1945 roku.\nod 1952 roku turcja jest cz\u0142onkiem nato. od 1974 okupuje cz\u0119\u015b\u0107 cypru. o laicko\u015b\u0107 pa\u0144stwa od samego jego pocz\u0105tku dba armia. dlatego te\u017c w turcji dochodzi\u0142o cz\u0119sto do zamach\u00f3w stanu (w 1960, 1971, 1980 i 1997 roku). ten czwarty mia\u0142 zreszt\u0105 wyj\u0105tkowo \u0142agodny przebieg i ograniczy\u0142 si\u0119 do zasugerowania partiom rz\u0105dz\u0105cym oddania w\u0142adzy. w 1984 roku rozpocz\u0119\u0142a si\u0119 zbrojna rebelia kurdyjska na czele z parti\u0105 pracuj\u0105cych kurdystanu. ostatnia interwencja generalicji w sprawy polityki mia\u0142a miejsce w pierwszej po\u0142owie 2007 roku, kiedy to wybuch\u0142 kryzys polityczny zwi\u0105zany z niemo\u017cno\u015bci\u0105 wyboru prezydenta przez zgromadzenie narodowe. w 2004 roku unia europejska zezwoli\u0142a turcji na rozpocz\u0119cie negocjacji w sprawie przyst\u0105pienia do ue; negocjacje rozpocz\u0119to 3 pa\u017adziernika 2005 roku. proces ten napotyka jednak szereg powa\u017cnych barier. problemami s\u0105 du\u017ca liczba mieszka\u0144c\u00f3w republiki turcji oraz napi\u0119te stosunki dyplomatyczne mi\u0119dzy turcj\u0105 a cyprem i (w mniejszym stopniu) grecj\u0105.\n\n15 lipca 2016 dosz\u0142o w turcji do pr\u00f3by zamachu stanu.\n\n\n== gospodarka ==\nturcja jest jedn\u0105 z dwudziestu najwi\u0119kszych gospodarek \u015bwiata, na co wp\u0142yw ma g\u0142\u00f3wnie wielko\u015b\u0107 tego kraju. pkb na g\u0142ow\u0119 mieszka\u0144ca wynosi oko\u0142o 9 tys. dolar\u00f3w. od czas\u00f3w przej\u0119cia rz\u0105d\u00f3w przez parti\u0119 sprawiedliwo\u015bci i rozwoju i poradzenia sobie z kryzysem finansowym z roku 2001 turcja znajduje si\u0119 w fazie wyj\u0105tkowo dynamicznego wzrostu gospodarczego.\n\n\n=== rolnictwo ===\nturcja jest jednym z 6 ca\u0142kowicie samowystarczalnych pod wzgl\u0119dem \u017cywno\u015bciowym kraj\u00f3w \u015bwiata. rolnictwo wytwarza ok. 10% produktu krajowego brutto turcji. zatrudnienie w tym sektorze znajduje oko\u0142o 1/3 si\u0142y roboczej. w turcji istnieje ponad 5 milion\u00f3w gospodarstw rolnych. jedynie 6% z nich ma powierzchni\u0119 wi\u0119ksz\u0105 od 20 ha. turcja jest jednym z pi\u0119ciu najwi\u0119kszych producent\u00f3w: bawe\u0142ny, soczewicy, cebuli, burak\u00f3w cukrowych, tytoniu, pomidor\u00f3w, arbuz\u00f3w, jab\u0142ek, winogron, orzeszk\u00f3w pistacjowych, orzech\u00f3w w\u0142oskich, oliwek oraz owczego mleka. jest zarazem najwi\u0119kszym na \u015bwiecie wytw\u00f3rc\u0105 orzech\u00f3w laskowych, moreli i fig. obecnie sektor rolniczy wspierany jest przez rz\u0105d przy pomocy takich samych instrument\u00f3w, jakimi pos\u0142uguje si\u0119 unia europejska. skala wsparcia jest r\u00f3wnie\u017c por\u00f3wnywalna.\n\n\n=== przemys\u0142 ===\nturcja posiada znaczne zasoby surowc\u00f3w mineralnych, zw\u0142aszcza rud metali. wydobycie rud \u017celaza (divri\u011fi we wschodniej anatolii), chromu (seydi\u015fehir na po\u0142udniu kraju \u2013 turcja nale\u017cy do g\u0142\u00f3wnych \u015bwiatowych producent\u00f3w chromu), boksyt\u00f3w, rud miedzi (murgul), cynku i o\u0142owiu. z surowc\u00f3w energetycznych eksploatuje si\u0119 w\u0119giel brunatny (zachodnia anatolia), w\u0119giel kamienny (zag\u0142\u0119bie ere\u011fli-zonguldak) i rop\u0119 naftow\u0105 w pobli\u017cu granicy z syri\u0105 (g\u0142\u00f3wny o\u015brodek batman). z surowc\u00f3w chemicznych wydobywa si\u0119: fosforyty, s\u00f3l kamienn\u0105 i siark\u0119. 39% energii elektrycznej dostarczaj\u0105 elektrownie wodne (najwi\u0119ksze keban i atat\u00fcrk \u2013 zbudowane w 1992 na eufracie), 61% w\u0119glowe i naftowe. produkcja energii elektrycznej na 1 mieszka\u0144ca \u2013 1296 kwh (2000). do najstarszych i najlepiej rozwini\u0119tych ga\u0142\u0119zi przemys\u0142u przetw\u00f3rczego nale\u017c\u0105: przemys\u0142 spo\u017cywczy (cukrowniczy, mleczarski, tytoniowy) oraz w\u0142\u00f3kienniczy i odzie\u017cowy, wykorzystuj\u0105ce surowce krajowe. od lat 60. rozw\u00f3j hutnictwa \u017celaza (g\u0142\u00f3wnie o\u015brodki: karab\u00fck, ere\u011fli), miedzi (ergani, stambu\u0142) oraz aluminium, przemys\u0142u maszynowego i zbrojeniowego, \u015brodk\u00f3w transportu (montownie samochod\u00f3w, ci\u0105gnik\u00f3w, budowa statk\u00f3w), sprz\u0119tu gospodarstwa domowego, chemicznych (m.in. produkcja nawoz\u00f3w sztucznych), cementowego i rafineryjnego (w portach dowozowych ropy naftowej: i\u0307zmit oraz w batman). powszechnie rozwini\u0119te rzemios\u0142o: dywany, bi\u017cuteria, wyroby metalowe, ceramika, wyroby sk\u00f3rzane. najwi\u0119ksza koncentracja zak\u0142ad\u00f3w przemys\u0142owych w regionie p\u00f3\u0142nocno-zachodnim: stambu\u0142 \u2013 ere\u011fli \u2013 izmir, ponadto w rejonie ankary i w po\u0142udniowo-wschodniej cz\u0119\u015bci kraju: adana \u2013 gaziantep\u2013antakya.\n\n\n=== turystyka ===\njedn\u0105 z najszybciej rozwijaj\u0105cych si\u0119 ga\u0142\u0119zi gospodarki turcji jest turystyka. w 2015 roku turcja by\u0142a sz\u00f3stym pa\u0144stwem na \u015bwiecie pod wzgl\u0119dem liczby przyjazd\u00f3w; kraj ten odwiedzi\u0142o 39,478 mln turyst\u00f3w (0,8% mniej ni\u017c w roku poprzednim), generuj\u0105c dla niego przychody na poziomie ponad 26,616 mld dolar\u00f3w.\nnajwi\u0119cej turyst\u00f3w przyje\u017cd\u017ca z niemiec, rosji, holandii, francji, belgii, wielkiej brytanii i polski. g\u0142\u00f3wne o\u015brodki turystyczne to: kurorty nad wybrze\u017cem morza egejskiego (bodrum, fethiye, ku\u015fadas\u0131) i morza \u015br\u00f3dziemnego (antalya, alanya, side), a tak\u017ce stambu\u0142 i kapadocja oraz zabytki kultury antycznej: troja, milet, efez, hierapolis, pergamon, izmir, aspendos i inne. coraz popularniejsze staj\u0105 si\u0119 r\u00f3wnie\u017c kurorty g\u00f3rskie.\n\n\n=== transport ===\nsie\u0107 transportowa w turcji jest w rozbudowie i obecnie obejmuje ok. 63 tys. km dr\u00f3g o twardej nawierzchni, w budowie dalsze 1250 km autostrad \u2013 m.in. od granicy bu\u0142garskiej do ankary. drogi \u0142\u0105cz\u0105 turcj\u0119 z bu\u0142gari\u0105 oraz syri\u0105, iranem i irakiem. europejsk\u0105 i azjatyck\u0105 cz\u0119\u015b\u0107 kraju \u0142\u0105cz\u0105 3 mosty na bosforze, w tym 2 w stambule.\nturcja posiada 8,4 tys. km linii kolejowych, w wi\u0119kszo\u015bci jednotorowych. w 2003 tureckie koleje pa\u0144stwowe (tcdd) rozpocz\u0119\u0142y program budowy linii wysokich pr\u0119dko\u015bci. pierwsza z nich o d\u0142ugo\u015bci 533 km po\u0142\u0105czy stambu\u0142 z ankar\u0105 przez eski\u015fehir i skr\u00f3ci czas podr\u00f3\u017cy z 6\u20137 godzin do 3,5. 29 pa\u017adziernika 2013 roku otwarto tunel kolejowy marmaray pod bosforem, b\u0119d\u0105cy projektem \u0142\u0105cz\u0105cym dwa odr\u0119bne systemy kolejowe: w europejskiej i azjatyckiej cz\u0119\u015bci turcji w jedn\u0105 ca\u0142o\u015b\u0107.\nlotniska w stambule i ankarze obs\u0142uguj\u0105 kilkadziesi\u0105t mi\u0119dzynarodowych linii lotniczych. tureckie linie lotnicze turk hava yollari i turk hava tasimaciligi obs\u0142uguj\u0105 loty krajowe. narodowy przewo\u017anik turkish airlines. loty zagraniczne obs\u0142ugiwane s\u0105 przez sunexpress.\nno\u015bno\u015b\u0107 floty handlowej \u2013 7,1 mln dwt. g\u0142\u00f3wne porty morskie (prze\u0142adunek powy\u017cej 1 mln ton): stambu\u0142 nad cie\u015bnin\u0105 bosfor, zonguldak, ere\u011fli i samsun nad morzem czarnym, izmir i izmit nad morzem egejskim i mersin, i\u0307skenderun nad morzem \u015br\u00f3dziemnym. rozwini\u0119ta \u017cegluga kabota\u017cowa, po\u0142\u0105czenia promowe mi\u0119dzy europejsk\u0105 i azjatyck\u0105 cz\u0119\u015bci\u0105 kraju (na bosforze), z cyprem i wyspami greckimi (rodos, samos, chios).\n\n\n== zwierz\u0119ta ==\nzwierz\u0119ta chowane na terenie turcji to: byd\u0142o domowe, konie, kozy, os\u0142y i owce, jak r\u00f3wnie\u017c wielb\u0142\u0105dy i bawo\u0142y.\nnajpopularniejsz\u0105 w turcji ras\u0105 psa jest kangal \u2013 wielki i silny pies pasterski. najciekawsz\u0105 ras\u0105 kot\u00f3w s\u0105 koty van o bia\u0142ym futrze i r\u00f3\u017cnokolorowych oczach \u2013 jednym zielonym, a drugim niebieskim.\nna wolno\u015bci \u017cyj\u0105 w turcji jelenie, szakale, rysie, dziki, wilki oraz rzadko \u2013 lamparty i nied\u017awiedzie.\n\n\n== si\u0142y zbrojne ==\narmia turecka jest sz\u00f3st\u0105 armi\u0105 \u015bwiata i drug\u0105 co do wielko\u015bci w nato (po armii usa). liczy 823 tys. zawodowych \u017co\u0142nierzy. wed\u0142ug konstytucji armia stoi na stra\u017cy \u015bwiecko\u015bci pa\u0144stwa. w drugiej po\u0142owie xx wieku kilkukrotnie dokonywa\u0142a zamachu stanu (ostatni raz w 2016), obalaj\u0105c przy tym rz\u0105dy, kt\u00f3re uznawa\u0142a za zbyt islamskie. by wst\u0105pi\u0107 w jej szeregi trzeba mie\u0107 uko\u0144czone 20 lat. wed\u0142ug danych cia turcja przeznacza ok. 5% pkb na dozbrajanie armii.\n\n\n== media ==\nw turcji istnieje nadawca publiczny t\u00fcrkiye radyo televizyon kurumu, kt\u00f3ry nadaje stacje telewizyjne, m.in. trt 1, trt haber i trt t\u00fcrk, oraz rozg\u0142o\u015bnie radiowe, np. radyo 1, trt fm, radyo 3 i radyo 4. na terenie kraju dzia\u0142aj\u0105 tak\u017ce prywatne kana\u0142y telewizyjne, m.in. show tv i ntv.\n\n\n== demografia ==\nwed\u0142ug danych cia world factbook z lipca 2013 roku, turcj\u0119 zamieszkiwa\u0142o 80 694 485 ludzi (18. miejsce na \u015bwiecie).\nstruktura wieku\n\n0\u201314 lat: 25,9% (m\u0119\u017cczy\u017ani 10 682 900 / kobiety 10 201 965)\n15\u201324 lat: 17% (m\u0119\u017cczy\u017ani 6 979 955 / kobiety 6 703 689)\n25\u201354 lat: 42,7% (m\u0119\u017cczy\u017ani 17 375 544 / kobiety 17 097 927)\n55\u201364 lat: 7,9% (m\u0119\u017cczy\u017ani 3 189 731 / kobiety 3 169 450)\n65 lat i wi\u0119cej: 6,6% (m\u0119\u017cczy\u017ani 2 422 983 / kobiety 2 870 341)\u015brednia wieku\n\nog\u00f3\u0142em: 29,2 lat\nm\u0119\u017cczy\u017ani: 28,8 lat\nkobiety: 29,6 latprzyrost naturalny: 1,16% (101. miejsce na \u015bwiecie)\nwska\u017anik urodze\u0144: 17,22 urodze\u0144 / 1000 mieszka\u0144c\u00f3w (110. miejsce na \u015bwiecie)\nwska\u017anik zgon\u00f3w (\u015bmiertelno\u015b\u0107): 6,11 zgon\u00f3w / 1000 mieszka\u0144c\u00f3w (162. miejsce na \u015bwiecie)\nurbanizacja:\n\nludno\u015b\u0107 miejska \u2013 71,5% (2011 r.)\nwska\u017anik urbanizacji \u2013 2,4% roczne tempo zmian (2010\u20132015 r.)oczekiwana d\u0142ugo\u015b\u0107 \u017cycia w chwili urodzenia:\n\nog\u00f3\u0142em \u2013 73,03 lat (126. miejsce na \u015bwiecie)\nm\u0119\u017cczy\u017ani \u2013 71,09\nkobiety \u2013 75,07wsp\u00f3\u0142czynnik dzietno\u015bci: 2,1 dziecka / kobiet\u0119 (110. miejsce na \u015bwiecie)\n\n\n== religia ==\nstruktura religijna kraju w 2010 roku wed\u0142ug pew research center:\n\nislam \u2013 98% (71 330 000)\nbrak religii \u2013 1,2% (860 000)\nchrze\u015bcija\u0144stwo \u2013 0,43% (310 000)\nprawos\u0142awie \u2013 0,25% (180 000)\nprotestantyzm \u2013 0,11% (80 000)\nkatolicyzm \u2013 0,07% (50 000)\nbuddyzm \u2013 0,05% (40 000)\njudaizm \u2013 0,03% (20 000)\ninne religie \u2013 0,3% (190 000).\n\n\n== zobacz te\u017c ==\nstosunki polsko-tureckie\nludob\u00f3jstwo asyryjczyk\u00f3w\nludob\u00f3jstwo grek\u00f3w pontyjskich\nludob\u00f3jstwo ormian\nadampol\n\n\n== przypisy ==\n\n\n== bibliografia ==\njerzy \u0142\u0105tka: kemal atat\u00fcrk. ojciec turk\u00f3w, spo\u0142eczny instytut historii i kultury turcji, krak\u00f3w 1994. isbn 83-901448-0-8.\nkrystyna pozna\u0144ska: turcja stara i nowa, ludowa sp\u00f3\u0142dzielnia wydawnicza, warszawa 1970\nstanis\u0142aw ka\u0142u\u017cy\u0144ski: tradycje i legendy lud\u00f3w tureckich, iskry, warszawa 1986\ntomasz wituch: tureckie przemiany. dzieje turcji 1878-1923, pa\u0144stwowe wydawnictwo naukowe, warszawa 1980 isbn 83-01-01698-1.\njan reychman: \u017cycie polskie w stambule w xviii wieku, pa\u0144stwowy instytut wydawniczy, warszawa 1959\nlew gumilow: dzieje dawnych turk\u00f3w, pa\u0144stwowy instytut wydawniczy, warszawa 1972\nfranz babinger: z dziej\u00f3w imperium osman\u00f3w, pa\u0144stwowy instytut wydawniczy, warszawa 1977\nbernard lewis: svijet islama. vjera. narodi. kultura. jugoslovenska revija, vuk karad\u017ei\u0107, belgrad 1979\nb\u00e9k\u00e9si istv\u00e1n: t\u00f6r\u00f6korsz\u00e1g. panor\u00e1ma, budapeszt 1983 isbn 963-243-150-2 issn 0324-5888.\n\u03bc.\u0430.\u0433\u0430\u0441\u0440\u0430\u0442\u044f\u043d \u2013 \u0441. \u0444. \u043e\u0440\u0435\u0448\u043a\u043e\u0432\u0430 \u2013 \u044e. \u0430. \u043f\u0435\u0442\u0440\u043e\u0441\u044f\u043d: \u043e\u0447\u0435\u0440\u043a\u0438 \u0438\u0441\u0442\u043e\u0440\u0438\u0438 \u0442\u0443\u0440\u0446\u0438\u0438. \u0433\u043b\u0430\u0432\u043d\u0430\u044f \u0440\u0435\u0434\u0430\u043a\u0446\u0438\u044f \u0432\u043e\u0441\u0442\u043e\u0447\u043d\u043e\u0439 \u043b\u0438\u0442\u0435\u0440\u0430\u0442\u0443\u0440\u044b \u2013 \u0438\u0437\u0434\u0430\u0442\u0435\u043b\u044c\u0441\u0442\u0432\u043e \u201c\u043d\u0430\u0443\u043a\u0430\u201d \u2013 \u043c\u043e\u0441\u043a\u0432\u0430-moskwa 1983\n\u0430\u043a\u0430\u0434\u0435\u043c\u0438\u044f \u043d\u0430\u0443\u043a \u0441\u0441\u0441\u0440 \u2013 \u0438\u043d\u0441\u0442\u0438\u0442\u0443\u0442 \u0432\u043e\u0441\u0442\u043e\u043a\u043e\u0432\u0435\u0434\u0435\u043d\u0438\u044f: \u0442\u0443\u0440\u0435\u0446\u043a\u0430\u044f \u0440\u0435\u0441\u043f\u0443\u0431\u043b\u0438\u043a\u0430. \u043c\u043e\u0441\u043a\u0432\u0430\u201d \u043d\u0430\u0443\u043a\u0430\u201d \u0433\u043b\u0430\u0432\u043d\u0430\u044f \u0440\u0435\u0434\u0430\u043a\u0446\u0438\u044f \u0432\u043e\u0441\u0442\u043e\u0447\u043d\u043e\u0439 \u043b\u0438\u0442\u0435\u0440\u0430\u0442\u0443\u0440\u044b 1990 isbn 5-02-016949-8.\n\u0574\u0567\u057e\u056c\u0561\u0576 \u0566\u0561\u057f\u0567 \u0580\u056b\u0586\u0561\u0569\u0589 \u0585\u057d\u0574\u0561\u0576\u0565\u0561\u0576 \u0437\u0565\u0572\u0561\u0583\u0578\u056d\u0569\u0565\u0561\u0576 \u0574\u0578\u0582\u0569 \u056e\u0561\u056c\u0562\u0565\u0580\u0568 \u0565\u0582 \u056b\u0569\u0569\u056b\u0570\u0561\u057f\u056b \u0570\u0561\u0575\u0561\u057b\u056b\u0576\u057b \u056e\u0580\u0561\u0563\u056b\u0580\u0576\u0565\u0580\u0568 \u2013 \u0565\u0580\u0565\u057e\u0561\u0574 (erywa\u0144) \u201c\u056f\u0583\u0570\u201d 1990.\n\u057d.\u056f. \u056d\u0578\u0582\u0564\u0578\u0575\u0561\u0576: \u0561\u0580\u0565\u057e\u0565\u056c\u0561\u0570\u0561\u0575 \u0564\u057a\u0580\u0578\u0581\u0576\u0565\u0580\u0568 1830-1920 \u0569\u057e\u0561\u056f\u0561\u0576\u0576\u0565\u0580\u056b\u0576 \u056a\u0561\u0574\u0561\u056f\u0561\u0563\u0580\u0578\u0582\u0569\u0575\u0578\u0582\u0576\u0568 \u0570\u0561\u057e\u0565\u056c\u0575\u0561\u056c \u0574\u0561\u0576\u0580\u0561\u0574\u0561\u057d\u0576\u0565\u0580\u0578\u057e \u2013 \u0565\u0580\u0565\u057e\u0561\u0576 (erywa\u0144) \u201c\u056c\u0578\u0582\u0575\u057d\u201d 1987\nbohdan g\u0119barski: morituri. opowie\u015b\u0107 o 1915 r., polskie towarzystwo ludoznawcze oddzia\u0142 w warszawie \u2013 ko\u0142o zainteresowa\u0144 kultur\u0105 ormian \u2013 warszawa 1992\n\u0437\u0430\u0440\u0435\u0432\u0430\u043d\u0434\u0589 \u0442\u0443\u0440\u0446\u0438\u044f \u0438 \u043f\u0430\u043d\u0442\u0443\u0440\u0430\u043d\u0438\u0437\u043c \u2013 \u0432\u0432\u0435\u0434\u0435\u043d\u0438\u0435 \u0430. \u043d. \u043c\u0430\u043d\u0434\u0435\u043b\u044c\u0448\u0442\u0430\u043c\u0430 \u2013 \u043f\u0430\u0440\u0438\u0436 (pary\u017c) 1930\n\u0433\u0435\u0440\u043c\u0430\u043d\u0441\u043a\u0438\u0435 \u0438\u0442\u043e\u0447\u043d\u0438\u043a\u0438\u043e \u0433\u0435\u043d\u043e\u0446\u0438\u0434\u0435 \u0430\u0440\u043c\u044f\u043d \u2013 \u043f\u0435\u0440\u0438\u043e\u0434 \u043f\u0435\u0440\u0432\u043e\u0439 \u043c\u0438\u0440\u043e\u0432\u043e\u0439 \u0432\u043e\u0439\u043d\u044b \u2013 \u0435\u0440\u0435\u0432\u0430\u043d\u201d (erywa\u0144) \u0430\u0439\u0430\u0441\u0442\u0430\u043d\u201d 1991\n\u0434\u0436. \u043a\u0438\u0440\u0430\u043a\u043e\u0441\u044f\u043d: \u0437\u0430\u043f\u0430\u0434\u043d\u0430\u044f \u0430\u0440\u043c\u0435\u043d\u0438\u044f \u0432 \u0433\u043e\u0434\u044b \u043f\u0435\u0440\u0432\u043e\u0439 \u043c\u0438\u0440\u043e\u0432\u043e\u0439 \u0432\u043e\u0439\u043d\u044b \u2013 \u0438\u0437\u0434\u0430\u0442\u0435\u043b\u044c\u0441\u0442\u0432\u043e \u0435\u0440\u0435\u0432\u0430\u043d\u0441\u043a\u043e\u0433\u043e \u0443\u043d\u0438\u0432\u0435\u0440\u0441\u0438\u0442\u0435\u0442\u0430 \u0435\u043f\u0440\u0435\u0432\u0430\u043d (erywa\u0144) 1971\n\u0434\u0436. \u0441. \u043a\u0438\u0440\u0430\u043a\u043e\u0441\u044f\u043d: \u043c\u043b\u0430\u0434\u043e\u0442\u0443\u0440\u043a\u0438 \u043f\u0435\u0440\u0435\u0434 \u0441\u0443\u0434\u043e\u043c \u0438\u0441\u0442\u043e\u0440\u0438\u0438. \u0435\u0440\u0435\u0432\u0430\u043d (erywa\u0144), \u201c\u0430\u0439\u0430\u0441\u0442\u0430\u043d\u201d 1989\n\u0561.\u0570. \u0570\u0561\u0580\u0578\u0582\u0569\u0575\u0578\u0582\u0576\u0575\u0561\u0576 \u0569\u0578\u0582\u0580\u0584\u0561\u056f\u0561\u0576 \u056b\u0576\u057f\u0565\u0580\u057e\u0565\u0576\u0581\u056b\u0561\u0576 \u0561\u0576\u0564\u0580\u056f\u0578\u057e\u056f\u0561\u0576 \u056f\u0580\u056b\u057e\u057e\u0576\u0576\u0565\u0580\u0568. \u0570\u0561\u0575\u056f\u0561\u056f\u0561\u0576 \u057d\u057d\u0570 \u0563\u0561 \u0570\u0580\u0561\u057f\u0561\u0580\u0561\u056f\u0579\u0578\u0582\u0569\u0575\u0578\u0582\u0576 \u0565\u0580\u0565\u057e\u0561\u0576 (erywa\u0144) 1984\n\n\n== linki zewn\u0119trzne ==\nstrona tureckiego ministerstwa spraw zagranicznych (ang.)\noficjalna strona internetowa ministerstwa kultury i turystyki turcji (ang.)"