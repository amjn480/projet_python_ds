"il paris saint-germain football club (pronuncia francese: /pa\u0281i s\u025b\u0303 \u0292\u025b\u0281m\u025b\u0303/), meglio conosciuto come paris saint-germain o pi\u00f9 semplicemente psg, \u00e8 una societ\u00e0 calcistica francese con sede a parigi. milita in ligue 1, massima serie del campionato francese di calcio.\nfondato nel 1970 a seguito della fusione tra il paris fc e lo stade saint-germain per opera della federazione calcistica francese con lo scopo di colmare l'assenza di una squadra parigina nella massima serie nazionale, il club partecipa ininterrottamente alla ligue 1 dalla stagione 1974-1975, ed \u00e8 diventata la prima squadra francese a disputare pi\u00f9 di 44 edizioni consecutive del massimo campionato francese, superando il precedente record del nantes, che ne aveva disputate ininterrottamente 44 dal 1963 al 2007.\ndal 1974 la squadra disputa le partite interne nel parco dei principi, stanziato nel xvi arrondissement di parigi. come degna rappresentante della ville lumi\u00e8re, i colori sociali del club sono il blu, il rosso e il bianco, gli stessi della bandiera di parigi. fin dalla fondazione, il completo tradizionale del club \u00e8 una maglietta di colore blu con una barra rossa al centro incorniciata da due linee bianche. lo stemma invece rappresenta la tour eiffel stilizzata, sotto la quale c\u2019\u00e8 il fleur de lys (giglio), simbolo della citt\u00e0 di saint-germain e della monarchia francese.\nnel suo palmar\u00e8s annovera 45 titoli nazionali \u2014 11 campionati, 14 coppe nazionali, 9 coppe di lega e 11 supercoppe nazionali \u2014 che ne fanno il club con pi\u00f9 trofei nel paese davanti a olympique marsiglia e saint-\u00e9tienne. a livello internazionale vanta invece una coppa delle coppe (vinta nel 1996) ed una coppa intertoto uefa, che pone il psg a pari merito con l'om nella classifica dei club francesi per numero di vittorie in competizioni internazionali (2). proprio con la formazione marsigliese sussiste la pi\u00f9 accesa rivalit\u00e0 del calcio francese, denominata le classique. nel 1994 il psg fu nominato squadra mondiale dell'anno dall'iffhs.\n\n\n== storia ==\n\n\n=== dagli albori agli anni novanta ===\nl'attuale paris saint-germain deriva dalla fusione, avvenuta nel 1970, dello stade saint-germain (fondato nel 1904 a saint-germain-en-laye, nei dintorni di parigi) con il paris football club, club nato per rinverdire i fasti del calcio parigino dopo la retrocessione sia del c.a. paris che del racing club, due formazioni storiche della capitale francese. il psg gioc\u00f2 il campionato di seconda divisione 1970-1971 e lo vinse, venendo promosso in massima serie. dopo il primo campionato in prima divisione, nel maggio 1972, su pressione del consiglio comunale della citt\u00e0 di parigi, la squadra si divise in paris fc, che rimase in prima divisione, e paris saint-germain, che pass\u00f2 in terza divisione come squadra di dilettanti. nel 1973 il psg fu promosso in seconda divisione, grazie alla rinuncia alla partecipazione a questo campionato da parte del quevilly-rouen per ragioni economiche (costi eccessivi per rimodernare lo stadio e trasferte ritenute troppo lontane e costose per una squadra amatoriale), riguadagnando, cos\u00ec, il professionismo.\nin questi anni daniel hechter assunse la guida della societ\u00e0 insieme ai soci jean-paul belmondo, francis borelli, charles talar e bernard brochand; la collaborazione fra henri patrelle e daniel hechter, iniziata il 15 giugno 1973 con la firma di un contratto tra il psg e hechter, dur\u00f2 meno di un anno. il contratto serviva per proteggere ufficialmente il nome e i colori del club, per evitare quanto successo in precedenza al pfc.\nla sede della societ\u00e0 venne, infatti, trasferita nella citt\u00e0 di saint-germain-en-laye, a circa 15 km da parigi, con patrelle che conserv\u00f2 il titolo di presidente del club e hechter che, pur essendo ufficialmente solo presidente del comitato di gestione, aveva di fatto un ruolo preminente nella guida della societ\u00e0. col trascorrere dei mesi si instaur\u00f2 una lotta tra i due uomini per avere il pieno controllo della societ\u00e0; nonostante queste vicissitudini interne, nel giugno 1974 la squadra ottenne la promozione in massima serie in seguito a un vittorioso spareggio contro il valenciennes. nella stessa stagione il paris fc retrocesse in seconda divisione, consentendo cos\u00ec al psg di iniziare a giocare al parco dei principi, dove disputa tuttora le sue partite casalinghe. a partire da questa stagione il paris saint-germain ha giocato ininterrottamente nella massima serie francese. all'indomani della promozione hechter divenne ufficialmente presidente del club, ruolo che mantenne fino al 1978. fra i calciatori pi\u00f9 rappresentativi della squadra parigina di queste stagioni ci sono jean-pierre dogliani, mustapha dahleb e fran\u00e7ois m'pel\u00e9; fra gli allenatori, invece, sono degni di nota velibor vasovi\u0107 e jean-michel larqu\u00e9.\nsempre in questi anni nacque la divisa storica del club che, pur con alcune modifiche, \u00e8 alla base anche di quella attualmente in uso; a disegnarla contribu\u00ec lo stesso hechter, la cui presidenza fu, tuttavia, segnata da diversi problemi finanziari e termin\u00f2 nel gennaio 1978 a causa di uno scandalo relativo alla doppia biglietteria del parco dei principi. il successore di hechter fu francis borelli, che guid\u00f2 il club per 13 anni. sotto il suo controllo il psg si aggiudic\u00f2 i suoi primi trofei: nel 1982 vinse il primo titolo, la coppa di francia, replicata l'anno successivo e seguita dal titolo nazionale nel 1985-1986, sotto la guida del nuovo allenatore g\u00e9rard houllier.\n\n\n=== la gestione di canal + ===\nnel 1991 borelli fu costretto a consegnare il controllo del club al colosso televisivo canal+, che invest\u00ec molto nel psg per competere con l'olympique marsiglia, dando cos\u00ec inizio a un'intensa rivalit\u00e0 tra i due club. gli anni novanta furono ricchi di soddisfazioni per i tifosi della principale squadra di parigi, che vinse il titolo nazionale del 1993-1994 e la coppa delle coppe 1995-1996, per poi perdere la finale della competizione l'anno successivo. il paris saint-germain si afferm\u00f2, inoltre, come uno dei club di vertice delle coppe europee, con una serie di 5 semifinali consecutive ottenute in varie competizioni uefa tra il 1992 e il 1997.\nnegli ultimi anni della gestione canal+, la squadra non ottenne risultati di grande rilievo, a parte due secondi posti in campionato nel 1999-2000 e nel 2003-2004, annata in cui mise in bacheca per la sesta volta la coppa di francia. nel 2001 la squadra parigina riusc\u00ec ad accedere ai gironi della coppa uefa dopo aver vinto la coppa intertoto. tra i giocatori che vestirono la maglia del psg nei tre lustri della gestione di canal+ si ricordano george weah, ra\u00ed, leonardo, youri djorkaeff, david ginola, bernard lama, jay-jay okocha e ronaldinho.\n\n\n=== anni di transizione ===\ndopo quindici anni di gestione canal+ cedette il club ad un consorzio formato da colony capital, butler capital partners e morgan stanley per 41 milioni di euro, dopo che il psg aveva contratto numerosi debiti sotto la direzione del canale televisivo. dopo risultati altalenanti della squadra (una salvezza sofferta e piazzamenti modesti), nel 2008 colony capital acquist\u00f2 tutte le azioni di morgan stanley e con esse il controllo del 95% del club. la stagione 2009-2010 fu la prima nella storia del calcio francese in cui un club vinse la coppa nazionale sia con la squadra femminile sia con quella maschile: il psg vinse la coppa di francia, mentre la sezione femminile il challenge de france.\n\n\n=== la gestione qatariota e il ritorno in auge ===\nnell'estate 2011 qatar investment authority acquist\u00f2 il club parigino, permettendo l'aumento del budget in vista della finestra estiva del calciomercato. al contempo il ritiro di coupet e di mak\u00e9l\u00e9l\u00e9 e la cessione al monaco di giuly sancirono la fine del progetto portato avanti nell'era colony capital, con al centro giocatori molto esperti. tra le prime mosse della nuova dirigenza vi fu l'ingaggio, come direttore sportivo, di leonardo, che port\u00f2 con s\u00e9 in francia diversi giocatori del campionato italiano quali j\u00e9r\u00e9my m\u00e9nez dalla roma, salvatore sirigu, mohamed sissoko, javier pastore, oltre a blaise matuidi, k\u00e9vin gameiro e diego lugano. qualche mese dopo il ruolo di direttore generale fu assegnato a jean-claude blanc.\nla squadra fu affidata nel 2011 al tecnico carlo ancelotti, sotto la cui gestione furono compiuti, negli anni seguenti, copiosi investimenti in sede di calciomercato, con gli innesti di ezequiel lavezzi, del giovane centrocampista italiano marco verratti dei milanisti thiago silva e zlatan ibrahimovi\u0107, di lucas e della stella inglese david beckham. il tecnico italiano riport\u00f2 i parigini alla vittoria del titolo nazionale nel 2012-2013, pur non raccogliendo successi in ambito continentale.\n\npassato nelle mani del tecnico laurent blanc, il psg, ulteriormente rinforzato con gli arrivi di edinson cavani per la somma record di 64 milioni di euro, david luiz e, successivamente, di \u00e1ngel di mar\u00eda, in un triennio vinse tre campionati, due coppe di francia, tre supercoppe di francia e tre coppa di lega francese, ma manc\u00f2 ancora il trionfo europeo.\n\nla stagione 2016-2017 segn\u00f2 l'inizio di un nuovo ciclo per il club. infatti, all'atto dell'insediamento nel 2011, la dirigenza qatariota aveva fissato tra gli obiettivi la conquista della uefa champions league entro cinque anni. per questa ragione blanc, nonostante l'en-plein di trofei nazionali messo a segno nelle ultime due annate di gestione, fu esonerato e sostituito con unai emery, reduce da trionfi europei con il siviglia. in un biennio lo spagnolo vinse un campionato, due coppe di francia, due supercoppe di francia e due coppe di lega francese, ma in ambito europeo fu bruciante l'eliminazione subita nella uefa champions league 2016-2017, a seguito di un clamoroso e storico capitombolo nella sfida di ritorno contro il barcellona (sconfitta per 6-1 dopo aver vinto per 4-0 all'andata),in vista della stagione successiva, la campagna acquisti estiva fu da record, con gli ingaggi della giovane promessa kylian mbapp\u00e9, sottratta proprio ai rivali del monaco, e della stella brasiliana neymar, acquistata dal barcellona per la cifra di 222 milioni di euro, che ne fanno il calciatore pi\u00f9 costoso di sempre. l'ingente sforzo economico consent\u00ec al club parigino di tornare a vincere il campionato, oltre alla coppa nazionale, la coppa di lega e la supercoppa di francia, ma nuove amarezze patite in ambito continentale spinsero la dirigenza a cambiare nuovamente la guida tecnica. fu thomas tuchel, che pot\u00e9 contare anche sul portiere gianluigi buffon, ad assumere nel 2018 le redini della squadra, condotta alla vittoria di campionato, e supercoppa di francia, ma il tedesco fall\u00ec sul palcoscenico continentale, oltre che, in una sola stagione, nelle altre due coppe nazionali, evento che non si verificava dalla stagione 2012-2013.nel 2019 leonardo torn\u00f2 a ricoprire il ruolo di direttore sportivo e acquist\u00f2 l'argentino mauro icardi. nell'annata 2019-2020, segnata dalla sospensione del campionato francese a causa della pandemia di covid-19, il paris saint-germain si aggiudic\u00f2 la supercoppa di francia e il titolo nazionale, eguagliando l'olympique marsiglia a quota nove titoli francesi, oltre a raggiungere, dopo venticinque anni, le semifinali della uefa champions league e poi, per la prima volta, la finale del torneo, persa per 0-1 contro il bayern monaco.\nnel triennio seguente la dirigenza continu\u00f2 a portare a parigi grandi nomi quali georginio wijnaldum, achraf hakimi, gianluigi donnarumma, sergio ramos e, soprattutto, la stella lionel messi, strappata al barcellona. il psg vinse due campionati,\nuna coppa di francia e due supercoppe di francia, ma i vari tecnici alternatisi sulla panchina dei parigini non riuscirono a portare il club al successo in ambito europeo.\n\n\n== cronistoria ==\n\n\n== colori e simboli ==\n\n\n=== colori ===\nsin dagli albori fino alla fusione con il paris fc, lo stade saint-germain si vest\u00ec con una divisa completamente bianca. nel 1970 l'appena fondato paris saint-germain scelse di complementare i consueti pantaloncini bianchi con una maglietta rossa e calzettoni blu, colori di parigi. tre anni dopo lo stilista daniel hechter, nuovo proprietario della societ\u00e0, ide\u00f2 una nuova maglietta casalinga destinata a diventare iconica: blu con una barra verticale rossa al centro incorniciata da due linee bianche; tale design gli fu ispirato da un lato dalla divisa dell'ajax (hechter era infatti estimatore di johann cruyff), dall'altro dalla tipica livrea di una ford mustang, caratterizzata dalla presenza di una banda longitudinale a contrasto sul cofano motore.\nnegli anni ottanta il successore francis borelli modific\u00f2 ulteriormente la divisa, che divent\u00f2 bianca con una barra rossoblu a sinistra. a seguito della cessione del pacchetto azionario al gruppo canal+ venne ripristinato lo schema disegnato da hecter, che sub\u00ec poi diverse modifiche: nel 2000-2001 venne tolta l'incorniciatura bianca, mentre dall'anno dopo si pass\u00f2 a un blu sempre pi\u00f9 scuro, nonch\u00e9 talora all'apposizione decentrata del \"palo\" rosso. dal 2009 in poi si \u00e8 assistito a varie sperimentazioni, che pur senza quasi mai venir meno allo schema \"blu-palo rosso\" (fanno eccezione la maglia blu con strisce rosse del 2009-2010, la divisa rossa del 2010-2011 e la \"total blue\" del 2021-2022, che non hanno mancato di causare contestazioni da parte della tifoseria), lo hanno declinato in soluzioni estrose ed elaborate.\nil 21 novembre 2015, in memoria delle vittime degli attentati di parigi, la maglia indossata nella partita di campionato a lorient e nelle due gare successive, di cui una in champions league, recava le parole je suis paris; al termine dei tre incontri le magliette vennero vendute e il ricavato devoluto ad associazioni benefiche.\n\n\n=== simboli ufficiali ===\n\n\n==== stemma ====\n\nl'emblema originale della societ\u00e0 parigina presentava un pallone da calcio azzurro con struttura a pentagoni ed esagoni, con una \"toppa\" bianca contenente una nave rossa (mutuata dallo stemma civico di parigi), il tutto sovrastante la ragione sociale a caratteri stampatelli rossi.\nnel 1972 fece la sua comparsa un nuovo logotipo, imperniato sulla raffigurazione in rosso della tour eiffel, delineata da profili bianchi, con al di sotto la culla regale di saint-germain-en-laye (allegoria della nascita di re luigi xiv di francia, noto anche con la denominazione di roi soleil - re sole). autore di questa identit\u00e0 fu lo stilista-patron daniel hechter (ideatore, come detto, della divisa della societ\u00e0). nei periodi 1982-1986 e 1987-1990 venne aggiunto nella parte inferiore dell'insieme il disegno del parco dei principi.\nnella stagione 1986-1987 venne brevemente utilizzato un simbolo pi\u00f9 semplice: un cerchio bianco con due elementi rossi e blu che evocavano sia la tour eiffel, sia l'immagine delle gambe di un calciatore; fece seguito il ripristino del logo di hechter.\ncon la propriet\u00e0 del gruppo canal+, negli anni novanta, venne introdotto un nuovo stemma disegnato dal direttore artistico \u00e9tienne robial; scompaiono sia la tour eiffel che la culla regale, sostituiti da un semplice lettering della ragione sociale inscritta in rettangoli rossoblu. gi\u00e0 alla fine del ventesimo secolo i dirigenti decisero per\u00f2 di ritornare sui loro passi, anche se con qualche modifica: ai bordi dello stemma ideato da hechter fu aggiunto un cerchio bianco con la trascrizione della denominazione della societ\u00e0 e dell'anno di fondazione.\nnel 2013 i nuovi proprietari del qatar sports investments modificano ulteriormente il logo societario, dandogli una tonalit\u00e0 di blu pi\u00f9 chiara, mettendo in evidenza la parola paris e spostando il nome saint-germain in basso al posto dell\u2019anno di fondazione. al centro rimane la tour eiffel stilizzata, sotto la quale c\u2019\u00e8 il fleur de lys, simbolo della citt\u00e0 di saint-germain e della monarchia francese, declinato in oro; scompare per contro la culla di luigi xiv.\n\n\n==== inno ====\nl'inno ufficiale del psg \u00e8 allez paris saint-germain, ideato dai tifosi parigini (les parisiens) in occasione del quarantesimo anniversario dalla fondazione della societ\u00e0, avvenuta nel 1970. come sottofondo musicale viene scelta la canzone go west nella versione dei pet shop boys, mentre il testo risalta la passione dei tifosi verso il psg con parole rivolte anche allo stadio, alla citt\u00e0 e all'ambizione di vincere ogni partita. inoltre \u00e8 ripetuta per sedici volte la frase che ne d\u00e0 il titolo, quattro volte allez psg e termina con la la lalalalala.\n\n\n==== mascotte ====\nnella storia del paris saint-germain, a fianco dei tradizionali simboli societari hanno ciclicamente trovato spazio anche alcune mascotte, indirizzate soprattutto ai tifosi pi\u00f9 giovani. tra queste si ricorda germain le lynx (in carica dal 2010 al 2015), una lince antropomorfa dagli occhi azzurri con il compito di attirare l'affetto del pubblico deluso per gli insuccessi delle passate stagioni, che \u00e8 entrata da subito nelle grazie degli spettatori parigini. dal 2015 la mascotte ufficiale della squadra \u00e8 magic nounours, un orsacchiotto di peluche blu che porta la divisa della societ\u00e0 della capitale.\n\n\n== strutture ==\n\n\n=== stadio ===\n\nil primo stadio utilizzato dal psg fu lo stadio georges lef\u00e8vre, situato a saint-germain-en-laye. inizialmente noto come camp des loges, fu utilizzato principalmente dallo stade saint-germain dal 1904 al 1974. tuttora ospita le partite delle selezioni minori del psg.\nnei periodi successivi, il club gioc\u00f2 allo stadio jean-bouin di parigi, allo stade de paris di saint-ouen e allo stadio olimpico yves-du-manoir di colombes. il primo impianto, inaugurato nel 1925, fu utilizzato dal psg per alcune partite della stagione 1970-1971, ma per via delle basse affluenze registrate rispetto allo stadio georges-lef\u00e8vre la squadra parigina prefer\u00ec spostare altrove la sede di propri incontri casalinghi. l'impianto di saint-ouen - oggi noto con il nome stade bauer in onore del medico jean-claude bauer - fu messo a disposizione del club per ospitare la prima partita della stagione 1971-1972, a causa dell'opera di ristrutturazione che precludeva l'utilizzo del parco dei principi. l'ultimo stadio citato - situato a colombes - fu utilizzato sporadicamente nella stagione 1971-1972, oltre ad esser stato impiegato dal 1977 al 1979.\nl'attuale stadio che ospita le partite casalinghe del psg \u00e8 il parco dei principi, inaugurato nel 1897, ma utilizzato dai parigini successivamente alla terza ristrutturazione ad opera dell'architetto roger taillibert, effettuata nel 1972, volta a eliminare la pista d'atletica. in precedenza lo stadio era principalmente un velodromo che ospitava le partite della nazionale francese di calcio. la prima apparizione nel rinnovato impianto risale al 13 agosto 1974, contro il metz. nella prima met\u00e0 degli anni 2000 \u00e8 stata portata a termine un'ingente opera di ristrutturazione che ha interessato principalmente l'area degli spogliatoi, l'ampliamento dei posti in tribuna vip, la sistemazione del prato e la nuova area stampa.\n\n\n=== centro di allenamento ===\n\nl'attuale centro di formazione del paris saint-germain \u00e8 il centre d'entra\u00eenement ooredoo, di cui \u00e8 parte integrante il camp des loges che ospit\u00f2 le partite dei parigini fino al 1974. situato a saint-germain-en-laye, nel dipartimento delle yvelines, \u00e8 riconosciuto dalla f\u00e9d\u00e9ration fran\u00e7aise de football come uno dei migliori stadi francesi. l'integrante centro di formazione inoltre \u00e8 classificato nella categoria 1 e classe a. l'obiettivo del centro di formazione \u00e8 di formare i giovani sia calcisticamente che scolasticamente.\nil club dispone anche di un centro di preformazione per i ragazzi dai 15 anni in gi\u00f9, situato a verneuil-sur-seine, nel dipartimento delle yvelines.\n\n\n== societ\u00e0 ==\n\nil paris saint-germain football club \u00e8 una societ\u00e0 per azioni a capitale interamente privato da ormai pi\u00f9 di 25 anni, specializzato verso la disciplina calcistica. dal 2011 la societ\u00e0 che controlla la maggioranza del capitale azionario del paris saint-germain \u00e8 il fondo sovrano qatariota qatar investment authority, controllato attualmente da ahmad al sayed, mentre all'origine dell'acquisto vi era hamad bin khalifa al-thani, che l'anno successivo ne ha acquistato il 100% dalla colony capital.\n\nil primo bilancio finanziario del psg \u00e8 stato pubblicato nella stagione 1970-1971, dove si nota che le perdite furono di 205 200 franchi e le entrate di 1 776 950 franchi (l'equivalente di 270 894 euro). nel 1990 la squadra ebbe un deficit di 50 milioni di franchi anche per via di insuccessi sportivi e di uno stadio non di propriet\u00e0, il che costrinse il presidente borelli a cedere il capitale al gruppo canal+ per il 49%, mentre il restante alla societ\u00e0 anonima saos. nel 1997 il gruppo televisivo acquist\u00f2 la maggioranza del club, mentre le quote della saos scesero al 34%. nonostante buoni successi sportivi iniziali che aumentarono gli introiti negli anni novanta, la societ\u00e0 calcistica torn\u00f2 ad avere nel 2005 un deficit di 13,456 milioni di euro; canal+ decise pertanto di cedere le sue quote a un consorzio formato da colony capital, butler capital partners e morgan stanley per 41 milioni di euro. anche sotto la nuova direzione il psg non riusc\u00ec a ottenere significativi successi sportivi e pertanto nel 2011 fu venduto alla qatar sports investiments, che, grazie agli apporti del fondo sovrano qatariota, aument\u00f2 il budget della squadra in modo consistente, da 80 milioni di euro nel 2010 a 450 milioni nel 2014; consentendo cos\u00ec l'acquisto di vari giocatori di alto livello tra cui zlatan ibrahimovi\u0107 e thiago silva. questa strategia rende il paris saint-germain una delle squadre europee pi\u00f9 popolari, nonch\u00e9 la francese pi\u00f9 seguita all'estero. nel 2016 l'azienda americana deloitte pone i parigini al quarto posto nella classifica delle squadre calcistiche pi\u00f9 ricche con 480,5 milioni di euro dopo il real madrid, il barcellona e il manchester united. nel maggio 2017, la societ\u00e0 di revisione olandese kpmg ha provveduto a stimare il valore del psg ad 1 miliardo di euro, mentre il quotidiano francese les \u00e9chos prevede che le entrate del club aumenteranno in seguito all'arrivo di neymar dell'agosto 2017, grazie al merchandising e ad una certa rivalutazione dei diritti tv del campionato. grazie in particolare ai suoi azionisti qatarioti, il psg \u00e8 il secondo club pi\u00f9 potente del mondo a livello finanziario secondo lo studio football finance 100 svolto da soccerex pubblicato nel gennaio 2019. durante la stagione 2017/2018, il psg ha venduto quasi 800.000 maglie, registrando infatti un aumento delle entrate di merchandising.\n\n\n=== organigramma societario ===\ndi seguito \u00e8 riportato l'organigramma societario del club, tratto dal sito ufficiale della ligue de football professionnel.\n\n\n=== sponsor ===\n\n\n=== sedi sociali e campi di gioco ===\n\n\n=== impegno nel sociale ===\nil paris saint-germain \u00e8 attivo nel campo sociale e umanitario. nel settembre 2000 la societ\u00e0 parigina ha idealizzato un programma di fondazione omonimo volto ad aiutare i giovani in difficolt\u00e0 sociale o medica, a insegnare loro i valori dello sport, e a inserirli in attivit\u00e0 sportive e pedagogiche. sono all'incirca 165 000 i giovani disagiati che hanno usufruito di questo programma benefico dalla sua creazione. dal 2016 la fondazione si espande ulteriormente tramite l'apertura di un centro scolastico, il primo dopo sedici anni, denominato ecole rouge & bleu, stanziato nel xix arrondissement di parigi. questo centro propone una combinazione di attivit\u00e0 fisica e pedagogica ai bambini delle elementari in difficolt\u00e0 sociale e scolastica.\n\n\n=== settore giovanile ===\nil settore giovanile del paris saint-germain football club \u00e8 stato eletto quattro volte miglior formazione giovanile dalla fff: nel 1989, 2011, 2013 e 2014. vanta inoltre diversi successi in ambito nazionale, quali la vittoria della coppa gambardella nel 1991 (con altre tre finali disputate), del campionato francese u19 nel 2006, 2010, 2011 e 2016, del campionato francese u17 nel 2011 e 2016, del campionato francese u15 nel 2012 e del campionato francese cadetto nel 1988. \u00e8 nota a livello internazionale per il raggiungimento della finale della uefa youth league nel 2016, persa 2-1 contro il chelsea. la squadra giovanile parigina ha vinto anche due alkass international cup e un tournoi de montaigu.\n\n\n== diffusione nella cultura di massa ==\nsecondo dei sondaggi da parte dell'ipsos (2006) e poi del tns sofres (2007), il psg \u00e8 il terzo club francese per popolarit\u00e0 dopo olympique lione e olympique marsiglia. nel 2009 un altro sondaggio da parte dell'ifop ha posizionato il club parigino come seconda squadra per popolarit\u00e0 dopo i marsigliesi, con l'11% delle preferenze.\nsi trovano diversi riferimenti al paris saint-germain in ambito cinematografico: tra le opere di maggior rilevanza, figurano pellicole come febbre da rigore (in francese trois z\u00e9ros, 2002) di fabien onteniente, mon meilleur ami (2006) di patrice leconte e les francis (2014) di fabrice begotti. alla squadra della capitale sono dedicate diverse canzoni, come il singolo les bobos di renaud e psg del gruppo musicale les wriggles, e diversi spettacoli, tra cui quello del duo comico \u00e9lie et dieudonn\u00e9 con lo sketch intitolato les supporters (negli anni novanta).\nla squadra dispone di un sito internet ufficiale, psg.fr, e di una rivista mensile, \u00ab100% psg\u00bb. il 3 agosto 2007 il psg ha annunciato la formazione di una web tv, denominata psg tv, che propone le partite pi\u00f9 importanti dei parigini nel corso della loro storia.\n\n\n== allenatori e presidenti ==\n\n\n=== allenatori ===\n\nsono pi\u00f9 di trenta gli allenatori che dal 1970 hanno avuto la conduzione tecnica del paris saint-germain. il primo allenatore della storia dei parigini fu pierre phelipon, in panchina fino al 1972, anno in cui il psg e il paris fc si sono scissi in due societ\u00e0 distinte. invece il primo allenatore straniero fu velibor vasovi\u0107, di nazionalit\u00e0 jugoslava, che si occup\u00f2 della gestione del club per due stagioni. nel giugno del 1973, la panchina parigina venne affidata a just fontaine, che conquist\u00f2 l'accesso alla massima serie francese, dopo due anni vissuti nella terza e seconda divisione. il primo trofeo alzato dai parigini \u00e8 la coupe de france del 1982 sotto la guida del tecnico francese georges peyroche, con il quale ripet\u00e9 l'impresa la stagione successiva. il primo campionato venne vinto nel 1985 per opera di g\u00e9rard houllier. l'allenatore portoghese artur jorge, gi\u00e0 vincitore della champions league del 1987 con il porto, si unisce al club parigino con cui vince un campionato e una coppa nazionale nelle 167 panchine disputate che lo rendono il quarto allenatore con maggiore numero di partite gestite nella storia della societ\u00e0 nonch\u00e9 il primo tra allenatore stranieri. infatti il podio \u00e8 composto esclusivamente da allenatori francesi: laurent blanc (2013-2016) che nelle sue 173 partite gestite vinse 3 campionati, 3 supercoppe, 3 coppe di lega e 2 coppe di francia; il gi\u00e0 citato georges peyroche con 211 panchine e al primo posto luis fern\u00e1ndez (1994-1996; 2000-2003) che nelle 244 panchine gestite ha alzato una coppa delle coppe, una coppa intertoto, una coppa di francia, una coppa di lega e una supercoppa.\n\n\n==== statistiche ====\naggiornato il 3 giugno 2023.\n\n\n=== presidenti ===\nil primo presidente dello stade saint-germain fu f\u00e9lix boyer nel 1904. l'ultimo presidente dello stade saint-germain, nonch\u00e9 primo presidente del paris saint-germain (ottenuto come ricordiamo dalla fusione tra lo stade e il paris fc) fu henri patrelle. nel periodo della fusione tra le due societ\u00e0, il ruolo di presidente venne affidato dall'assemblea generale a pierre-\u00e9tienne guyot, mentre a patrelle \u00e8 affidato il ruolo di vice-presidente. nel periodo successivo alla scissione, avvenuta nel 1972, la presidenza torn\u00f2 a petrelle. all'inizio della stagione 1973-74 un nuovo riassetto societario port\u00f2 alla guida della squadra lo stilista francese daniel hechter, che assunse per quella stagione la carica di amministratore delegato. nei suoi cinque anni di presidenza, la squadra della capitale ritrov\u00f2 la massima serie francese dopo due stagioni passati in terza e seconda divisione. nel gennaio del 1978 il presidente dovette abdicare per un problema nello stadio riguardo alla biglietteria: come suo successore venne scelto il vice-presidente francis borelli. \u00e8 proprio la presidenza borelli quella pi\u00f9 longeva della storia della societ\u00e0 parigina, infatti l'editore francese assunse tale carica per 13 stagioni, durante le quali la squadra vinse un campionato e due coppe nazionali. nel 1991 il canale televisivo a pagamento canal+ acquist\u00f2 il paris saint-germain e affid\u00f2 la presidenza della societ\u00e0 a diversi suoi delegati: michel denisot (31 maggio 1991 - 11 maggio 1998), charles bi\u00e9try (11 maggio 1998 - 21 dicembre 1998), lawrence perp\u00e8re (22 dicembre 1998 - 5 giugno 2003), francis graille (5 giugno 2003 - 2 maggio 2005) e pierre blayau (2 maggio 2005 - 20 giugno 2006). durante questo periodo di tredici anni, il paris saint-germain vinse un campionato, cinque coppe nazionali, due coppe di lega, due supercoppe, una coppa delle coppe e una coppa intertoto. l'11 aprile 2006 canal+ annunci\u00f2 la vendita del club a un consorzio formato da colony capital, butler capital partners e morgan stanley per 41 milioni di euro, dopo che il club contrasse numerosi debiti sotto la direzione di canal+. il ruolo di presidente venne affidato ad alain cayzac, che ricopr\u00ec fino al 2005 la posizione di socio di minoranza con il 2% delle azioni societarie. le seguenti due stagioni furono complicate per il psg, tra il caso psg-hapoel tel aviv e i risultati deludenti in campionato, e ci\u00f2 port\u00f2 alle dimissioni di alain cayzac, avvenute il 21 aprile 2008, con quattro partite ancora da giocare, mentre il psg si ritrovava in zona retrocessione. la presidenza venne affidata provvisoriamente al direttore dell'associazione psg, simon tahar, il 23 aprile 2008 fino a quando non venne nominato charles villeneuve il 27 maggio 2008, pochi giorni dopo la salvezza acquisita nell'ultima giornata di campionato e la sconfitta nella finale della coupe de france contro l'olympique lyonnais.\na seguito di stagioni negative sotto il consorzio formato da colony capital, butler capital partners e morgan stanley, nel 2011 il 70% delle quote della squadra parigina vennero cedute per 50m di euro al qatar investment authority, un fondo sovrano qatariota. il resto del pacchetto verr\u00e0 acquistato dallo stesso fondo il 6 marzo 2012, che divenne cos\u00ec l'unico proprietario del psg. alle prese con una squadra da qualche anno deficitaria sia a livello sportivo sia di bilancio, tra i primi passi della nuova gestione ci fu, da una parte, il risanamento delle casse societarie e l'istantanea popolarit\u00e0 della squadra a livello nazionale, europeo e internazionale, mentre dall'altra si assist\u00e9 a un profondo rinnovamento dell'organigramma con le nomine di nasser al-khela\u00effi, jean-claude blanc e leonardo, rispettivamente, a presidente, direttore generale e direttore sportivo.\n\n\n== calciatori ==\n\nin pi\u00f9 di 50 anni di storia hanno vestito la maglia del psg oltre 400 giocatori, in gran parte francesi, e alcuni di questi hanno militato nella nazionale francese.\nil primo calciatore a vestire la maglia della squadra parigina \u00e8 stato jean djorkaeff, capitano della nazionale francese. proprio il difensore francese \u00e8 stato designato come il primo capitano della squadra e ha ricoperto questo ruolo per due stagioni, fino alla separazione tra psg e paris fc, avvenuta nel 1972. durante la presidenza daniel hechter, il centrocampista algerino mustapha dahleb \u00e8 stato acquistato contro 1,35 milioni di franchi, una cifra record al momento del trasferimento per la squadra francese. nelle dieci stagioni in cui ha militato nella capitale francese, moumous ha messo a segno 98 reti, che lo rendono il quinto miglior realizzatore della storia parigina davanti al suo compagno di squadra fran\u00e7ois m'pel\u00e9, sesto nella graduatoria con 97 reti realizzate nelle sei stagioni in cui ha difeso i colori del psg. sempre negli anni '70 ha vestito la maglia parigina l'attaccante argentino carlos bianchi che, nelle due stagioni tra le file del psg, \u00e8 stato per due volte capocannoniere della ligue 1, realizzando 37 reti nell'edizione 1977-78 e 27 reti in quella successiva.\nnei 13 anni di presidenza francis borelli, il paris saint-germain ruot\u00f2 attorno alle figure di dominique baratelli, luis fernandez, dominique bathenay, nabatingue toko, dominique rocheteau, ivica \u0161urjak e in seguito a safet su\u0161i\u0107, jo\u00ebl bats e gabriel calder\u00f3n, tutti pilastri delle loro rispettive nazionali. i portieri baratelli e bats erano i titolari dei les bleus, assieme a bathenay, fernandez e soprattutto rocheteau, chiamato dai tifosi l'ange vert. proprio l'ala destra prelevata dal saint-\u00e9tienne nel 1980 \u00e8 la vera stella del psg con 100 reti segnate e 42 assist completati in 255 presenze ed \u00e8 considerato dai pi\u00f9 il miglior attaccante del calcio francese dell'epoca, platini escluso. per quanto concerne i giocatori stranieri, il centrocampista jugoslavo safet su\u0161i\u0107 si \u00e8 imposto come il pi\u00f9 emblematico: mai infortunato, mai sospeso, ha difeso i colori dei parigini per nove stagioni mettendo a segno 85 reti e realizzando 95 assist che lo recano al primo posto nella graduatoria dei migliori assist-men della storia della societ\u00e0 della capitale e gli valgono il nominativo magic su\u0161i\u0107.\n\nnel 1991 il canale televisivo a pagamento canal+ acquist\u00f2 il paris saint-germain, che intraprese una vigorosa campagna di rinnovamento della rosa, affidata al portoghese artur jorge. tra i protagonisti del calciomercato parigino si ricordano laurent fournier, bernard pardo e bruno germain, tutti centrocampisti campioni di francia in carica in maglia marsigliese, oltre a paul le guen, valdo e david ginola. la porta venne affidata a bernard lama, ritenuto uno dei migliori portieri francesi di sempre. in seguito vennero acquistati anche i francesi vincent gu\u00e9rin, youri djorkaeff, alain roche, il liberiano nonch\u00e9 pallone d'oro 1995 george weah, i brasiliani ra\u00ed, leonardo e l'italiano marco simone. la maggior parte dei giocatori citati formarono la spina dorsale della squadra fino al 1999. nella stagione 2001-2002 la squadra parigina ebbe uno dei migliori organici della propria storia dal punto di vista delle individualit\u00e0, tra cui figuravano ronaldinho (poi capocannoniere della squadra per due stagioni consecutive), nicolas anelka, mikel arteta, alo\u00edsio, mauricio pochettino, gabriel heinze, hugo leal, lorik cana ed \u00e9douard ciss\u00e9. nel 2003 venne acquistato il portoghese pauleta dal bordeaux che, a seguito delle sue 109 reti realizzate nell'arco di cinque stagioni, divenne l'allora marcatore pi\u00f9 prolifico nella storia del club parigino.\n\nnel 2011 il qatar investment authority prelev\u00f2 il club e, complice l'obiettivo di una rapida ascesa della squadra a livello nazionale e internazionale, port\u00f2 avanti negli anni successivi campagne acquisti milionarie: furono acquistati il centrocampista argentino javier pastore, la stella svedese zlatan ibrahimovi\u0107, che divenne l'allora migliore marcatore della storia del psg con 156 reti realizzate in quattro stagioni, il centravanti uruguaiano edinson cavani, divenuto poi il miglior marcatore della storia parigina grazie alle sue 192 reti in attivo segnate dal 2013, i centrocampisti italiani marco verratti e thiago motta, il difensore brasiliano maxwell, il centrocampista inglese david beckham e il difensore brasiliano thiago silva. nell'estate del 2017 il club parigino si rese protagonista del trasferimento pi\u00f9 costoso nella storia del calcio, acquistando l'attaccante brasiliano neymar. nella stessa sessione di mercato venne acquistato anche l'attaccante francese kylian mbapp\u00e9 dal monaco. nel 2018 invece venne ingaggiato il portiere italiano gianluigi buffon, considerato tra i pi\u00f9 forti portieri di tutti i tempi. la faraonica camapagna acquisti dell'estate 2021 vede approdare all'ombra della torre eiffel achraf hakimi dall\u2019inter, sergio ramos dal real madrid, il portiere italiano gianluigi donnarumma e soprattutto lionel messi dal barcellona, vincitore di sei palloni d'oro.\n\n\n=== hall of fame ===\nil 4 luglio 2017 \u00e8 stata presentata la hall of fame del psg, nata allo scopo di celebrare e ricordare i migliori giocatori nella storia del club. sono stati scelti 20 giocatori, tra i quali ha fatto discutere la presenza di david beckham che ha disputato solo 14 incontri con la maglia parigina e l'assenza di alcuni giocatori meritevoli quali amara dian\u00e9, vincent gu\u00e9rin, antoine kombouar\u00e9, paul le guen e alain roche.\n\n\n=== capitani ===\ndi seguito l'elenco cronologico dei capitani del psg.\n\n\n=== vincitori di titoli ===\ncampioni del mondodi seguito l'elenco dei giocatori che hanno vinto il campionato mondiale di calcio durante il periodo di militanza nel paris saint-germain:\n\n  ra\u00ed (stati uniti 1994)\n  bernard lama (francia 1998)\n  ronaldinho (corea del sud-giappone 2002)\n  alphonse areola (russia 2018)\n  presnel kimpembe (russia 2018)\n  kylian mbapp\u00e9 (russia 2018)\n  lionel messi (qatar 2022)campioni d'europadi seguito l'elenco dei giocatori che hanno vinto il campionato europeo di calcio durante il periodo di militanza nel paris saint-germain:\n\n  dominique rocheteau (francia 1984)\n  luis fern\u00e1ndez (francia 1984)\n  bernard lama (belgio-paesi bassi 2000)\n  alessandro florenzi (europa 2020)\n  marco verratti (europa 2020)campioni del sud americadi seguito l'elenco dei giocatori che hanno vinto la copa am\u00e9rica durante il periodo di militanza nel paris saint-germain:\n\n leonardo (bolivia 1997)\n dani alves (brasile 2019)\n marquinhos (brasile 2019)\n thiago silva (brasile 2019)\n \u00e1ngel di mar\u00eda (brasile 2021)\n leandro paredes (brasile 2021)campioni d'africadi seguito l'elenco dei giocatori che hanno vinto la coppa d'africa durante il periodo di militanza nel paris saint-germain:\n\n  selim ben achour (tunisia 2004)\n  serge aurier (guinea equatoriale 2015)\n  abdou diallo (camerun 2021)\n  idrissa gana gueye (camerun 2021)calciatori vincitori della nations league presnel kimpembe (2021)\n kylian mbapp\u00e9 (2021)calciatori campioni olimpici di calcio  marquinhos (rio de janeiro 2016)riconoscimenti individualithe best fifa men's player: 1 lionel messi (2022)trofeo kopa: 1  kylian mbapp\u00e9 (2018)trofeo ja\u0161in: 1  gianluigi donnarumma (2021)calciatore africano dell'anno: 1  george weah (1994)\n\n\n=== contributo alle nazionali di calcio ===\nessendosi affermato soltanto in epoca recente come club di vertice nel panorama calcistico mondiale, prima degli anni novanta il psg non ha mai annoverato tra i propri ranghi molti giocatori convocati dalle rispettive nazionali, come testimoniano anche i risultati che in pochi hanno ottenuto con le proprie selezioni. i calciatori dei parisiens campioni del mondo sono stati i brasiliani ra\u00ed (stati uniti 1994), ronaldinho (corea del sud-giappone 2002), i francesi bernard lama (francia 1998), alphonse areola, presnel kimpembe e kylian mbapp\u00e9 (russia 2018) e l'argentino lionel messi (qatar 2022). in ambito continentale, invece, campioni d'europa sono stati lo stesso lama (belgio-paesi bassi 2000), luis fern\u00e1ndez e dominique rocheteau (francia 1984), mentre nel 2021 hanno vinto l'europeo marco verratti e alessandro florenzi. infine vincitori della confederations cup sono stati i transalpini laurent robert e nicolas anelka, che hanno trionfato entrambi a corea del sud e giappone 2001, i brasiliani thiago silva e lucas moura, vincitori a brasile 2013 e infine i tedeschi julian draxler e kevin trapp, vincitori a russia 2017.\nanche dai dati statistici delle vittorie in ambito internazionale si evince che, oltre che alla nazionale francese, il psg ha principalmente fornito giocatori pure a quella brasiliana. inoltre, essendo da anni una squadra tradizionalmente composta anche da calciatori di diverse nazionalit\u00e0, ha o ha avuto un buon numero di rappresentanti italiani, argentini, jugoslavi, portoghesi, tedeschi e algerini.\n\n\n== palmar\u00e8s ==\n\n\n=== competizioni nazionali ===\n campionato francese: 11  (record)1985-1986, 1993-1994, 2012-2013, 2013-2014, 2014-2015, 2015-2016, 2017-2018, 2018-2019, 2019-2020, 2021-2022, 2022-2023 coppa di francia: 14  (record)1981-1982, 1982-1983, 1992-1993, 1994-1995, 1997-1998, 2003-2004, 2005-2006, 2009-2010, 2014-2015, 2015-2016, 2016-2017, 2017-2018, 2019-2020, 2020-2021 coppa di lega francese: 9  (record)1994-1995, 1997-1998, 2007-2008, 2013-2014, 2014-2015, 2015-2016, 2016-2017, 2017-2018, 2019-2020 supercoppa francese: 11  (record)1995, 1998, 2013, 2014, 2015, 2016, 2017, 2018, 2019, 2020, 2022campionato francese di seconda divisione: 1 1970-1971 (girone b)\n\n\n=== competizioni internazionali ===\n coppa delle coppe: 1 (record francese)1995-1996 coppa intertoto uefa: 1 2001\n\n\n=== competizioni giovanili ===\ncoppa gambardella: 1 1991\n\n\n=== altri piazzamenti ===\ncampionato francese:secondo posto: 1988-1989, 1992-1993, 1995-1996, 1996-1997, 1999-2000, 2003-2004, 2011-2012, 2016-2017, 2020-2021\nterzo posto: 1982-1983, 1991-1992, 1994-1995campionato francese di seconda divisione:secondo posto: 1973-1974 (girone b) coppa di francia:finalista: 1984-1985, 2002-2003, 2007-2008, 2010-2011, 2018-2019 coppa di lega francese:finalista: 1999-2000\nsemifinalista: 2001-2002, 2008-2009, 2010-2011 supercoppa francese:finalista: 1986, 2004, 2006, 2010, 2021 uefa champions league:finalista: 2019-2020\nsemifinalista: 1994-1995, 2020-2021 coppa delle coppe:finalista: 1996-1997\nsemifinalista: 1993-1994 coppa uefa:semifinalista: 1992-1993 supercoppa uefa:finalista: 1996 uefa youth league:finalista: 2015-2016\n\n\n== statistiche e record ==\n\n\n=== partecipazione ai campionati e ai tornei internazionali ===\n\n\n==== campionati nazionali ====\ndalla stagione 1970-1971 alla 2023-2024 il club ha ottenuto le seguenti partecipazioni ai campionati nazionali:\n\n\n==== tornei internazionali ====\nalla stagione 2023-2025 il club ha ottenuto le seguenti partecipazioni ai tornei internazionali:\n\n\n=== statistiche di squadra ===\nin 53 stagioni sportive a partire dall'esordio ufficiale, risalente al 23 agosto 1970, il paris saint-germain ha disputato 50 edizioni del campionato di massima serie, due edizioni del campionato cadetto e una della terza serie. il psg inoltre detiene molti record, in particolare con 45 titoli nazionali vinti - 11 campionati, 14 coppe nazionali, 9 coppe di lega e 11 supercoppe - \u00e8 il club pi\u00f9 titolato di francia davanti a olympique marsiglia e saint-\u00e9tienne; il club partecipa ininterrottamente nella ligue 1 dalla stagione 1974-1975 divenendo cos\u00ec la prima squadra francese a disputare almeno 45 edizioni consecutive del massimo campionato francese, detronizzando il nantes che ne aveva invece disputate ininterrottamente 44 dal 1963 al 2007; e infine \u00e8 uno dei soli due club francesi ad aver vinto un importante titolo europeo, la coppe delle coppe nel 1996. l'altra squadra francese \u00e8 l'om, vincitrice della champions league nel 1993.\nil peggior risultato in campionato del club \u00e8 stato il 16\u00ba posto, piazzamento raggiunto nelle stagioni 1971-72 e 2007-08. la stagione 2015-16 \u00e8 stata la migliore della squadra della capitale, nella quale ha realizzato 96 punti in campionato (record nazionale) e ha alzato, oltre il campionato, la coppa nazionale, la coppa di lega e la supercoppa francese, raggiungendo i quarti di finale della uefa champions league. nella stessa stagione, l'attaccante dei parigini zlatan ibrahimovi\u0107 ha segnato 50 gol in tutte le competizioni (record per un singolo giocatore nella storia della squadra). tuttavia, il record del club per il numero di reti realizzate in una singola stagione \u00e8 stato raggiunto nel 2017-18, quando la squadra della capitale ha segnato 171 gol in tutte le competizioni.\nil psg \u00e8 anche l'unico club ad aver vinto la coupe de la ligue per cinque volte consecutive (2014-2018); l'unico club ad aver vinto la coupe de france quattro volte di fila (2015-2018); l'unico club ad aver vinto la supercoppa francese per otto volte consecutive (2013-2020); l'unico club europeo ad aver vinto tutti e quattro i titoli nazionali, insieme al manchester city (ligue 1, coupe de france, coupe de la ligue e troph\u00e9e des champions) in una sola stagione, ma il solo club ad aver centrato questo traguardo in pi\u00f9 di una stagione (2014-15, 2015-16, 2017-18 e 2019-20); l'unico club ad aver vinto la coupe de france senza subire alcuna rete (1992-93 e 2016-17); una delle sole due squadre a raggiungere la finale della coppa nazionale cinque volte di seguito; e il club con la maggior parte delle finali giocate allo stade de france (18). la vittoria pi\u00f9 pesante in campionato \u00e8 avvenuta contro il troyes allo stade de l'aube (2015-2016) e contro il guingamp al parco dei principi (2018-2019), con il risultato esatto di 9-0. mentre la sconfitta pi\u00f9 pesante in campionato \u00e8 avvenuta contro lo stade de reims allo stadio auguste delaune (1974-1975), terminata 6-1 per gli avversari.\na livello internazionale la miglior vittoria \u00e8 per 7-1, ottenuto in due occasioni: contro il celtic nella fase a gruppi della uefa champions league 2017-2018 e contro il gent nella semifinale della coppa intertoto 2001; la peggior sconfitta \u00e8 invece un 6-1, subito anche stavolta per due volte: contro il barcellona negli ottavi della uefa champions league 2016-2017 e contro la juventus nella supercoppa uefa 1996.\n\n\n=== statistiche individuali ===\nil giocatore con pi\u00f9 presenze nelle competizioni europee \u00e8 marquinhos (86), mentre il miglior marcatore \u00e8 kylian mbapp\u00e9 (37).\naggiornate al 20 dicembre 2023.\n\n\n== tifoseria ==\nil psg \u00e8 una delle squadre pi\u00f9 popolari di francia dietro ai rivali dell'olympique marsiglia e anche club quali saint-\u00e9tienne e nantes, secondo un sondaggio datato nel 2020. nonostante il periodo di dominio della formazione parigina nel calcio francese negli anni 2010, la maggior preferenza della popolazione cittadina per il rugby \u00e8 decisiva in confronto con citt\u00e0 con prevalente interesse calcistico come quelle d'origine dei club citati.il record di affluenza \u00e8 di 46 860 spettatori durante la partita di campionato contro il bordeaux della stagione 2015-2016. considerando solo le partite di champions league, il numero massimo di spettatori scende ai 46 612 fatti registrare in occasione della vittoria contro il malm\u00f6 avvenuta nella medesima stagione.\n\n\n=== storia ===\nnessun altro stadio rispecchia meglio le divisioni e le declinazioni del tifo francese. il parco dei principi di parigi, due curve, due visioni violente del calcio. da una parte i fascisti, dall'altra gli anarchici, uniti dall'amore per il paris saint germain, divisi da odio cieco e reciproco. le curve della reggia del psg ospitano in tutto undici gruppi di tifosi. la pi\u00f9 antica \u00e8 quella dei boulogne boys, associazione ufficiale di mille membri circa, under 30, fondata nel 1985. alla fine degli anni '80, i boulogne erano gi\u00e0 i tifosi pi\u00f9 fedeli e i pi\u00f9 violenti. essi erano gli esponenti di un ideale di destra, che troppo spesso andava a coincidere con vero e proprio nazismo. in origine il gruppo ultras non venne fondato con tale intento, ma con il passare degli anni, venne visto sempre pi\u00f9 come la possibilit\u00e0 di accasamento per molti casi sociali, rilasciati da prigioni o con pesanti precedenti penali, basati principalmente sul razzismo. in quel periodo il paris saint germain fa registrare una grande presenza ultras nonostante gli scarsi risultati sul campo. ogni trasferta dei parigini finisce sempre con uno spargimento di sangue fra le tifoserie. la spirale di odio \u00e8 degenerata in guerra fratricida con la nascita nel 1993 dei mystic tigris, tifosi di origine magrebina, portoghese e antillana. l'associazione, non ufficiale e sciolta la scorsa estate, si impossess\u00f2 della curva auteuil, di solito riservata ai tifosi ospiti, diametralmente opposta alla boulogne. un'opposizione non solo architettonica. anche gli steward ormai fanno da spartiacque: europei da una parte, neri e arabi dall'altra per motivi di sicurezza. allora proprietaria, canal+ vedeva di buon occhio il nuovo gruppo di 500 membri che controbilanciava canti nazionalisti e svastiche della boulogne. lo stampo anarchico dei mystic per\u00f2 non fece che accelerare la contrapposizione per il controllo dello stadio parigino. con il tempo la lontananza nello stadio tra tigris e boys divenne sempre pi\u00f9 simbolo di una opposta concezione politica e sociale. nel 2003, i mystic festeggiano il decimo anniversario con uno striscione senza equivoci: \u00abil futuro ci appartiene\u00bb. un affronto per i boulogne. ma la guerra \u00e8 rinviata di un anno e mezzo grazie al pugno di ferro del direttore della sicurezza dello stadio, licenziato nel maggio 2005 in seguito alla pressione dei gruppi ultr\u00e0 boulogne e auteuil, uniti per togliere di mezzo il comune avversario: striscioni di contestazione, scioperi del tifo, procedure giudiziarie contro la societ\u00e0. eliminato l'ostacolo, inizia la guerra. al parc de princes, dentro e fuori, in trasferta, guerriglia negli stadi del resto del paese, nelle aree di servizio lungo le autostrade. feriti, aggressioni, insulti, arresti, tafferugli sistematici con le forze dell'ordine, prese di mira da tutti. la situazione degener\u00f2 il 23 novembre 2006, dopo una partita di coppa uefa, quando un poliziotto di colore spara per salvare dal linciaggio un tifoso, ebreo, francese, dell'hapoel tel aviv, aggredito da una banda di teppisti: un hooligan dei boulogne muore, un altro rimane ferito gravemente. il governo eman\u00f2 allora decreti atti al vietare l\u2019ingresso nel parc des princes, ed in tutti gli stadi d\u2019europa agli ultras del psg. nel frattempo, molti dei restanti gruppi di tifosi formarono il collectif ultras paris (cup) con l'obiettivo di ottenere l'accesso al parc des princes. nell'ottobre 2016, dopo un'assenza di sei anni, il club e il cup hanno prima concordato un ritorno al parc des princes in occasione della partita contro il bordeaux. la prefettura ha gi\u00e0 annunciato che i comportamenti degli ultras saranno monitorati con attenzione e che in caso di incidenti la loro presenza allo stadio non sar\u00e0 pi\u00f9 tollerata.\n\n\n=== gemellaggi e rivalit\u00e0 ===\n\nil paris saint-germain condivide un'intensa rivalit\u00e0 con l'olympique marsiglia, con cui d\u00e0 vita al cosiddetto le classique; si tratta di una delle rivalit\u00e0 calcistiche pi\u00f9 sentite di francia poich\u00e9 vede contrapporsi le due squadre pi\u00f9 seguite e titolate del paese. l'inizio del conflitto risale agli anni 80 del xx secolo, quando l'emittente canal+ acquis\u00ec la maggioranza delle azioni del psg e port\u00f2 la squadra a competere con l'om sul mercato dei trasferimenti; secondo alcune voci dell'epoca, fu la lega francese stessa a spingere canal+ all'acquisto del club parigino, in modo da creare un antagonista credibile al dominio dell'om, che in quegli anni aveva reso il campionato meno competitivo e prestigioso che mai.altre rivalit\u00e0 del psg, consolidatesi soprattutto negli anni 2000, sono con l'olympique lione, il montpellier e il monaco.\nvi sono buoni rapporti invece con la tifoseria del napoli, se non un vero e proprio gemellaggio per via anche delle ragioni storiche che legano le due citt\u00e0.\n\n\n== organico ==\n\n\n=== rosa 2023-2024 ===\nrosa e numerazione aggiornate al 18 settembre 2023.\n\n\n=== staff tecnico ===\n\n\n== attivit\u00e0 polisportiva ==\n\nil club ha istituito un'attivit\u00e0 polisportiva a partire dal 1941 con l'istituzione di una sezione di pallamano, seguita dalla sezione di calcio femminile a partire dal 1971 e dalla sezione mista di judo (dal 2017).\n\n\n=== psg esports ===\nil club ha una sezione esport lanciata nel 2016 in collaborazione con l'associazione webedia. la sezione ha divisioni attive in diversi videogiochi quali: fifa, league of legends, dota 2 e brawl stars.\n\n\n=== organico ===\naggiornato al 25 dicembre 2020.\n\n\n== note ==\n\n\n== bibliografia ==\n(fr) degorre damien e touboul j\u00e9r\u00f4me, la folle histoire du psg, paris, prolongations, 24 giugno 2009, isbn 978-2-916400-52-5.\n(fr) azhar alain, psg, ton univers impitoyable, paris, solar \u00e9d, 30 aprile 2009, isbn 978-2-263-04886-9.\n(fr) kollar michel, tout, et m\u00eame plus, sur le psg, paris, hugo sport, 19 febbraio 2009, isbn 978-2-7556-0328-6.\n(fr) riolo daniel, psg club capital, boulogne, tim\u00e9e \u00e9d, 13 aprile 2007, isbn 978-2-915586-88-6.\n(fr) kollar michel, dictionnaire officiel du paris saint-germain, paris, hugo, 2 novembre 2007, isbn 978-2-7556-0184-8.\n(fr) riolo daniel, l'histoire du paris saint-germain, paris, hugo sport, 23 novembre 2006, isbn 978-2-7556-0115-2.\n(fr) albert rodolphe, les secrets du psg : la danseuse de canal+, mai 1991-avril 2006, paris, prive, 1\u00ba giugno 2006, isbn 978-2-35076-028-5.\nbouchard jean-philippe, le roman noir du psg, de canal+ \u00e0 canal-, paris, calman-l\u00e9vy, maggio 2000, isbn 978-2-7021-3107-7\nberthou thierry, histoire du paris saint-germain football-club (1904-1998), st-maur, pages de foot, giugno 1998, isbn 978-2-913146-00-6\ndautrepuis anne e gilles verdez, psg, nouvelles histoires secr\u00e8tes (1995-1998), paris, solar, gennaio 1998, isbn 978-2-263-02653-9\npierre-louis basse, psg, histoires secr\u00e8tes (1991-1995), paris, solar, settembre 1995, isbn 978-2-263-02317-0\ndominique grimault e luis fernandez, le parc de mes passions, paris, albin michel, 1995; isbn 978-2-226-07790-5\nbal\u00e9dant fabrice e leiblanc alain, paris s.g. champion!, luxembourg, rtl \u00e9ditions, 1986, isbn 978-2-87951-157-3\nhechter daniel, le football business, paris, ramsay, 1979, isbn 978-2-85956-118-5\nfr\u00e9d\u00e9ric chevit e olivier rey, le roman vrai du paris sg, paris, fayard, 1977, isbn 978-2-213-00520-1\n collectif, paris s.g., in dictionnaire historique des clubs de football fran\u00e7ais, vol. 2, pages de foot, 1999,  pp. 303-310, isbn 2-913146-02-3.\n\n\n== voci correlate ==\nparis saint-germain football club (femminile)\nle classique\n\n\n== altri progetti ==\n\n wikiquote contiene citazioni di o su paris saint-germain fc\n wikimedia commons contiene immagini o altri file su paris saint-germain fc\n\n\n== collegamenti esterni ==\n\n(fr, en) sito ufficiale, su psg.fr. \n psg - paris saint-germain (canale), su youtube. \n(en) paris saint-germain, su enciclopedia britannica, encyclop\u00e6dia britannica, inc. \n(de, en, it) paris saint-germain football club, su transfermarkt, transfermarkt gmbh & co. kg. \n paris saint-germain football club, su int.soccerway.com, perform group. \n paris saint-germain football club, su smr.worldfootball.net, heim:spiel medien gmbh. \n(en, ru) paris saint-germain football club, su eu-football.info. \n psg club new york, su sports.groups.yahoo.com. url consultato il 7 novembre 2006 (archiviato dall'url originale il 1\u00ba febbraio 2008)."