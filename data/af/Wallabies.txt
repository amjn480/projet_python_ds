"die wallabies is die nasionale rugbyspan wat australi\u00eb in internasionale wedstryde (toetswedstryde) verteenwoordig. die wallabies is na die wallaby, een van verskeie spesies uit die familie van die kangaroes genoem, wat die nasionale dier van australi\u00eb is.\nvir die wallabies is hul belangrikste internasionale verskyning om aan die vierjaarlikse rugbyw\u00eareldbekertoernooi deel te neem. die wallabies het aan al die w\u00eareldbekertoernooie tot nou deelgeneem en is met twee titels die derde suksesvolste span in die geskiedenis van di\u00e9 toernooi, n\u00e1 die nieu-seelandse all blacks en die suid-afrikaanse springbokke wat elk reeds drie titels ingepalm het. die wallabies het die eindstryde van die rugbyw\u00eareldbeker 1991 teen engeland, en die rugbyw\u00eareldbeker 1999 teen frankryk gewen. die wallabies het daarbenewens in ekstra tyd die eindstryd in 2003 teen engeland en in 2015 teen nieu-seeland verloor.\ndie wallabies neem sedert 1996 jaarliks aan die rugbykampioenskapstoernooi (tot in 2011 die drienasiesreeks) deel. aan di\u00e9 toernooi neem die vier beste spanne van die suidelike halfrond deel, naamlik die nieu-seelandse all blacks, die suid-afrikaanse springbokke, die argentynse poemas en die wallabies. tydens die rugbykampioenskapstoernooi ding die wallabies teen argentini\u00eb om die poematrofee, teen nieu-seeland om die bledisloebeker en teen suid-afrika om die mandela uitdaagplaat mee. die wallabies het vorige drienasiesreekse al drie keer gewen (in 2000, 2001 en 2011), en later ook een keer die uitgebreide rugbykampioenskapreeks (in 2015). op 2 julie 2007 het die span, n\u00e1 \u2019n verrassende oorwinning oor die all blacks in die drienasies, na die tweede plek op die irr se w\u00eareldranglys verbeter.in 1899 het die wallabies in hul eerste internasionale wedstryd teen die britse leeus in sydney te staan gekom. rugby word in australi\u00eb deur rugby australia geadministreer, wat deur w\u00eareldrugby saam met tien ander beheerliggame as \u2019n vlak-een-span beskou word. die australiese rugbyspan is tans (oktober 2023) negende op w\u00eareldrugby se w\u00eareldranglys gelys en in 2001 is die wallabies deur w\u00eareldrugby as die \u201cspan van die jaar\u201d aangewys. 15 voormalige wallabies is in w\u00eareldrugby se heldesaal opgeneem. die wallabies speel beide hul tuis- en wegwedstryde in goud en groen, die tradisionele sportkleure van australi\u00eb.\n\n\n== beheerliggaam ==\ndie beheerliggaam vir rugby in australi\u00eb is rugby australia, tot in 2017 die australiese rugbyunie (australian rugby union, aru) genoem. die aru is in 1949 gestig en het in dieselfde jaar by die internasionale rugbyraad (irr, nou w\u00eareldrugby) aangesluit. rugby australia bestaan uit agt plaaslike beheerliggame, wat elkeen \u2019n deelstaat of gebied verteenwoordig. die belangrikste rugbyliga in australi\u00eb is die nasionale rugbykampioenskap, waaraan sewe australiese spanne en een uit fidji deelneem.naas die amptelike nasionale span roep rugby australia ook ander keurspanne byeen. die junior wallabies is die o/20-nasionale span en hulle neem aan die w\u00eareldrugby o/20-kampioenskap deel. kinders en jongmense word reeds op skool aan rugby bekend gestel en na gelang van hul belangstelling en talent begin hul met hul afrigting. australi\u00eb beskik oor \u2019n nasionale span vir studente, die australian schoolboys, wat as \u2019n voorbereiding op die australiese nasionale rugbyspan dien.\nbo die nasionale kampioenskap word jaarliks saam met spanne uit nieu-seeland en een elk uit beide fidji en die stille oseaan-eilande (feitlik die cookeilande, fidji, samoa en tonga) die internasionale superrugbytoernooi beslis. aangesien die seisoene min oorvleuel word talle spelers in albei professionele ligas ingespan.\n\n\n== geskiedenis ==\n\n\n=== vroe\u00eb jare ===\neuropese immigrante het al vroeg aan sokker verwante sportsoorte beoefen, en die eerste persberig is in 1829 in sydney gepubliseer. die meeste van hierdie vroe\u00eb wedstryde het tydens plaaslike feeste plaasgevind, maar geen algemene re\u00ebls of gekodifiseerde weergawe het bestaan nie. van die destydse weergawes het elemente van vandag aparte stel re\u00ebls bevat, waaronder australiese voetbal, sokker en rugby. as twee spanne ontmoet het, moes hulle vooraf op die toepaslike re\u00ebls besluit. aangesien destyds alle weergawes algemeen \u201csokker\u201d genoem is, is dit nie meer moontlik om te bepaal watter weergawe in watter gebied oorheers het nie. die eerste span buite die moederland groot-brittanje, wat \u2019n stel gekodifiseerde rugbyre\u00ebls gebruik het (die w\u00eareldwyd agtste oudste), was die in 1863 gestigte sydney universiteitsvoetbalklub, wat op 19 augustus 1865 sy eerste wedstryd gespeel het.in 1874 is die eerste beheerliggaam gestig, die suidelike rugbyunie (vandag nieu-suid-walliese rugbyunie), wat in dieselfde jaar die eerste plaaslike kampioenskap aangebied het. twee jaar later het die eerste kampioenskap rondom brisbane gevolg, wat vanaf 1883 deur die noordelike rugbyunie (vandag queensland rugbyunie) aangebied is. rugby het toe die gewildste sportsoort in nieu-suid-wallis en queensland geword, veral als gevolg van die vanaf 1882 gereelde wedstryde tussen die keurspanne van albei kolonies. daarteenoor was rugby in die ander kolonies (victoria, suid-australi\u00eb, wes-australi\u00eb en tasmani\u00eb) minder gewild, en is veral deur australiese voetbal oorskadu. die aanhangers van australiese voetbal het ook probeer om hul sport in nieu-suid-wallis te laat vestig. \u2019n in 1880 gestigte plaaslike beheerliggaam het aan die begin effens daarin geslaag, maar verskeie sosiale en ekonomiese faktore het daartoe bygedra, dat hy homself in 1893 weer ontbind het en die twee oostelike kolonies en latere deelstate deur rugby oorheers is.in 1882 het die suidelike rugbyunie die w\u00eareldwyd eerste beheerliggaam geword om \u2019n oorsese toer aan te pak, toe hul keurspan, die waratahs, in nieu-seeland vyf wedstryde gespeel het. in 1896 het queensland se span, die reds, dieselfde gedoen. die eerste toetswedstryd van \u2019n die hele australi\u00eb verteenwoordigende span is op 24 junie 1899 op die sydney-krieketveld aangebied, toe hulle teen die britse leeus te staan gekom het. hulle het die eerste wedstryd met 13\u20133 gewen, maar die leeus het die oorblywende drie toetse gewen. die australiese span het ses spelers uit queensland en nege uit nieu-suid-wallis ingesluit. in sydney het hulle in die blou trui van nieu-suid-wallis en in brisbane in die maroen trui van queensland uitgedraf, maar met \u2019n australiese wapen pleks van die twee beheerliggame se kentekens.\n\n\n=== vroe\u00eb 20ste eeu ===\ndie eerste toetswedstryd tussen australi\u00eb en die nieu-seelandse all blacks is op 15 augustus 1903 op die sydney-krieketveld gespeel en met 22\u20133 deur nieu-seeland gewen. die all blacks se toer het tot  \u2019n tydelike toename in gewildheid van rugby in beide sydney en brisbane gelei, nadat meer toeskouers die wedstryde in albei stede bygewoon het. een jaar later het die britse leeus australi\u00eb weer besoek en het die australi\u00ebrs in al drie toetswedstryde verslaan. die stigting van die nieu-suid-walliese voetballiga (new south wales football league, nswfl) in 1903 het \u2019n verswakking van die rugbysport in nieu-suid-wallis meegebring, aangesien verskeie toonaangewende private skole vir enkele jare net australiese voetbal pleks van rugby aangebied het. vir \u2019n kort tyd het australiese voetbal blykbaar ook die guns van die gehoor geniet. die suiwer amateursport rugby is deur die invoering van rugby league in 1905 erg geraak. baie klubs rondom sydney het na die professionele weergawe oorgeskakel en \u2019n beheerliggaam gestig, wat veral rooms-katolieke skole van \u2019n oorskakeling na rugby league kon oortuig. van di\u00e9 skole vorm tot vandag toe die fondament van rugby league se dominansie rondom sydney. bekende nasionale spelers soos dally messenger het ook by rugby league aangesluit en gehelp om van di\u00e9 sportkode die dominerende een te maak. in dieselfde jaar het die eerste toer na nieu-seeland plaasgevind.\nin 1908 het die nasionale span vanaf sydney vir die eerste keer op \u2019n maandelange toer na die britse eilande en noord-amerika vertrek. tydens die olimpiese somerspele 1908 in londen, wat tydens die australiese toer plaasgevind het, het australi\u00eb n\u00e1 \u2019n 32\u20133-oorwinning oor \u2019n keurspan uit cornwall in die enigste wedstryd van die toernooi met die goue medalje weggestap. tydens die eerste toetswedstryd teen wallis is australi\u00eb met 9\u20136 verslaan, maar hulle het engeland in hul eerste wegoorwinning met 9\u20133 geklop. engelse koerante het aanvanklik na di\u00e9 span as rabbits (\u201ckonyne\u201d) verwys. die australiese rugbyspelers het di\u00e9 bynaam as neerhalend beskou en dit met wallabies vervang. n\u00e1 hul terugkoms het elf spelers, wat saam gereis het, na rugby league-klubs oorgeskakel. in 1909, toe die nuwe \u201cnoordelike unie\u201d se kode in australi\u00eb nog in sy kinderskoene was, is \u2019n wedstryd tussen die kangaroos (die australiese nasionale rugbyligaspan) en die wallabies voor \u2019n skare van 20 000 gespeel, wat deur die rugbyligaspan met 29\u201326 gewen is.naas die verskil tussen amateurisme en professionalisme het daar ook \u2019n kulturele verskil begin ontwikkel: rugby is meer en meer as sportsoort van die opgevoede, britse ho\u00ebr- en middelklas beskou, terwyl rugby league veral in die werkersklas, wat uit rooms-katolieke iere bestaan en die britse ryk verwerp het, aanhangers gewerf het. die tradisionele rugby is deur hulle as \u2019n simbool van imperialisme beskou. dikwels was die personeel van rugby league klubs dieselfde as by filiale van die australiese werkersparty. binne enkele jare het rugby league die dominerende kode geword, terwyl rugby unie agteruitgegaan het.\n\n\n=== impak van die w\u00eareldoorlo\u00eb ===\nnog erger is rugby in australi\u00eb deur die eerste w\u00eareldoorlog geraak. al die plaaslike beheerliggame het die vraag in die gesig gestaar of dit gepas is om met rugby voort te gaan, terwyl op europa se slagvelde duisende jong australi\u00ebrs sneuwel. die beheerliggame van australiese voetbal en rugby league het met hul toernooie voortgegaan, terwyl rugby se beheerliggame daarop besluit het om tydens die oorlog alle aktiwiteite te staak en die ander sportsoorte herhaaldelik van onpatriotiese optrede beskuldig het. die sosiale skeurings wat destyds ontstaan het, sou die verhoudings tussen die sportsoorte en hul aanhangers vir die volgende dekades oorheers. tydens die oorlog het meer as 35 nasionale spelers in europa geveg, waarvan tien gesneuwel het. n\u00e1 die oorlog het weer baie spelers by rugby league klubs aangesluit. in 1920 moes queensland se beheerliggaam weens die gebrek aan spelers homself ontbind.gedurende die 1920\u2019s was die wallabies basies identies aan die waratahs, die keurspan uit nieu-suid-wallis, aangesien net in di\u00e9 deelstaat \u2019n gereguleerde speelprogram bestaan het. die waratahs het gereeld teen die suid-afrikaanse springbokke en die nieu-seelandse all blacks te staan gekom, maar die meeste wedstryde verloor. die australiese beheerliggaam het aan hierdie wedstryde terugwerkende toetsstatus toegeken, terwyl die beheerliggame van suid-afrika en nieu-seeland hulle nie as sulks erken nie. in 1927/28 het die waratahs \u2019n halwe jaar se baie suksesvolle toer deur europa en kanada onderneem, waartydens hulle 31 van hul 37 wedstryde gewen het. onder andere het hulle teen die nasionale spanne van ierland, wallis en frankryk gewen, maar hulle is deur skotland en engeland verslaan; aan alle wedstryde is terugwerkende toetsstatus toegeken. in 1928 het die herstigting van die beheerliggaam queensland rugbyunie tot \u2019n gees van optimisme gelei, wat tot die herinvoering van \u2019n nasionale span gelei het en een jaar later het hulle in drie agtereenvolgende wedstryde teen die all blacks gese\u00ebvier.in 1931 het lord bledisloe, die nieu-seelandse goewerneur-generaal, \u2019n beker geskenk, waarom die nasionale spanne van nieu-seeland en australi\u00eb gereeld sou speel. in 1934 het die wallabies vir die eerste keer daarin geslaag om die bledisloebeker in te palm. die krygsheld edward \u201cweary\u201d dunlop was deel van di\u00e9 span. die vorige jaar het hulle vir die eerste keer \u2019n toer na suid-afrika onderneem, waar hulle drie toetswedstryde teen die springbokke verloor en twee gewen het. n\u00e1 hul suksesvolle toer deur nieu-seeland het die springbokke in 1937 australi\u00eb besoek en twee toetswedstryde gewen. die wallabies se beplande 1939-toer deur europa kon nie soos beplan plaasvind nie. net een dag n\u00e1 hul aankoms in engeland het die tweede w\u00eareldoorlog uitgebreek en alle wedstryde is afgelas. n\u00e1 twee weke se verblyf het die wallabies na australi\u00eb teruggekeer. hul enigste wedstryd het die wallabies tydens \u2019n oorstaan in mumbai gespeel. ter vermyding van die foute uit die eerste w\u00eareldoorlog het die toonaangewende beheerliggame daarop besluit om ten minste \u2019n beperkte speelprogram te handhaaf.\n\n\n=== naoorlogse tydperk ===\ndie eerste toetswedstryd n\u00e1 die tweede w\u00eareldoorlog is in 1946 op carisbrook, dunedin, tussen australi\u00eb en nieu-seeland gespeel, en deur die all blacks met 31\u20138 gewen. australi\u00eb het ook die vier oorblywende wedstryde van di\u00e9 toer verloor; hulle is met 20\u20130 deur die nieu-seeland m\u0101ori en die volgende week met 14\u201310 deur die all blacks geklop. in 1947/48 het australi\u00eb \u2019n suksesvolle toer na europa en noord-amerika onderneem, waartydens die wallabies 32 van hul 39 wedstryde gewen het. hulle het drie van die vyf toetswedstryde gewen, maar australi\u00eb is deur wallis en frankryk verslaan. van die opkomende spelers was trevor allan, cyril burke en nicholas shehadie. n\u00e1 hul terugkoms van die suksesvolle toer het australi\u00eb in 1949 die nieu-seeland m\u0101ori vir \u2019n reeks van drie toetse gehuisves; albei spanne het een wedstryd elk gewen, met een gelykop. in september dieselfde jaar het australi\u00eb twee keer teen die all blacks in nieu-seeland gespeel, albei wedstryde gewen en die bledisloebeker vir die eerste keer op nieu-seelandse bodem ingepalm. die nieu-seelanders het daarna beweer, dat hulle net \u2019n tweede span ontbied het, aangesien die all blacks se eerste span destyds op toer in suid-afrika was. in agting vir die destydse apartheidstelsel in suid-afrika het die nzru nie m\u0101orispelers vir hul suid-afrikaanse toer saamgeneem nie. baie van die all blacks se gewone m\u0101orispelers het vervolgens teen australi\u00eb uitgedraf, dus kon die nieu-seelandse span wat teen australi\u00eb gespeel het as ewe goed as die all-black-span in suid-afrika beskou word. vanuit \u2019n nieu-seelandse perspektief was eers die all blacks se drie toetswedstryde twee jaar later in australi\u00eb gelykwaardig (nieu-seeland het al drie toetswedstryde gewen).in 1949 is ook die australiese beheerliggaam australiese rugbyvoetbalunie (later australiese rugbyunie, vandag rugby australia) gestig, waarvolgens die as \u2019t ware onafhanklike beheerliggame van nieu-suid-wallis en queensland onderafdelings geword het. die hoofrede vir hierdie saamsluiting was die uitnodiging van die internasionale rugbyraad (irr, vandag w\u00eareldrugby) aan australi\u00eb, nieu-seeland en suid-afrika, om as volle lede by die w\u00eareldwye beheerliggaam aan te sluit. die irr het voorheen net uit die vier beheerliggame van die britse tuisnasies bestaan. australi\u00eb was sedert 1926 \u2019n geassosieerde lid en het sy sake deur die afgevaardigdes van die engelse rugbyvoetbalunie ingedien.die britse leeus het in 1950 na australi\u00eb getoer en albei toetswedstryde teen die wallabies gewen. die volgende jaar het die all blacks in \u2019n drie-toetstoer skoonskip met australi\u00eb afgereken. in julie en augustus 1952 het australi\u00eb vir die eerste keer teen fidji gespeel en die eerste toetswedstryd op die sydney-krieketveld gewen, maar hulle is in die tweede toetswedstryd verrassend met twee punte geklop. een maand later het die wallabies herstel en die all blacks op lancasterpark geklop, maar hulle is in die tweede toetswedstryd verslaan. in 1953 het australi\u00eb weer deur suid-afrika getoer. in die tweede toetswedstryd het hulle die springbokke vir die eerste keer in 15 jaar verslaan. die suid-afrikaanse span was van di\u00e9 prestasie baie be\u00efndruk en sodoende het twee spelers die australiese kaptein john solomon op hul skouers van die speelveld gedra. op hierdie toer het hulle ook 8\u20138-gelykop gespeel teen rhodesi\u00eb in kitwe. in 1957/58 het die wallabies weer deur europa getoer, maar hulle het nie een toetswedstryd teen die destydse vyfnasies gewen nie. sedertdien het geen nasionale span van die suidelike halfrond hierdie negatiewe rekord herhaal nie.\n\n\n=== gemengde prestasies gedurende die 1960\u2019s en 1970\u2019s ===\ndie eerste toetswedstryd van die nuwe dekade was die oorwinning oor fidji op die sydney-krieketveld gedurende \u2019n drie-toetsreeks in 1961. daarop het \u2019n tweede oorwinning gevolg, maar fidji het in die derde toetswedstryd daarin geslaag om gelykop te speel. in 1961 het die wallabies weer deur suid-afrika getoer, waar hulle deur die springbokke in port elizabeth en johannesburg duidelik verslaan is. n\u00e1 hul terugkoms het die wallabies hul eerste tuisnederlaag teen frankryk op die sydney-krieketveld met 8\u201315 gely. in 1962 het australi\u00eb vyf keer teen die all blacks te staan gekom; \u2019n 9\u20139-gelykop op athletic park was die enigste prestasie tydens di\u00e9 toetsreeks. nadat hulle in 1963 die vir die eerste keer besoekende engelse span met 18\u20139 in sydney verslaan het, het die wallabies deur suid-afrika getoer en twee van die vier toetswedstryde gewen; sedert die britse leeus van 1896 die eerste span wat dit kon vermag. twee jaar later het die wallabies twee tuisoorwinnings met onderskeidelik 18\u201311 en 12\u20138 oor die springbokke aangeteken. daarmee het die australi\u00ebrs vir die eerste keer \u2019n toetsreeks teen suid-afrika beklink. australi\u00eb het in 1964 \u2019n drie-toetsreeks teen die all blacks gespeel. die wallabies het die derde toetswedstryd gewen nadat hulle in die eerste twee toetswedstryde verslaan is. in junie 1966 het die britse leeus deur australi\u00eb getoer en die wallabies in albei toetswedstryde verslaan. die toer deur europa en kanada gedurende winter 1966/67 was nie suksesvol nie, aangesien die wallabies net 19 van hul 36 wedstryde gewen het. van die vyf toetswedstryde, wat hulle gespeel het, het die wallabies di\u00e9 teen wallis en engeland gewen, maar australi\u00eb is deur skotland, ierland en frankryk verslaan. n\u00e1 die toer het australi\u00eb in sydney weer teen ierland te staan gekom en is opnuut verslaan; daarmee het ierland die eerste van die tuisnasies geword om \u2019n wegoorwinning in die suidelike halfrond aan te teken. tot aan die einde van die 1960\u2019s het die wallabies \u2013 met uitsondering van \u2019n naelskraapse 11\u201310-tuisoorwinning oor frankryk \u2013 net nederlae gely, waaronder drie agtereenvolgende nederlae teen nieu-seeland in 1967 en in 1969 vier agtereenvolgende nederlae teen suid-afrika.\naustrali\u00eb het in 1970 skotland gehuisves en met 20 punte gewen. die wallabies se aktiwiteite in 1971 sou die mees omstrede in die australiese rugbygeskiedenis word. in julie en augustus het die springbokke australi\u00eb vir ses weke besoek, nadat die wallabies twee jaar vroe\u00ebr suid-afrika besoek het. terwyl die australiese regering die springbokke se toer ondersteun het, is in adelaide, brisbane, melbourne, perth en sydney protes teen die suid-afrikaanse apartheidsbeleid aangeteken. tydens hierdie protesaksies het deelnemers met die polisie slaags geraak. na ramings is tussen 500 en 700 protesdeelnemers in hegtenis geneem. die toer is nie afgelas nie, maar die stadions het soos met doringdraad beweerde vestings gelyk en moes met \u2019n groot polisieteenwoordigheid beskerm word. johannes bjelke-petersen, die eerste minister van queensland, het op 14 julie \u2019n noodtoestand van een maand verklaar, wat tot \u2019n 24 uur se staking van 125 000 werknemers gelei het. tot aan die einde van apartheid het die wallabies nie meer teen die springbokke te staan gekom nie.in november 1971 het die wallabies \u2019n toer na frankryk onderneem; hulle het frankryk tydens die eerste toetswedstryd in toulouse geklop, maar hulle is in die tweede in parys verslaan. frankryk het toe australi\u00eb in junie 1972 vir \u2019n twee-toetsreeks besoek, waarvan hulle een gewen en in die ander een gelykop gespeel het. australi\u00eb het aansluitend \u2019n drie-toetsreeks teen die all blacks in nieu-seeland gespeel, maar al drie verloor. die wallabies het tydens hul terugkoms in suva aangedoen om teen fidji te speel en hul enigste oorwinning in daardie jaar aangeteken. in junie 1973 het tonga vir die eerste keer australi\u00eb besoek; die wallabies het die eerste toetswedstryd gewen, maar hulle is in die tweede verslaan. in november 1973 het australi\u00eb \u2019n kort toer na die verenigde koninkryk onderneem, maar hulle het twee duidelike nederlae teen wallis en engeland gely. in 1974 het australi\u00eb die all blacks vir \u2019n drie-toetsreeks gehuisves, waarvan die wallabies twee verloor en in een gelykop gespeel het. in 1975 het australi\u00eb tydens \u2019n twee-toetsreeks tuis engeland twee keer verslaan en sodoende wraak geneem. australi\u00eb het daarna sy eerste twee toetswedstryde teen japan gespeel en albei duidelik gewen. tydens hul europatoer in 1975/76 is die wallabies deur skotland, wallis en engeland verslaan, maar hulle het daarin geslaag om ierland te klop. op pad huis toe het australi\u00eb een bykomende wedstryd gespeel en vir die eerste keer teen die verenigde state in los angeles te staan gekom en met 24\u201312 gewen. in junie dieselfde jaar het australi\u00eb fidji vir \u2019n drie-toetsreeks gehuisves en al drie toetswedstryde gewen. australi\u00eb het die jaar met \u2019n kort toer na europa afgesluit en twee toetswedstryde teen frankryk gespeel, maar albei verloor.\nnadat in 1977 geen toetswedstryd plaasgevind het nie, het die wallabies in 1978 twee tuisoorwinnings oor wallies aangeteken, maar hulle is in twee wegwedstryde deur nieu-seeland verslaan. in die derde toetswedstryd het die wallabies met 30\u201316 gewen, danksy vier drie\u00eb deur die uitstekende greg cornelsen. in junie 1979 het ierland australi\u00eb besoek en albei toetswedstryde gewen. daarna het australi\u00eb die all blacks vir een toetswedstryd op die sydney-krieketveld gehuisves en met 12\u20136 gewen. in oktober 1979 het die wallabies vir die eerste keer argentini\u00eb besoek. hulle is in hul eerste toetswedstryd deur die poemas verslaan, maar die wallabies het met \u2019n oorwinning in die tweede toetswedstryd die toetsreeks ge\u00ebwenaar.\n\n\n=== groeiende sterkte gedurende die 1980\u2019s ===\nin 1980 het australi\u00eb die bledisloebeker eers vir \u2019n vierde keer ingepalm, nadat die wallabies nieu-seeland met 2\u20131 in \u2019n drie-toetsreeks in australi\u00eb verslaan het. in 1981/82 het die toer na die britse eilande teleurstellend verloop, nadat die wallabies van die vier toetswedstryde net di\u00e9 teen ierland gewen het; daarbenewens het hulle drie wedstryde teen provinsiale en plaaslike spanne verloor. die australiese span het egter veral uit jong, onervare spelers bestaan, wat hul beste tye nog sou beleef. gedurende herfs 1984 het die wallabies opnuut die tuisnasies met \u2019n jong span en \u2019n nuwe afrigter, alan jones, kom besoek en \u2019n historiese prestasie aangeteken: hulle het die eerste australiese span geword wat \u2019n grand slam behaal het, nadat hulle tydens dieselfde toer al die vier tuisnasies verslaan het: engeland, ierland, wallis en skotland. hulle het ook \u2019n volstoomspan van die britse barbarians verslaan. tydens di\u00e9 toer het veral mark ella uitgeblink en as eerste speler in al die vier toetswedstryde \u2019n drie gedruk. di\u00e9 toer het die opkoms van australi\u00eb as \u2019n gedugte krag in internasionale rugby ingelui.in 1986 het australi\u00eb vir \u2019n drie-toetsreeks om die bledisloebeker na nieu-seeland getoer. die nieu-seelandse rugby was in onrus nadat \u2019n nieamptelike span \u2013 die nieu-seelandse kavaliers \u2013 met die grootste deel van die all black-spelers die sportboikot van apartheid ge\u00efgnoreer en na suid-afrika vertrek het. n\u00e1 hul terugkeer is di\u00e9 spelers vir die eerste toetswedstryd om die bledisloebeker uit die all black-span weggelaat. australi\u00eb het toe die eerste wedstryd met 13\u201312 gewen. die verbanning is met die oog op die tweede toets op 23 augustus op carisbrook opgehef. nieu-seeland het die reeks ge\u00ebwenaar nadat hulle die tweede wedstryd met 13\u201312 gewen het. di\u00e9 wedstryd is deur omstredenheid geteister nadat die walliese skeidsregter derek bevan nie \u2019n australiese drie deur die agsteman steve tuynman toegeken het nie. die eindstryd is op 6 september 1986 op edenpark gehou. australi\u00eb het \u2019n volsterkte nieu-seelandse span met 22\u20139 geklop en sodoende hul eerste toetsreeks op nieu-seelandse bodem beklink. die australiese rugbyunie was toonaangewend by die invoering van die rugbyw\u00eareldbekertoernooi, waarvolgens australi\u00eb saam met nieu-seeland die eerste rugbyw\u00eareldbeker 1987 aangebied het. tydens die groepfase het die selfbewuste wallabies engeland, die vsa en japan verslaan, en in die kwarteindstryd ierland. in die halfeindstryd is hulle egter op sydney se concord-ovaal deur frankryk met 30\u201326 verslaan, in die klein finale om die derde plek het die wallabies teen wallis verloor.die prestasies van die wallabies oor die drie jaar onder die afrigter alan jones het deurlopend verbeter, maar jones het ook \u2019n polariserende effek op die span gehad, aangesien hy ook as \u2019n radio-omroeper gewerk het en baie spelers nie tevrede was met sy bestuurstyl nie. mark ella, wat n\u00e1 die 1984-seisoen homself onttrek het, het beweer dat hy moontlik nie sou uitgetree het as jones nie die afrigter was nie. daar was veral ernstige afwykings tussen die afrigter alan jones en die invloedryke skrumskakel nick farr-jones. voor en tydens die rugbyw\u00eareldbeker 1987 het alan jones sy aktiwiteite buite die afrigting van australi\u00eb, insluitende die radio-uitsaaiwese, uitgebrei. n\u00e1 die rugbyw\u00eareldbekertoernooi is jones van sy pos as afrigter verwyder en bob dwyer, wat australi\u00eb in 1982 en 1983 afgerig het, is in 1988 heraangestel. die tuisreeks teen die all blacks dieselfde jaar het teleurstellend verloop, nadat die wallabies in drie toetswedstryde net een gelykop aangeteken het. in 1989 het die britse en ierse leeus vir die eerste keer sedert 1966 na australi\u00eb getoer. n\u00e1 hul oorwinning in die eerste toetswedstryd het australi\u00eb die tweede en derde toetswedstryde en sodoende die toetsreeks met 1\u20132 verloor. bob dwyer het \u2019n gebrek aan oorheersing deur die voorspelers as \u2019n belangrike faktor ge\u00efdentifiseer wat tot die verlore reeks bygedra het en die negentigerjare met die doel om hierdie faset van die wallabies se speel te verbeter betree.\n\n\n=== w\u00eareldbekertitels in 1991 en 1999 ===\nin augustus 1990 het australi\u00eb n\u00e1 vier jaar weer \u2019n toetswedstryd teen nieu-seeland gewen. in voorbereiding op die rugbyw\u00eareldbeker 1991 is die all blacks weer verslaan, maar ook wallis en engeland. die wallabies het die rugbyw\u00eareldbekertoernooi vervolgens met nuwe selfvertroue aangepak en tydens die groepfase argentini\u00eb, wallis en wes-samoa deels duidelik verslaan. gedurende die kwarteindstryd teen ierland in dublin was australi\u00eb op die rand van \u2019n uitskakeling. nadat letterlik sekondes op die klok oorgebly het, was ierland met 18\u201315 voor, voordat michael lynagh in die hoek \u2019n drie gedruk het om sodoende die ierse harte te laat breek en australi\u00eb tot die halfeindstryd teen nieu-seeland te laat vorder. in die eerste helfte het die wallabies met 13\u20133 voorgeloop en toe hul verdedigingsvermo\u00eb teen die all blacks gewys en die wedstryd beklink. in die eindstryd op twickenham het die wallabies teen engeland te staan gekom. engeland het hul meestal vooruit gedomineerde spelplan in \u2019n meer vloeiende spel verander. dit was egter nie suksesvol nie en australi\u00eb het \u2019n 12\u20136-oorwinning behaal. david campese is as die speler van die toernooi aangewys, nadat hy ses drie\u00eb in \u2019n reeks van uitstekende vertonings gedruk het. oorwinningsparades is in australi\u00eb vir hul nasionale span gehou.\nnadat die springbokke in 1992 n\u00e1 die einde van apartheid weer vir internasionale rugby toegelaat is, het die wallabies suid-afrika besoek en die eerste toetswedstryd tussen albei spanne in meer as twee dekades gewen. in 1993 het die springbokke se teenbesoek in australi\u00eb vir drie toetswedstryde plaasgevind, waarvan die wallabies twee gewen het. in 1994 het die wallabies onder andere twee keer elk teen ierland, itali\u00eb en argentini\u00eb gewen. die titelverdediging tydens die rugbyw\u00eareldbeker 1995 in suid-afrika het met \u2019n nederlaag teen die gasheer afgeskop, gevolg deur oorwinnings oor kanada en roemeni\u00eb. in die kwarteindstryd is die wallabies deur engeland uitgeskakel, nadat rob andrew in ekstra tyd \u2019n skepdoel aangeteken en die wedstryd met 22\u201325 be\u00ebindig het. dit was australi\u00eb se ergste vertoning tydens \u2019n w\u00eareldbekertoernooi.\nom die toenemende oorskakeling van goeie spelers na finansieel gevestigde rugby league-spanne teen te werk het die internasionale rugbyraad in augustus 1995 besluit om van rugby \u2019n professionele sport te maak. in dieselfde jaar het die beheerliggame van suid-afrika, nieu-seeland en australi\u00eb die konsortium sanzar gestig om televisie-uitsaairegte vir twee nuwe kompetisies te verkoop, die internasionale kompetisie super 12 (nou superrugby) en die drienasiesreeks van die nasionale spanne (nou die rugbykampioenskap). aangesien die nuwe toernooie min plek vir maandelange oorsese toere gelaat het, het hierdie tradisie uit die amateurtydperk vinnig tot \u2019n einde gekom (met uitsondering van die vierjaarlikse leeustoere). in reaksie op rugby se skuif na professionaliteit is in oktober 1995 die rugbyunie spelersvereniging (rupa, rugby union players' association) gestig om die belange van australi\u00eb se professionele rugbyspelers te beskerm.greg smith was in 1996 en 1997 australi\u00eb se nasionale afrigter, gedurende di\u00e9 jare het die wallabies net twee van hul agt toetse in die eerste twee drienasiesreeks gewen, albei teen suid-afrika tuis, maar hulle het rekordnederlae teen beide die all blacks en springbokke weg gely. nadat rod macqueen in 1998 by smith oorgeneem het, het australi\u00eb sy twee toetswedstryde teen die all blacks gewen en sodoende die bledisloebeker ingepalm. in dieselfde jaar het die wallabies tydens die besoek van \u2019n onervare engelse span in die suidelike halfrond \u2019n rekordoorwinning van 76\u20130 aangeteken, tot vandag toe engeland se ergste nederlaag. in 1999 het die wallabies die bledisloebeker suksesvol verdedig, nadat hulle nieu-seeland met \u2019n rekordoorwinning van 28\u20137 in sydney verslaan het.tydens die rugbyw\u00eareldbeker 1999 het die wallabies hul groep gewen, nadat hulle in die drie wedstryde teen roemeni\u00eb, ierland en die vsa altesaam net 31 punte afgestaan het. in die kwarteindstryd het hulle teen wallis te staan gekom, met 24\u20139 gese\u00ebvier en die halfeindstryd bereik. hulle het die verdedigende kampioen suid-afrika met 27\u201321 verslaan. die halfeindstryd is deur \u2019n onvergeetlike skepdoel in ekstra tyd deur die losskakel stephen larkham (sy eerste skepdoel in \u2019n toetswedstryd) en \u2019n strafdoel van die heelagter matt burke beslis. australi\u00eb het die eindstryd op die nuwe millennium-stadion maklik met 35\u201312 teen die blykbaar moe\u00eb frankryk gewen, die franse het voorheen in hul halfeindstryd die gunsteling nieu-seeland uitgeskakel. die meeste punte is deur die heelagter matt burke aangeteken. in 1999 het vyf australiese spelers daarin geslaag om hul tweede rugbyw\u00eareldbekertoernooi te wen: phil kearns, john eales, tim horan, jason little en dan crowley. australi\u00eb was ook die eerste rugbyspan wat die webb ellis-beker vir \u2019n tweede keer omhoog kon hou.\n\n\n=== die nuwe millennium ===\nin 2000 het australi\u00eb die bledisloebeker verdedig en die drienasiesreeks vir die eerste keer gewen. die wallabies het hierdie prestasie in 2001 herhaal en ook hul eerste reeksoorwinning nog teen die britse en ierse leeus aangeteken. beide die afrigter macqueen en kaptein john eales het gou n\u00e1 hierdie mylpale afgetree. hulle is deur die afrigter eddie jones en kaptein george gregan opgevolg. as gevolg van die toenemende gewildheid het topvlak-rugby leaguespelers soos mat rogers, wendell sailor en lote tuqiri na rugbyunie oorgeskakel en voortaan vir die wallabies uitgedraf. dit was in kontras met die vorige eeu, waartydens baie rugbyunie-spelers met ho\u00eb salarisse na rugby league gelok is. in 2001 is die wallabies deur die irr as \u201cspan van die jaar\u201d en rod macqueen as \u201cafrigter van die jaar\u201d aangewys.die wallabies het tydens die drienasiesreeks in 2002 nie daarin geslaag om hul titel te verdedig nie. aansluitend is hulle weg deur ierland en engeland verras. tydens die drienasiesreeks in 2003 moes australi\u00eb die bledisloebeker afstaan. in dieselfde jaar het die gasheer australi\u00eb sy rugbyw\u00eareldbeker 2003-veldtog op indrukwekkende wyse afgeskop. tydens die groepfase het die wallabies argentini\u00eb duidelik geklop, gevolg deur namibi\u00eb en roemeni\u00eb. in die laaste groepwedstryd het hulle ierland naelskraap met 17\u201316 geklop. vervolgens het hulle skotland met 33\u201316 in die kwarteindstryd uitgeskakel. die wallabies het hul grootste oorwinning oor nieu-seeland aangeteken deur hulle met 22\u201310 in die halfeindstryd te verslaan. daarna het george gregan die nieu-seelanders met die woorde four more years boys, four more years (\u201cnog vier jaar seuns, nog vier jaar\u201d) geterg. tydens \u2019n opwindende eindstryd is die wallabies deur engeland met 20\u201317 verslaan, die eindstryd is kort voor afloop van ekstra tyd deur jonny wilkinson se skepdoel beslis.tydens die tienjarige herdenking van die professionalisering van rugby in 2005 is die wallabies se span van die dekade aangekondig. john eales is deur \u2019n keuringspaneel van 30 as kaptein aangewys. n\u00e1 afloop van die europese toer in 2005, wat met \u2019n negatiewe rekord van agt nederlae in nege wedstryde ge\u00ebindig het, het die pers soos die daily telegraph \u2019n beroep op die afdanking van beide eddie jones en george gregan gedoen. die voormalige afrigter alan jones het ook vir hul afdanking gepleit. in desember 2005 het die australiese rugbyunie aan die groeiende druk oorgegee en eddie jones met john connolly vervang. tydens die drienasiesreeks in 2006 het die wallabies \u2019n noemenswaardige 49\u20130-oorwinning oor die springbokke aangeteken, maar in die oorblywende wedstryde net gemengde prestasies behaal. in november dieselfde jaar het \u2019n skaars wegnederlaag teen ierland gevolg. op 10 mei 2007 het beide die walliese en australiese beheerliggame met die stigting van die james bevan-trofee daarop besluit om 100 jaar se toetsrugby tussen die twee lande te vier. dit is genoem na die australies-gebore wallies-opgevoede man wat die walliese span se eerste kaptein was; australi\u00eb het die eerste reeks om di\u00e9 trofee met 2\u20130 gewen.\ntydens die rugbyw\u00eareldbeker 2007 het die wallabies n\u00e1 deels duidelike oorwinnings oor japan, wallis, fidji en kanada hul groep gewen. in die kwarteindstryd is hulle egter deur engeland met 12\u201310 uitgeskakel. connolly het sy bedanking as hoofafrigter aangebied en is aan die begin van 2008 deur robbie deans vervang. nadat die sleutelspelers george gregan en stephen larkham n\u00e1 die teleurstellende toernooi hul loopbane be\u00ebindig het, het hy die taak gehad om \u2019n nuwe span saam te stel. tydens die drienasiesreeks in 2008 het die wallabies \u2019n ambivalente indruk agtergelaat. hulle het die all blacks net een keer en die springbokke twee keer verslaan. hulle het ook hul ergste nederlaag tot dusver gely: 8\u201353 teen suid-afrika in johannesburg. in 2009 het die wallabies itali\u00eb twee keer en frankryk een keer verslaan, aansluitend het hul prestasies egter agteruitgegaan, nadat hulle drie keer deur nieu-seeland en twee keer deur suid-afrika verslaan is. tydens die 2009 eindjaarrugbytoetsreeks is die wallabies vir die eerste keer in 27 jaar deur skotland verslaan.\n\n\n=== heen en weer sedert 2010 ===\ndie wallabies het tydens drienasiesreeks in 2010 suid-afrika geklop, maar hulle is deur nieu-seeland verslaan, die wallabies se tiende agtereenvolgende nederlaag teen die all blacks, \u2019n nuwe negatiewe rekord. tydens die 2010 eindjaarrugbytoetsreeks het die wallabies die all blacks egter in \u2019n naelskraapse wedstryd in hongkong verslaan. dit was australi\u00eb se eerste oorwinning oor nieu-seeland in drie jaar. 2011 het vir die wallabies met \u2019n verrassende tuisnederlaag teen samoa afgeskop, aansluitend het hulle egter die drienasiesreeks in 2011 gewen en sodoende hul eerste titel in tien jaar ingepalm. n\u00e1 die aansluiting van argentini\u00eb by die drienasiesreeks het di\u00e9 toernooi die rugbykampioenskap geword. tydens die eerste rugbykampioenskapreeks het die australi\u00ebrs nie daarin geslaag om hul titel te verdedig nie, alhoewel hulle die nuweling twee keer verslaan het. tydens die rugbyw\u00eareldbeker 2011 in nieu-seeland het die wallabies itali\u00eb verslaan, maar hulle is in die daaropvolgende wedstryd deur ierland geklop. n\u00e1 twee bykomende oorwinnings oor die vsa en rusland het hulle nogtans daarin geslaag om tot die kwarteindstryd te vorder. hulle het teen die verdedigende kampioen suid-afrika te staan gekom, en die springbokke danksy \u2019n amper foutlose verdediging naelskraap met 11\u20139 verslaan. in die halfeindstryd is die wallabies egter deur die gasheer en latere kampioen nieu-seeland met 20\u20136 verslaan. in die klein finale om die derde plek het hulle wallis met 21\u201318 geklop.in 2012 is australi\u00eb tuis deur skotland verslaan, dit was hul eerste tuisnederlaag teen die skotte sedert 1982. in dieselfde jaar is itali\u00eb net naelskraap verslaan, nadat luciano orquera in die laaste minuut \u2019n strafdoel, wat aan itali\u00eb sy eerste gelykopuitslag teen die wallabies sou besorg het, misgeskop het. in 2013 het die britse en ierse leeus na australi\u00eb getoer en twee van die drie toetswedstryde gewen. hierdie mislukking en \u2019n maer wenrekord het daartoe bygedra, dat die hoofafrigter deans toenemende druk ervaar het. hy het in julie 2013, n\u00e1 ses jaar in die pos, bedank; sy opvolger was ewen mckenzie. tydens die 2013-rugbykampioenskapreeks het die wallabies twee nederlae elk teen suid-afrika en nieu-seeland gely, maar twee oorwinnings oor argentini\u00eb aangeteken. die 12\u201338-tuisnederlaag teen die springbokke was die destyds ergste vir die wallabies. tydens die 2013 eindjaarrugbytoetsreeks het mckenzie die wallabies na vier oorwinnings oor itali\u00eb, ierland, skotland en wallis geneem. nadat hulle egter in die eerste wedstryd van die reeks deur engeland verslaan is, het die wallabies die grand slam misgeloop.in 2014 het die wallabies vir die eerste keer in vier jaar die troph\u00e9e des bicentenaires ingepalm, nadat hulle drie agtereenvolgende oorwinnings oor frankryk aangeteken het. nadat die wallabies aansluitend in hul openingswedstryd van die 2014-rugbykampioenskapreeks teen die all blacks gelykop gespeel het en daarmee vir die agste agtereenvolgende keer onoorwonne was, het hulle die kans gehad om hul reeks nederlae om die bledisloebeker, wat in 2012 begin het, te be\u00ebindig. maar \u2019n 20\u201351-nederlaag het alle hoop laat gaan. in die verdere verloop van die toernooi het die wallabies hul eerste nederlaag teen argentini\u00eb in 17 jaar gely; dit was die poemas se eerste oorwinning sedert hul aansluiting by die rugbykampioenskap. op 18 oktober 2014 het mckenzie as hoofafrigter bedank, vier dae later het die aru michael cheika as sy opvolger aangestel. in sy eerste toetswedstryd onder cheika het australi\u00eb in cardiff sy tiende agtereenvolgende oorwinning oor wallis aangeteken. tydens die 2014 eindjaarrugbytoetsreeks is die wallabies deur frankryk, ierland en wallis verslaan, waardeur hulle na die sesde plek op die w\u00eareldranglys gegly het.tydens die 2015-rugbykampioenskapreeks het die wallabies hul eerste titel in die nuwe formaat ingepalm, nadat hulle suid-afrika, argentini\u00eb en nieu-seeland een keer elk verslaan het. tydens die rugbyw\u00eareldbeker 2015 in engeland is australi\u00eb saam met wallis, fidji, die gasheer en uruguay in \u2019n soort \u201cdoodsgroep\u201d geloot. die wallabies het in die moeilike tak geslaag en al sy wedstryde gewen, terwyl engeland vroeg uit die toernooi uitgeskel is. in die kwarteindstryd het australi\u00eb teen skotland te staan gekom, wat 30 sekondes voor die eindfluitjie voorgeloop het, toe die skeidsregter craig joubert aan australi\u00eb \u2019n omstrede strafskop toegeken het, wat deur bernard foley aangeteken is en die wallabies met 35\u201334 laat wen het. australi\u00eb het vervolgens argentini\u00eb in die halfeindstryd met 29\u201315 verslaan. in die eindstryd het die wallabies teen die all blacks met 17\u201334 verloor, nadat hulle 15 minuut voor die eindfluitjie op 17\u201321 was. later dieselfde jaar is die australiese afrigter cheika deur w\u00eareldrugby benoem as \u201cafrigter van die jaar\u201d.die jaar 2016 was die begin van \u2019n ernstige agteruitgang. in junie het die wallabies engeland onder hul afrigter eddie jones gehuisves en drie agtereenvolgende toetswedstryde verloor. hulle is ook in al drie wedstryde teen die all blacks verslaan. australi\u00eb het die jaar met nederlae teen ierland en die vierde keer teen engeland be\u00ebindig. die 2017-seisoen het min vordering gesien, nadat die wallabies verslaan is deur \u2019n verswakte skotse span, wat \u2019n aantal spelers aan die britse en ierse leeus vir hul toer na nieu-seeland afgestaan het. australi\u00eb het sy middelmatige prestasies tydens die 2017-rugbykampioenskapreeks voortgesit. aan die einde van die seisoen het australi\u00eb sy vyfde agtereenvolgende nederlaag teen engeland gely, saam met \u2019n rekordnederlaag teen skotland. in junie 2018 het die wallabies twee van drie toetswedstryde teen ierland verloor, en vervolgens vier van hul ses wedstryde tydens die 2018-rugbykampioenskapreeks. gedurende herfs het die wallabies hul eerste nederlaag teen wallis in tien jaar gely. altesaam het hulle in 2018 net vier van hul 13 toetswedstryde gewen, wat as hul ergste kalenderjaar beskou word.tydens die 2019-rugbykampioenskapreeks het australi\u00eb die all blacks met 47\u201326 verslaan, een van die ergste nieu-seelandse nederlae in \u2019n toetswedstryd. in die daaropvolgende wedstryd om die bledisloebeker het nieu-seeland met 36\u20130 wraak geneem. tydens die rugbyw\u00eareldbeker 2019 in japan het die wallabies in die groepfase fidji, uruguay en georgi\u00eb verslaan. \u2019n naelskraapse nederlaag teen wallis in hul laaste groepwedstryd het beteken, dat die wallabies in die kwarteindstryd teen engeland te staan gekom het. n\u00e1 \u2019n duidelike 16\u201340-nederlaag is die toernooi \u00e9n die seisoen vir die wallabies be\u00ebindig. michael cheika het die volgende dag van sy pos as hoofafrigter bedank. in november 2019 is dave rennie as sy opvolger benoem.die springbokke het vanwe\u00eb die w\u00eareldwye covid-19-pandemie nie aan die 2020-drienasiesreeks deelgeneem nie en die wallabies het n\u00e1 een oorwinning en nederlaag elk teen die all blacks asook twee gelykopuitslae teen die poemas in die derde en dus laaste plek ge\u00ebindig. in die eerste wedstryd is australi\u00eb deur nieu-seeland met 43\u20135 verneder, hul ergste nederlaag teen di\u00e9 buurland nog. tydens die 2021 midjaarrugbytoetsreeks het die wallabies hul tuisreeks teen die franse met 2\u20131 gewen. tydens die 2021-rugbykampioenskapreeks kon hulle vir die eerste keer vier wedstryde wen, waarna hulle agter die all blacks die tweede plek behaal het. die 2021 eindjaarrugbytoetsreeks het met \u2019n oorwinning teen japan begin, maar die wallabies het vir die eerste keer in 45 jaar al hul wedstryde in europa verloor. die 2022 midjaarrugbytoetsreeks se tuisreeks teen engeland het australi\u00eb met 1\u20132 verloor. tydens die 2022-rugbykampioenskapreeks het die wallabies twee oorwinnings aangeteken, maar ook vier nederlae gely, waaronder \u2019n rekordnederlaag teen argentini\u00eb (met 17\u201348). tydens die 2022 eindjaarrugbytoetsreeks is australi\u00eb vir die eerste keer nog deur itali\u00eb geklop.in januarie 2023 is die hoofafrigter rennie vervang deur eddie jones, wat voorheen van 2001 tot 2005 di\u00e9 pos beklee het. tydens die verkorte 2023-rugbykampioenskapreeks het hulle al hul drie wedstryde verloor en vir die eerste keer in die laaste plek ge\u00ebindig. hierdie afwaartse neiging het tydens die rugbyw\u00eareldbeker 2023 in frankryk aangehou, toe die wallabies portugal (35\u201315) en georgi\u00eb (34\u201314) kon klop, maar teen fidji hul eerste nederlaag in 69 jaar (15\u201322) en teen wallis \u2019n rekordnederlaag (6\u201340) gely het, waarmee hulle vir die eerste keer die uitklopfase misgeloop het. australi\u00eb sal die rugbyw\u00eareldbeker 2027 aanbied.\n\n\n== kleure, embleem en naam ==\ndie wallabies speel in australi\u00eb se tradisionele sportkleure groen en goud. voor die bekendstelling van \u2019n nasionale trui het die wallabies in die spankleure van die gasheerdeelstaat gespeel. die australiese wapen het dikwels die deelstaatskenteken op die trui vervang, en verskeie skakerings van hierdie kleure is in \u2019n aantal wedstryde in die vroe\u00eb 1900\u2019s gebruik.in 1928 het die beheerliggame saamgestem \u201cdat die australiese verteenwoordigende amateurkleure groen en goud gebruik sal word\u201d. in die volgende jaar het die all blacks na australi\u00eb getoer, en die wallabies se trui was smaraggroen met die australiese wapen op; met groen sokkies met tralies aan die bokant. gedurende die 1930\u2019s het die trui amper dieselfde gebly, met klein veranderinge hier en daar. toe die wallabies in 1933 vir die eerste keer na suid-afrika getoer het, het die besoekers hemelblou truie gedra om verwarring te voorkom, omdat destyds albei spanne donkergroen truie gebruik het. tydens die australiese toer in 1953 het die suid-afrikaners tydens die toetswedstryde wit truie gedra. tydens hul 1961-toer het die wallabies in goue truie uitgedraf om verdere verwarring te vermy.die wegtrui is gewoonlik groen of wit, alhoewel die wallabies tydens die rugbyw\u00eareldbeker 1995 se wedstryd teen roemeense nasionale rugbyspan \u2019n groen en goud streeptrui, met groen broeke en sokkies gedra het. canterbury se ontwerp vir australi\u00eb se rugbyw\u00eareldbeker 2007-trui met \u2019n gebo\u00eb geelbruin paneel regoor die bors het soos \u2019n bra gelyk en heelwat kritiek ontlok. dit het die sydney morning herald' se hoof-rugbykorrespondent \u2019n satiriese stuk in sy rubriek laat verskyn, waarin die trui met kramer en frank costanza se bekende mansbra van seinfeld vergelyk word.in 2010 het kooga die klereborg geword. die eerste kooga-trui vir die wallabies is gebruik van 2010 tot die afsluiting van die 2012-seisoen; vir die 2012-seisoen is egter \u2019n ander soort broeke en sokkies ontwerp. kooga het in 2013 \u2019n nuwe uitrusting vir die reeks teen die britse en ierse leeus bekendgestel. blk sport, voorheen die australiese onderafdeling van kooga, het die klereborg n\u00e1 hierdie toer geword, en die blk-embleem het kooga s\u2019n op die trui vir die 2013-lentetoer vervang. in oktober 2013 het die aru aangekondig dat asics vanaf 2014 die klereborg sal word. tydens die derde 2017-bledisloebekertoets het die wallabies vir die eerste keer \u2019n trui met \u2019n inheemse aborigines-ontwerp gedra. tydens die rugbyw\u00eareldbeker 2019 het hulle in \u2019n soortgelyke trui uitgedraf.\ndie bynaam \u201cwallabies\u201d verwys na die wallaby wat aan die grootste deel van australi\u00eb inheems is. die naam het tydens die span se eerste toer na die verenigde koninkryk en noord-amerika in 1908 ontstaan. die nieu-seelandse span het pas \u2019n toer voltooi en die engelse pers het hulle \u201call blacks\u201d gedoop. daar is voorgestel dat australi\u00eb ook \u2019n bynaam sal kry, en rabbits (\u201ckonyne\u201d) was een van die byname wat deur die engelse koerante voorgestel is. die australi\u00ebrs het dit verwerp, en wou nie h\u00ea dat die nasionale span deur \u2019n ingevoerde \u201cpes\u201d verteenwoordig word nie. hulle het eerder die inheemse wallaby gekies, wat dadelik gewild geword het. oorspronklik is net toerende spanne \u201cwallabies\u201d genoem; as australi\u00eb tuis gespeel het, is na hulle as \u201cinternasionale\u201d verwys. die span se gelukbringer staan bekend as wally en is \u2019n wallaby.\n\n\n== truiverskaffers en -borge ==\nsedert die 1970\u2019s het die volgende truiverskaffers en -borge verskyn:\n\n\n== tuisstadions ==\n\nnes ander vername rugbylande soos argentini\u00eb, frankryk, nieu-seeland en suid-afrika beskik australi\u00eb oor geen amptelike tuisstadion vir sy nasionale span nie. die wallabies speel hul toetse eerder op \u2019n verskeidenheid stadions dwarsoor australi\u00eb. van die stadions sluit in anz-stadion in sydney, langpark in brisbane, aami-park en docklandsstadion in melbourne, asook optusstadion en nib-stadion in perth.\nvan die stadions wat voorheen tradisioneel vir wallabies-wedstryde gebruik is, sluit in sydney se concord-ovaal, die sydney-krieketveld en sportgrond, asook ballymore en die exhibition ground in brisbane. die sydney-krieketveld het in 1899 australi\u00eb se eerste toetswedstryd teen die britse leeus gehuisves. met een uitsondering (in 1958 in melbourne) het die wallabies hul tuiswedstryde tot in 1998 net in sydney of brisbane gespeel.\ndie wallabies speel hul meeste tuiswedstryde op die anz-stadion in sydney (met \u2019n rekordskare van 109 874 teen die all blacks), op die docklands-stadion in melbourne, met \u2019n rekordskare (teen engeland) van 54 868, op die suncorpstadion in brisbane, met \u2019n rekordskare van 52 498 of op die subiaco ovaal in perth. die rekordskare in die anz-stadion teen die all blacks is die hoogste aantal toeskouers tydens enige rugbywedstryd.\n\n\n=== rugbyw\u00eareldbekerstadions ===\ndie eerste rugbyw\u00eareldbeker 1987 is saam deur australi\u00eb en nieu-seeland aangebied. van die wedstryde was soos volg opgedeel: groep 1 (wat die wallabies ingesluit het) is in brisbane en sydney gespeel, een wedstryd van groep 2 (di\u00e9 tussen ierland en tonga) is ook in brisbane se ballymorestadion aangebied. daarbenewens het brisbane en sydney een kwarteindstryd elk, asook onderskeidelik een halfeindstryd, aangebied. al die ander wedstryde het in nieu-seeland plaasgevind. australi\u00eb het altesaam elf wedstryde gehuisves, terwyl die oorblywende 21 wedstryde in nieu-seeland gespeel is.\ndie rugbyw\u00eareldbeker 2003 is dwarsdeur australi\u00eb aangebied, veral langs die ooskus, hoewel oorspronklik ook wedstryde in nieu-seeland beplan was. die 48 wedstryde is in elf stadions gehuisves, met die telstra-stadion in sydney wat die halfeindrondte, die klein finale om die derde plek en die eindstryd tussen die wallabies en engeland aangebied het. van australi\u00eb se ander stadions tydens di\u00e9 toernooi was: die anz-stadion in sydney, docklands-stadion in melbourne, langpark in brisbane, subiaco ovaal in perth, adelaide ovaal in adelaide, willows sportkompleks in townsville, canberrastadion in canberra, central coast-stadion in gosford, yorkpark in launceston en wollongong showground in wollongong.\naustrali\u00eb sal die rugbyw\u00eareldbeker 2027 aanbied.\n\n\n== toetswedstryde ==\naustrali\u00eb het 335 van sy 657 toetswedstryde gewen, \u2019n wenrekord van 50,99%. australi\u00eb se statistieke in toetswedstryde teen alle lande, in alfabetiese volgorde, is soos volg (korrek in oktober 2023):\nwedstryde teen verskeie saamgestelde spanne tydens oorsese toere van die amateurtydperk en die deur beide nieu-seeland rugby en die suid-afrikaanse rugbyunie nieerkende wedstryde teen die waratahs (1920\u20131928) is nie in die lys nie, alhoewel rugby australia hulle as toetswedstryde erken.\n\n\n== wedywering met ander nasionale spanne ==\nveral met die ander twee groot spanne van die suidelike halfrond, die nieu-seelandse all blacks en die suid-afrikaanse springbokke, handhaaf australi\u00eb \u2019n intensiewe wedywering. die tradisionele sportiewe wedywering teen die buurland nieu-seeland geniet in australi\u00eb \u2019n besondere status. sedert 1996 neem al drie spanne aan die jaarlikse drienasies of die rugbykamioenskap deel.\nsoos in ander sportsoorte (veral krieket, rugby league, netbal en op die statebondspele) handhaaf australi\u00eb \u2019n tradisionele wedywering met die buurland nieu-seeland, waarna dikwels as \u201cwedywering onder sibbes\u201d (sibling rivalry) verwys word. die eerste toetswedstryd tussen albei spanne is tydens die nieu-seelandse besoek aan australi\u00eb in 1903 gespeel. sedert 1932 ding albei spanne mee om die bledisloebeker, een van die oudste trofe\u00eb in internasionale rugby. van die 177 toetswedstryde tot dusver het nieu-seeland 124 gewen, australi\u00eb 45, met agt gelykopuitslae. gedurende w\u00eareldbekertoernooie het albei spanne tot dusver vier keer ontmoet (in 1991, 2003, 2011 en 2015), waarvan albei spanne twee wedstryde elk gewen het. albei lande het al belangrike rugbytoernooie soos die rugbyw\u00eareldbeker 1987 saam aangebied. die rugbyw\u00eareldbeker 2003 is oorspronklik ook aan albei rugbylande toegewys, maar n\u00e1 \u2019n kontraktuele dispuut oor grondtekenregte tussen die nieu-seelandse rugbyunie en die internasionale rugbyraad is australi\u00eb as alleenlike gasheer aangewys. daarbenewens het hulle in die eindstryd van die rugbyw\u00eareldbeker 2015 ontmoet, wat die all blacks gewen het.\nnes die ander rugbylande van die suidelike halfrond handhaaf australi\u00eb \u2019n wedywering met die nasionale spanne van die noordelike halfrond. net s\u00f3 het australi\u00eb tydens drie van sy eindstrydverskynings teen spanne van die noordelike halfrond te staan gekom (twee keer teen engeland en een keer teen frankryk, waarvan die wallabies die eindstryd in 1991 teen engeland en in 1999 teen frankryk gewen het). \u2019n bykomende aspek in hul wedywering met engeland is die sedert die laat 19de eeu bestaande intensiewe, sportiewe wedywering tussen australi\u00eb en engeland, wat ook in ander sportsoorte (veral krieket en op die statebondspele) \u2019n besondere status geniet. vanaf 1997 tot 2022 het australi\u00eb en engeland meegeding om die cookbeker (genoem na james cook), teen frankryk sedert 1989 om die troph\u00e9e des bicentenaires, teen skotland sedert 1998 om die hopetounbeker, teen ierland sedert 1999 om die lansdownebeker, teen die britse en ierse leeus sedert 2001 om die tom richards-beker en teen wallis sedert 2007 om die james bevan-trofee mee. die cookbeker is in 2022 met die ella-mobbs-trofee (genoem na die australiese rugbyspeler en aborigine mark ella, asook die engelse rugbyspeler edgar mobbs) vervang.\n\n\n== rekords ==\n\n\n=== w\u00eareldbekerrekord ===\naustrali\u00eb het tot dusver aan elke rugbyw\u00eareldbekertoernooi deelgeneem en die webb ellis-beker, waarom vierjaarliks meegeding word, twee keer omhoog gehou: tydens die tweede rugbyw\u00eareldbeker 1991 en die vierde rugbyw\u00eareldbeker 1999. daarmee het die wallabies die eerste span geword, wat die titel twee keer ingepalm het. tydens die eerste rugbyw\u00eareldbeker 1987, wat australi\u00eb saam met nieu-seeland aangebied het, is die wallabies in die halfeindstryd deur frankryk uitgeskakel en is in die daaropvolgende klein finale om die derde plek deur wallis verslaan. tydens die rugbyw\u00eareldbeker 2003 tuis is die wallabies in die eindstryd in ekstra tyd deur engeland geklop. in 2011 is hulle deur die verdedigende kampioen en gasheer nieu-seeland in die halfeindstryd verslaan, maar het die klein finale om die derde plek teen wallis gewen. in 2015 het hulle die eindstryd gehaal, maar australi\u00eb is deur nieu-seeland verslaan. die wallabies se tot dusver ergste toernooiverloop tydens rugbyw\u00eareldbekertoernooie is hul uitskakeling n\u00e1 die groepfase tydens die 2023-toernooi.\n\n\n=== drienasies/rugbykampioenskap ===\naustrali\u00eb se enigste jaarlikse toernooi is die rugbykampioenskap (voorheen die drienasies), waar hulle teen drie ander lande van die suidelike halfrond speel: nieu-seeland en suid-afrika sedert 1996; argentini\u00eb het in 2012 by di\u00e9 toernooi aangesluit. australi\u00eb het die toernooi tot dusver vier keer gewen: in 2000, 2001, 2011 en 2015. as deel van die rugbykampioenskap ding die wallabies ook met die poemas om die poematrofee (sedert 2000), met die all blacks om die bledisloebeker (sedert 1932) en met die springbokke om die mandela uitdaagplaat (sedert 2000) mee.\nbron: espnscrum.com(besoek op 8 oktober 2018, statistiek dus op datum.)\n\nbygewerk op 30 julie 2023bron: espnscrum.com (besoek op 30 julie 2023)\npunte word soos volg toegeken: 4 punte vir \u2019n oorwinning, 2 punte vir \u2019n gelykopuitslag, 0 punte vir \u2019n nederlaag (saam met moontlike bonuspunte), 1 bonuspunt vir ten minste drie drie\u00eb meer as die opponent, 1 bonuspunt vir \u2019n nederlaag met minder as sewe punte.\n\n\n=== ander toetswedstryde ===\ngedurende die amateurtydperk het die wallabies maandelange oorsese toere onderneem, waartydens hulle teen ander nasionale spanne, plaaslike saamgestelde spanne en klubspanne gespeel het. eweneens het oorsese spanne na australi\u00eb getoer. die wallabies het een keer \u2019n grand slam behaal, d.w.s. \u2019n oorwinning oor die vier tuisnasies engeland, ierland, skotland en wallis tydens dieselfde toer (in 1984). australi\u00eb is ook die enigste span van die suidelike halfrond wat tydens dieselfde toer deur al die vier tuisnasies verslaan is (in 1957/58); met \u2019n bykomende nederlaag teen frankryk.\nteen die jaar 2000 het die oorsese toere volgens die ou tradisie tot \u2019n einde gekom, aangesien die professionalisering van die rugbyspel te min tyd vir toere oorlaat (\u2019n uitsondering is die britse en ierse leeus se vierjaarlikse toere). deesdae is toetswedstryde teen die spanne van die noordelike halfrond tweekeer per jaar moontlik. gedurende juniemaand se midjaarrugbytoetsreeks vertrek europese spanne na australi\u00eb en gedurende novembermaand se eindjaarrugbytoetsreeks reis die wallabies na europa.\neen van die mees tradisionele trofee in internasionale rugby is die bledisloebeker. australi\u00eb en nieu-seeland ding sedert 1932 om di\u00e9 beker mee, sedert 1996 tydens die drienasiesreeks en sedert 2012 as deel van die rugbykampioenskap. tydens di\u00e9 toernooi ding australi\u00eb sedert 2000 ook met suid-afrika mee om die mandela uitdaagplaat. sedert 1989 ding die wallabies met frankryk mee om die troph\u00e9e des bicentenaires, van 1997 tot 2022 met engeland om die cookbeker, sedert 1998 met skotland om die hopetounbeker, sedert 1999 met ierland om die lansdownebeker, sedert 2001 met die britse en ierse leeus om die tom richards-beker en sedert 2007 met wallis om die james bevan-trofee. die cookbeker is in 2022 met die ella-mobbs-trofee vervang.\n\n\n=== olimpiese spele ===\naustrali\u00eb het een keer aan olimpiese rugbytoernooie deelgeneem en is di\u00e9 keer as olimpiese kampioen gekroon.\n\nolimpiese somerspele 1908: olimpiese kampioen\n\n\n== spelers ==\n\n\n=== huidige span ===\ndie volgende spelers het die wallabiesspan gevorm tydens die rugbyw\u00eareldbeker 2023:\n\n\n=== bekende spelers ===\n15 voormalige australiese spelers is vir hul uitstekende prestasies in w\u00eareldrugby se heldesaal opgeneem:\ndaarbenewens is die twee w\u00eareldkampioenafrigters bob dwyer en rod macqueen, asook die skeidsregter en kommentator roger vanderfield ingeskryf. vyf spelers is tweeledige w\u00eareldkampioene: dan crowley, john eales, tim horan, phil kearns en jason little (almal in 1991 en in 1999).\n\n\n=== spelerstatistieke ===\nvervolgens die belangrikste statistieke van australi\u00eb se spelers. die spelers wat met * gekenmerk is, is nog aktief en kan hul statistieke verbeter.\n(korrek teen oktober 2023)\n\n\n== afrigters ==\nvoor 1982 het australi\u00eb geen afrigters op \u2019n langer basis benoem nie. die aru het bestuurders opdrag gegee om oorsese toere te re\u00ebl, en die adjunkbestuurder het tydens hierdie toere dikwels as afrigter gedien. soms het die kaptein die pos van afrigter beklee, veral tydens tuiswedstryde, aangesien volgens die irr se destydse re\u00ebls tuisspanne eers drie dae voor die toetswedstryd genomineer kon word.\n\n\n== toekennings ==\nin 2001 het die internasionale rugbyraad, sedert 2014 w\u00eareldrugby, australi\u00eb as \u201cspan van die jaar\u201d benoem.\n\n\n== sien ook ==\n\naustraliese nasionale krieketspan\n\n\n== verwysings ==\n\n\n== verdere leesstof ==\n(en)  sean fagan (2005). the rugby rebellion \u2013 the divide of league and union in australasia. rl1908. isbn 1-903659-25-6.\n(en)  thomas hickie (1993). they ran with the ball \u2013 how rugby football began in australia. longman cheshire. isbn 0-582-91062-5.\n(en)  bob howitt (2005). sanzar saga \u2013 ten years of super 12 and tri-nations rugby. harper collins publishers. isbn 1-86950-566-2.\n(en)  john reason; james carwyn (1979). the world of rugby \u2013 a history of rugby union football. bbc. isbn 0-563-16280-5.{{cite book}}:  as1-onderhoud: meer as een naam (link)\n(en)  peter horton (15 september 2009). rugby union football in the land of the wallabies, 1874\u20131949: same game, different ethos. pp. 1611\u20131629. doi:10.1080/09523360903169925. issn 1743-9035. {{cite book}}: |work= ignored (hulp) [dooie skakel]\n\n\n== eksterne skakels ==\n(en)  amptelike webwerf van rugby australia\n(en)  rugby australia se wallabies heldesaal\n(en)  australi\u00eb by w\u00eareldrugby\n(en)  australi\u00eb op planet rugby"