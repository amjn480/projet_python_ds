"els xuetes [\u0283u'\u0259t\u0259s], tamb\u00e9 anomenats xuetons, s\u00f3n un grup social de l'illa de mallorca, descendents d'una part dels jueus mallorquins conversos al cristianisme i dels quals, al llarg de la hist\u00f2ria, s'ha conservat la consci\u00e8ncia col\u00b7lectiva del seu origen per mor de ser portadors d'algun dels cognoms, de llinatge convers, afectat per les condemnes inquisitorials per criptojudaisme al darrer quart del segle xvii, o per estar-hi estretament emparentats. els xuetes han estat hist\u00f2ricament estigmatitzats i segregats, per la qual cosa, i fins a la primera meitat del segle xx, han practicat una estricta endog\u00e0mia. avui dia, entre 18.000 i 20.000 persones a l'illa s\u00f3n portadores d'algun d'aquests cognoms.\n\n\n== etimologia i altres denominacions ==\nla paraula xueta es documenta per primera vegada a l'entorn dels processos inquisitorials iniciats el 1688, com expressi\u00f3 usada pels mateixos processats. la seva etimologia \u00e9s discutida i compta amb diverses hip\u00f2tesis; les m\u00e9s acceptades s\u00f3n:\n\nprocediria de juet\u00f3, diminutiu de jueu que hauria derivat a xuet\u00f3, expressi\u00f3 encara viva, i d'aquest hauria evolucionat a xueta. el principal argument per defensar aquesta proposta \u00e9s que el seu \u00fas primigeni era autodefinitori i aix\u00f2 exclouria connotacions denigrat\u00f2ries.\nper altres, es tractaria d'una expressi\u00f3 despectiva que procediria de la paraula xulla (pronunciat xuia o xua, [\u02c8\u0283ue\u0259]) i faria refer\u00e8ncia als h\u00e0bits alimentaris dels conversos en relaci\u00f3 al consum de porc o pel costum, present en diverses cultures, d'usar noms ofensius relacionats amb el porc per designar els jueus i els conversos.\nuna tercera proposta relacionaria ambdues etimologies: la paraula xuia hauria provocat la substituci\u00f3 de la j de juet\u00f3 per la x donant xuet\u00f3 i, aix\u00ed mateix, s'hauria anat imposat xueta sobre xuet\u00f3 per la major semblan\u00e7a fon\u00e8tica amb xuia.tamb\u00e9 se'ls ha denominat del carrer del segell, pel carrer del mateix nom que don\u00e0 nom a la barriada on vivien concentrats i tamb\u00e9 del carrer, b\u00e9 per reducci\u00f3 de l'expressi\u00f3 anterior, b\u00e9 pel retorn del castell\u00e0 de la calle, propi de la documentaci\u00f3 oficial inquisitorial, a causa de la proximitat fon\u00e8tica amb del call, fent refer\u00e8ncia a l'antic barri jueu de la ciutat de mallorca; modernament s'ha volgut relacionar amb el carrer de l'argenteria, que actualment \u00e9s el carrer xueta per excel\u00b7l\u00e8ncia, on, fins fa poc, s'hi concentraven la majoria dels residents a palma i que fa nom per un dels oficis m\u00e9s caracter\u00edstics del grup.en alguns documents s'han fet servir les expressions dhebreu, g\u00e8nere hebreorum o destirp hebrea; tamb\u00e9 hom els ha anomenat directament jueus, o amb el castellanisme judio [\u0292od\u00edo], macabeus o, en relaci\u00f3 a les seves professions m\u00e9s habituals, argenters i marxandos.despr\u00e9s dels processos inquisitorials, la paraula xueta va esdevenir ofensiva, i els designats han preferit referir-se a si mateixos amb els noms m\u00e9s neutres del segell, del carrer o, m\u00e9s habitualment, amb noltros o es nostros oposat a ets altres o es de fora del carrer.\n\n\n== els cognoms ==\n\nels llinatges considerats xuetes s\u00f3n: aguil\u00f3, bonn\u00edn, cort\u00e8s, fortesa, fuster, mart\u00ed, mir\u00f3, pic\u00f3, pi\u00f1a, pomar, segura, tarong\u00ed, valent\u00ed, valleriola i valls.en tot cas, deriven d'una comunitat conversa molt m\u00e9s \u00e0mplia, at\u00e8s que els registres de les conversions a cavall dels segles xiv i xv, aix\u00ed com els de la inquisici\u00f3, de finals del xv i principis del xvi, documenten m\u00e9s de 330 cognoms entre els conversos i els condemnats per juda\u00eftzar mallorca. tamb\u00e9 alguns mallorquins porten cognoms de proced\u00e8ncia clarament jueva, que no s\u00f3n tenguts per descendents d'hebreus, ni xuetes (per exemple: abraham, amar, bofill, bonet, daviu, duran, homar, jord\u00e0, maim\u00f3, salom, vidal i d'altres).\nper\u00f2 la proced\u00e8ncia conversa no \u00e9s condici\u00f3 suficient per ser xueta, sin\u00f3 que \u00e9s necessari que aquest origen hagi quedat fixat en la mem\u00f2ria col\u00b7lectiva dels mallorquins mitjan\u00e7ant la identificaci\u00f3 de les fam\u00edlies i llinatges aix\u00ed considerats. per tant, si b\u00e9 els xuetes s\u00f3n descendents de conversos, nom\u00e9s una part dels descendents de conversos s\u00f3n xuetes.\n\n\n== gen\u00e8tica xueta ==\ndiversos estudis gen\u00e8tics realitzats, principalment, pel departament de gen\u00e8tica humana de la universitat de les illes balears han acreditat que els xuetes conformen un bloc gen\u00e8ticament homogeni af\u00ed a les poblacions jueves orientals, per\u00f2 tamb\u00e9 relacionats amb els asquenazites i els jueus nord-africans, tant si s'analitza el cromosoma y, d'ascend\u00e8ncia patrilineal, com si s'analitza l'adn mitocondrial, d'ascend\u00e8ncia matrilineal.aix\u00ed mateix poden presentar algunes patologies d'origen gen\u00e8tic, com \u00e9s la febre mediterr\u00e0nia familiar, compartida amb els jueus sefardites i una alta freq\u00fc\u00e8ncia d'hemocromatosi, particular d'aquesta comunitat.\n\n\n== la hist\u00f2ria dels xuetes ==\n\n\n=== els antecedents ===\n\n\n==== els conversos (1391-1488) ====\n fins a finals del segle xiv l'esgl\u00e9sia mallorquina destin\u00e0 importants esfor\u00e7os a la conversi\u00f3 dels jueus, per\u00f2 els seus \u00e8xits tingueren un car\u00e0cter anecd\u00f2tic i sense conseq\u00fc\u00e8ncies sobre l'estructura social. per\u00f2 l'assalt als calls de 1391, les predicacions del sant vicent ferrer el 1413 i la conversi\u00f3 de les restes de la comunitat jueva de mallorca, el 1435, crearen situacions de risc i perill col\u00b7lectiu per la qual cosa es produ\u00efren les conversions for\u00e7ades en massa que donaren lloc al fenomen social dels conversos.per aix\u00f2, una bona part dels ne\u00f2fits continu\u00e0 amb les seves pr\u00e0ctiques comunit\u00e0ries i religioses tradicionals. es constitu\u00ed la confraria de nostra senyora de gr\u00e0cia o de sant miquel dels conversos com a instrument que substitu\u00efa, en bona part, l'antiga aljama, resolent les necessitats del grup en molts d'\u00e0mbits: assist\u00e8ncia a les necessitats, just\u00edcia interna, vincles matrimonials i, naturalment, cohesi\u00f3 religiosa. aquests conversos, fins al darrer quart del segle xv pogueren desenvolupar les seves activitats, en part clandestines, sense patir una excessiva pressi\u00f3 externa, ni institucional ni social, com ho acrediten la poca activitat de la inquisici\u00f3 papal i l'escassa normativa gremial de segregaci\u00f3 per ra\u00f3 de l'origen jueu. aix\u00f2, probablement, els permet\u00e9 mantenir el gruix del grup de conversos relativament intacte.\n\n\n==== els inicis de la inquisici\u00f3 espanyola, (1488-1544) ====\n\n el 1488, quan encara vivien alguns dels darrers conversos de 1435, arriben a mallorca els primers inquisidors del nou tribunal implantat pels reis cat\u00f2lics \u2014que estaven assajant de crear un estat naci\u00f3 sobre la base de la uniformitzaci\u00f3 religiosa\u2014. com a tota la corona d'arag\u00f3, la seva implantaci\u00f3 an\u00e0 acompanyada de queixes i mostres de rebuig general, que de poc serviren. el seu objectiu central era la repressi\u00f3 del criptojudaisme i comen\u00e7aren per aplicar els edictes de gr\u00e0cia, procediment d'autoinculpaci\u00f3 per heretgia que permetia evitar condemnes severes.\npels edictes de gr\u00e0cia (1488-1492), 559 mallorquins reconegueren pr\u00e0ctiques judaiques i la inquisici\u00f3 obtingu\u00e9 els noms de la major part dels judaitzants mallorquins, sobre els quals, juntament amb les seves fam\u00edlies i els seus cercles m\u00e9s propers, exerciria una dur\u00edssima activitat punitiva. posteriorment i fins al 1544 foren reconciliats 239 criptojueus i es relax\u00e0 al 537; d'aquests 82 foren efectivament ajusticiats i cremats, i la major part de la resta, 455, que varen ser cremats en est\u00e0tua, o ja eren difunts o aconseguiren fugir \u2014aquest exili no s'ha de confondre amb el decret d'expulsi\u00f3 de 1492 que a mallorca no va tenir aplicaci\u00f3, ja que no hi quedava, oficialment, cap jueu des de 1435.\n\n\n==== la nova clandestinitat (1545-1673) ====\naquest per\u00edode es caracteritza per la reducci\u00f3 del grup per fugida dels penitenciats de l'\u00e8poca anterior i per l'adhesi\u00f3 incondicional al catolicisme de la major part dels que quedaren, per\u00f2 simult\u00e0niament es comencen a estendre els estatuts de neteja de sang en una part d'organitzacions gremials i ordes religiosos. malgrat tot, persisteix un petit grup romanent del gran col\u00b7lectiu convers mallorqu\u00ed, concentrat a l'entorn d'alguns carrers, integrant d'organitzacions gremials i mercantils espec\u00edfiques, amb una marcada i complexa endog\u00e0mia i, amb una part significativa dels seus membres, practicant clandestinament el judaisme.en aquesta \u00e8poca, la inquisici\u00f3 mallorquina deix\u00e0 d'actuar contra els judaitzants, tot i tenir indicis de pr\u00e0ctiques prohibides. les causes podrien ser la participaci\u00f3 de l'estructura inquisitorial en les bandositats interiors mallorquines, l'aparici\u00f3 de nous fen\u00f2mens religiosos com algunes conversions a l'islam i al protestantisme o el control de la moralitat del clergat. per\u00f2, sens dubte, tamb\u00e9 per l'adopci\u00f3 d'estrat\u00e8gies de protecci\u00f3 m\u00e9s eficaces per part dels criptojueus \u2014els processos inquisitorials posteriors ens informen que la transmissi\u00f3 de les pr\u00e0ctiques religioses es feien en l'\u00e0mbit familiar quan el jove arribava a l'adolesc\u00e8ncia i, molt sovint en el cas de les dones, quan se sabia qui seria el seu esp\u00f2s i la seva opci\u00f3 religiosa.en aquest context, el 1632 el promotor i fiscal del tribunal mallorqu\u00ed, juan de fontamar, enviava un report a la suprema inquisici\u00f3 en qu\u00e8 acusava als criptojueus mallorquins de trenta-tres c\u00e0rrecs, entre els quals hi havia: la negativa a casar-se amb cristians de natura i el rebuig social dels que ho feien; la pr\u00e0ctica del secretisme; la imposici\u00f3 de noms de l'antic testament als fills; la identificaci\u00f3 de la tribu d'origen i la concertaci\u00f3 de matrimonis en funci\u00f3 d'aquest fet; l'exclusi\u00f3, en el domicili, de la iconografia del nou testament i la pres\u00e8ncia de la de l'antic; el menyspreu i els insults als cristians; l'exercici de professions relacionades amb pesos i mesures per tal d'enganyar els cristians; l'obtenci\u00f3 de c\u00e0rrecs dins l'esgl\u00e9sia per despr\u00e9s burlar-se\u2019n amb impunitat; l'aplicaci\u00f3 d'un sistema legal propi; la realitzaci\u00f3 de col\u00b7lectes pels seus pobres; el finan\u00e7ament d'una sinagoga a roma on hi tendrien un representant; la realitzaci\u00f3 de reunions clandestines; el compliment de pr\u00e0ctiques diet\u00e8tiques jueves, incloses les del sacrifici d'animals i les dels dejunis; l'observaci\u00f3 del s\u00e0bat; l'evitaci\u00f3 dels serveis religiosos en el moment de la mort; i, fins i tot, la realitzaci\u00f3 sacrificis humans\u2026sorprenentment la inquisici\u00f3 no actu\u00e0 en aquell moment.\n a l'entorn de 1640, els descendents de conversos inicien un fort proc\u00e9s d'ascens econ\u00f2mic i d'influ\u00e8ncia comercial. amb anterioritat, i amb alguna excepci\u00f3, havien estat petits menestrals, botiguers de portal i distribu\u00efdors al detall, per\u00f2 a partir d'aquest moment, i per causes poc explicades, alguns comencen a destacar en l'activitat econ\u00f2mica: creen companyies mercantils complexes, participen del comer\u00e7 exterior, arribant a controlar, a les vespres dels processos inquisitorials, el 36% del total, dominen el mercat assegurador i la distribuci\u00f3 minorista de productes d'importaci\u00f3. per una altra banda, les empreses i companyies s\u00f3n participades, habitualment, nom\u00e9s per conversos i destinen part dels seus beneficis a obres de caritat en el si de la comunitat, a difer\u00e8ncia de la resta de la poblaci\u00f3 que acostuma a fer-ho mitjan\u00e7ant deixes pietoses a l'esgl\u00e9sia.a causa de la intensa activitat econ\u00f2mica exterior es reprenen els contactes amb les comunitats jueves internacionals, especialment de liorna, de roma, de marsella i d'amsterdam, mitjan\u00e7ant les quals els conversos tenen acc\u00e9s a literatura judaica. se sap que rafel valls, l\u00edder religi\u00f3s dels conversos mallorquins, va viatjar a alexandria i esmirna en l'\u00e8poca del fals messies sabatai sev\u00ed, tot i que es desconeix si en va tenir cap contacte.probablement en aquest moment es configura un sistema d'estratificaci\u00f3 social interna \u2014tot i que tamb\u00e9 s'afirma que \u00e9s una deixa de l'\u00e8poca jueva\u2014, que distingiria una mena d'aristocr\u00e0cia de la resta del grup, m\u00e9s tard denominats orella alta i orella baixa, i altres distincions basades en la religi\u00f3, la professi\u00f3 i el parentiu que acaben configurant un teixit d'aliances i evitacions entre cognoms, les quals tenen una gran influ\u00e8ncia en les pr\u00e0ctiques endog\u00e0miques de l'\u00e8poca.\n\n\n=== la g\u00e8nesi xueta ===\n\n\n==== la segona persecuci\u00f3 (1673-1695) ====\nles causes per les quals la inquisici\u00f3 torn\u00e0 a actuar contra els judaitzants mallorquins despr\u00e9s de quasi 130 anys d'inactivitat, i en una \u00e8poca en qu\u00e8 la inquisici\u00f3 ja estava en hores baixes, no s\u00f3n prou clares: les necessitats financeres de la corona, la preocupaci\u00f3 de sectors econ\u00f2mics decadents davant l'ascens i dinamisme comercial dels conversos, la represa de pr\u00e0ctiques religioses en comunitat, en comptes de limitades a l'\u00e0mbit dom\u00e8stic, un rebrot del zel religi\u00f3s i el judici contra alonso l\u00f3pez podrien estar entre els factors que hi influ\u00efren.\n\n\n===== els indicis =====\nfins al 1670 s\u00f3n molt escasses les refer\u00e8ncies concretes als conversos mallorquins, per\u00f2 a partir d'aquesta data esdevenen freq\u00fcents en la documentaci\u00f3 gremial, fiscal, inquisitorial o en dietaris. aix\u00f2 posa de manifest la percepci\u00f3 general de l'exist\u00e8ncia del grup i algunes d'elles anuncien la mobilitzaci\u00f3 inquisitorial posterior:\n\n el juliol de 1672 un comerciant informava a la inquisici\u00f3 que uns jueus de liorna li havien demanat refer\u00e8ncies sobre els jueus de mallorca anomenats forteses, aguilons, martins, tarongins, cortesos, picons\u2026.el 1673 un vaixell amb un grup de jueus expulsats d'or\u00e0 per la corona espanyola i amb dest\u00ed a liorna, va fer escala a ciutat, la inquisici\u00f3 va detenir a un jove d'uns 17 anys que es feia dir isaac l\u00f3pez, el qual havia nascut madrid i batejat amb el nom d'alonso, i que de nin fug\u00ed a barbaria amb els seus pares conversos. alonso es neg\u00e0 a qualsevol penediment i finalment fou cremat viu el 1675. la seva execuci\u00f3 provoc\u00e0 una gran commoci\u00f3 entre els judaitzants, alhora que fou objecte de gran admiraci\u00f3 per la seva persist\u00e8ncia i coratge.el mateix any de la detenci\u00f3 de l\u00f3pez, unes criades de conversos informaren al seu confessor del coneixement que tenien de les cerim\u00f2nies judaiques que practicaven els seus amos, als quals havien espiat.\n\n\n===== la conspiraci\u00f3 =====\nel 1677, amb quatre anys de retard, la suprema inquisici\u00f3 orden\u00e0 a la mallorquina actuar sobre el cas de la confessi\u00f3 de les criades. en les mateixes dates els observants, com s'autodenominaven en refer\u00e8ncia a l'observ\u00e0ncia de la llei de mois\u00e8s, es reunien en un hort de ciutat on celebraven el dia del perd\u00f3 (yom kippur). es proced\u00ed a la detenci\u00f3 d'un dels l\u00edders de la comunitat criptojueva de mallorca, pere onofre cort\u00e8s, \u00e0lies moixina, amo d'una de les criades i propietari de l'hort, juntament amb cinc persones m\u00e9s. a partir d'aqu\u00ed es procedeix a detenir, en el lapse d'un any, 237 persones.\nels acusats pogueren acordar, ajudats per funcionaris corruptes, les seves confessions, donar una informaci\u00f3 limitada i nom\u00e9s denunciar el m\u00ednim de correligionaris possible. tots els acusats sol\u00b7licitaren el retorn a l'esgl\u00e9sia i, per tant, foren reconciliats.\nuna part de la pena consist\u00ed en la confiscaci\u00f3 de tots els b\u00e9ns dels condemnats, que varen ser valorats en dos milions de lliures mallorquines que, per les normes inquisitorials s'havia d'ingressar en moneda circulant. es tractava d'una quantitat exorbitant (654 tones d'argent) i, segons una protesta del gran i general consell, no hi havia tant de numerari a tota l'illa.finalment a la primavera de 1679, se celebraren cinc actes de fe, el primer dels quals an\u00e0 precedit per la destrucci\u00f3, i sembra de sal, de l'hort on es reunien els conversos. en ells es pronunci\u00e0 sent\u00e8ncia condemnat\u00f2ria contra 221 conversos, davant una multitud expectant. despr\u00e9s, els que tenien condemna de pres\u00f3, foren portats a complir la pena a les noves presons que havia edificat la inquisici\u00f3 amb els b\u00e9ns confiscats.\n\n\n===== la cremadissa =====\ncomplides les penes de pres\u00f3, gran part dels que persisteixen en la fe jueva, evidenciades les seves pr\u00e0ctiques clandestines, amo\u00efnats per la vigil\u00e0ncia inquisitorial i vexats per una societat que els considerava responsables de la crisi econ\u00f2mica que provocaren les confiscacions, decideixen fugir de l'illa en petits grups de manera escalonada, uns quants se'n sortiren.enmig d'aquest proc\u00e9s, un fet anecd\u00f2tic precipit\u00e0 una nova onada inquisitorial. rafel cort\u00e8s, \u00e0lies cap loco, s'havia casat en segones n\u00fapcies amb una dona de cognom convers, mir\u00f3, per\u00f2 de religi\u00f3 cat\u00f2lica. els seus familiars no el felicitaren per les noces i l'acusaven de malmesclat. per despit va denunciar alguns dels seus correligionaris davant la inquisici\u00f3 de mantenir la fe prohibida. sospitant que hi havia hagut una delaci\u00f3 general s'acord\u00e0 una fuga en massa. el 7 de mar\u00e7 de 1688 un gran grup conversos s'embarc\u00e0 clandestinament en un vaixell angl\u00e8s amb dest\u00ed a amsterdam, per\u00f2 un sobtat temporal n'imped\u00ed la sortida i de matinada tornaren a llurs cases. la inquisici\u00f3 en va ser advertida i tots foren detinguts.els processos es perllongaren tres anys, amb un estricte r\u00e8gim d'a\u00efllament que evit\u00e0 qualsevol entesa que, juntament amb una percepci\u00f3 de derrota religiosa per la impossibilitat d'escapar, va debilitar la cohesi\u00f3 del grup. l'any 1691 la inquisici\u00f3 en tres actes de fe, va condemnar vuitanta-vuit persones, d'aquestes 45 foren relaxades, 5 cremades en est\u00e0tua, 3 els seus ossos i 37 efectivament ajusticiades, d'aquestes, 3, rafel valls, i els germans rafel benet i caterina tarong\u00ed cremats vius. ho presenciaren trenta mil persones.les condemnes dictades per la inquisici\u00f3 comportaven altres penes que havien de mantenir-se durant almenys dues generacions: els familiars directes dels condemnats, aix\u00ed com els seus fill i nets, no podien ocupar c\u00e0rrecs p\u00fablics, fer-se ordenar sacerdots, casar-se amb persones que no fossin xuetes, portar joies o muntar a cavall. aquestes dues \u00faltimes penes no sembla que es duguessin a terme, per\u00f2 les altres van seguir vigents per la for\u00e7a del costum, m\u00e9s enll\u00e0 de les dues generacions estipulades.\n\n\n===== els darrers processos =====\nencara no s'havia tancat el cap\u00edtol processal, quan la inquisici\u00f3 inici\u00e0, i finalment suspengu\u00e9, uns quants procediments contra persones denunciades pels acusats dels actes de fe de 1691, la majoria difunts, \u00fanicament es realitz\u00e0 un acte de fe el 1695 contra 11 difunts i una dona viva que fou reconciliada. tamb\u00e9 al segle xviii la inquisici\u00f3 va dur a terme dos processos individuals: el 1718 rafel pinya s'inculp\u00e0 espont\u00e0niament i fou reconciliat, el 1720 gabriel cort\u00e8s, \u00e0lies morrof\u00e9s, fugitiu a alexandria i convertit formalment al judaisme, fou relaxat i cremat en est\u00e0tua, essent el darrer condemnat a mort per la inquisici\u00f3 mallorquina.no hi ha dubte que aquests darrers s\u00f3n casos anecd\u00f2tics; amb els processos de 1691 la percepci\u00f3 de derrota religiosa i la por generalitzada va fer impossible el sosteniment de la fe ancestral i s'acompliren els objectius inquisitorials: la confiscaci\u00f3 dels b\u00e9ns, sobretot en els processos de 1678; escalivar els heretges, que es perllong\u00e0 fins al segle xx; i sotmetre els conversos al cristianisme. \u00e9s a partir d'aquells fets que podem comen\u00e7ar a parlar, en el seu sentit modern, dels xuetes.\n\n\n==== la propaganda antixueta ====\n\n\n===== la fe triunfante =====\nel mateix any dels actes de fe de 1691, francesc garau, jesu\u00efta, te\u00f2leg i actiu participant en els processos inquisitorials, public\u00e0 la fee triunfante en quatro autos celebrados en mallorca por el santo oficio de la inquisici\u00f3n en qu\u00e8 an salido ochenta i ocho reos, i de treinta, i siete relaiados solo uvo tres pertinaces, deixant de banda la seva import\u00e0ncia com a font documental i hist\u00f2rica, la intenci\u00f3 del llibre era perpetuar el record i la inf\u00e0mia dels conversos i contribu\u00ed notablement a donar bases ideol\u00f2giques a la segregaci\u00f3 dels xuetes i a perpetuar-la. fou reeditat el 1755, va ser usat en l'argumentari per limitar els drets civils dels xuetes i serv\u00ed de base al libel de 1857 la sinagoga balear o historia de los jud\u00edos mallorquines. al segle xx se n'han fet abundants reedicions tot i que amb intenci\u00f3 contr\u00e0ria a la del seu autor, at\u00e8s que alguns fragments escandalitzen per la seva cruesa i manca de la m\u00e9s elemental sensibilitat.\n\n\n===== les gramalletes =====\n\n la gramalleta era un h\u00e0bit penitencial amb qu\u00e8 eren obligats a vestir els condemnats per la inquisici\u00f3, tamb\u00e9 denominats sambenets. les seves caracter\u00edstiques decoratives informaven dels delictes comesos i de la pena imposada. una vegada finalitzats els actes de fe es pintava un quadre amb el condemnat portant la gramalleta i indicant el nom del seu posse\u00efdor. en el cas de mallorca, s'exposaven al claustre de st. domingo on era exhibit p\u00fablicament per perpetuar el record exemplificador de la sent\u00e8ncia.\nper mor del seu deteriorament, la suprema inquisici\u00f3 orden\u00e0 diverses vegades, des del segle xvii, la seva renovaci\u00f3. la q\u00fcesti\u00f3 resultava conflictiva per la pres\u00e8ncia d'un gran nombre de llinatges, alguns dels quals coincidien amb alguns de la noblesa. finalment el 1755 es compl\u00ed l'ordre, per\u00f2 nom\u00e9s s'impos\u00e0 la renovaci\u00f3 de les posteriors al 1645 i, per tant, els llinatges implicats en pr\u00e0ctiques judaiques es limitava als estrictament xuetes, deixant de reproduir les de m\u00e9s d'un milenar de penitenciats i dos centenars de cognoms de condemnats per criptojudaisme. aquesta reducci\u00f3 de la representaci\u00f3 p\u00fablica dels penitenciats va facilitar en gran manera l'adhesi\u00f3 del conjunt de la societat mallorquina a la ideologia discriminat\u00f2ria, en la mesura que el grup de descendents de conversos quedava perfectament, i falsament, definit i a\u00efllat.\nel mateix any 1755, en qu\u00e8 tamb\u00e9 fou reeditada la fe triunfante, es public\u00e0 la relaci\u00f3n de los sanbenitos que se han puesto, y renovado este a\u00f1o de 1755, en el claustro del real convento de santo domingo, de esta ciudad de palma, por el santo oficio de la inquisici\u00f3n del reyno de mallorca, de reos relaxados, y reconciliados publicamente por el mismo tribunal desde el a\u00f1o de 1645, per insistir en la necessitat de no oblidar, malgrat l'oposici\u00f3 activa dels afectats. les gramalletes varen restar exposades fins al 1820, en qu\u00e8 un grup de xuetes assalt\u00e0 sant domingo i les crem\u00e0.\n\n\n=== la comunitat xueta ===\nl'actitud de la inquisici\u00f3, que en un principi volia for\u00e7ar la desaparici\u00f3 dels jueus mitjan\u00e7ant la seva integraci\u00f3 for\u00e7osa a la comunitat cristiana, va provocar un efecte paradoxal, i gaireb\u00e9 sense paral\u00b7lels. perpetuant la mem\u00f2ria de la part m\u00e9s recent dels condemnats i, per extensi\u00f3, de tots els portadors dels llinatges infamants, encara que no en fossin parents o haguessin estat sincers cristians, va generar una comunitat que, encara que ja no tengu\u00e9s elements religiosos judaics, ha conservat una estructuraci\u00f3 grupal molt pr\u00f2xima a la resta de comunitats jueves de la di\u00e0spora: el seu paper en el sistema econ\u00f2mic, la forta cohesi\u00f3 de grup, l'endog\u00e0mia interna, el model de cooperaci\u00f3 i interdepend\u00e8ncia, la consci\u00e8ncia de judeitat i hostilitat social exterior s\u00f3n elements que, en diferents graus, els han fet ser percebuts com encara jueus, o amb m\u00e9s precisi\u00f3 com a jueus cat\u00f2lics, i forniren les bases organitzatives del grup despr\u00e9s del trasbals inquisitorial.en el context mallorqu\u00ed dels segles xvii a xix, la soluci\u00f3 comunit\u00e0ria era coherent amb una estructura social molt m\u00e9s r\u00edgida que la dels segles anteriors, en la qual tamb\u00e9 nobles, mercaders, artesans, jornalers o pagesos conformaven unitats endog\u00e0miques impermeables entre si, que igualment han persistit fins a temps relativament recents, tot i no ser portadors d'un estigma social.per\u00f2 la comunitat que sorgeix despr\u00e9s dels processos inquisitorials, a m\u00e9s dels canvis en l'orientaci\u00f3 religiosa, tamb\u00e9 modifica aspectes substancials de l'estructuraci\u00f3 anterior, i una vegada recuperat el protagonisme econ\u00f2mic que havien tengut anteriorment, inicien un proc\u00e9s intens i constant de lluita activa per la igualtat de drets que marquen els contorns m\u00e9s definits de la hist\u00f2ria dels xuetes, i en aquest \u00e0mbit sorgeixen, al llarg de la hist\u00f2ria, personatges singulars que destaquen per la seva lluita a favor de la igualtat de drets: es sastre xueta rafel cort\u00e8s fuster, el comerciant bartomeu valent\u00ed forteza, \u00e0lies moixina, el prevere josep tarong\u00ed cort\u00e8s o els intel\u00b7lectuals miquel forteza i pinya i gabriel cort\u00e8s cort\u00e8s. per contra la societat circumdant, especialment les institucions civils i religioses, s'arm\u00e0 d'un corpus doctrinal de resist\u00e8ncia a la igualtat, a partir de la fe triunfante, que es desenvolupa al segle xviii i ha perdurat fins al xx.\n\n\n==== el segle xviii ====\n\n\n===== la guerra de successi\u00f3 (1706-1715) =====\n\ncom en la resta de la societat illenca, entre els xuetes hi hagu\u00e9 austriacistes i borb\u00f2nics, per\u00f2, per una part d'ells, la dinastia francesa era percebuda com un element de modernitzaci\u00f3 en mat\u00e8ria religiosa i social, perqu\u00e8 a fran\u00e7a no era possible una actitud de repressi\u00f3 i discriminaci\u00f3 semblant a la que s'havia patit al llarg de la dinastia dels \u00e0ustries i, especialment, pel que fa a mallorca, del darrer carles.per aix\u00f2 un petit nucli de xuetes, comandat per gaspar pinya, importador i negociant de robes i prove\u00efdor de la noblesa botifler, particip\u00e0 de manera ben activa a favor de la causa filipista. de fet, el 1711 descoberta una conspiraci\u00f3 finan\u00e7ada per ells, va patir pres\u00f3 i embargament dels seus b\u00e9ns, tot i que, en finalitzar el conflicte, foren recompensats amb el privilegi de portar espasa o amb oficis p\u00fablics no remunerats, que no afectaren a la resta de la comunitat.\n\n\n===== els conflictes religiosos =====\nfins als processos inquisitorials havia estat habitual l'exist\u00e8ncia de religiosos del segell; fins i tot alguns estaven emparentats amb els judaitzants, per\u00f2 a partir dels actes de fe es torn\u00e0 m\u00e9s dif\u00edcil accedir als ministeris religiosos, que requerien autoritzaci\u00f3 episcopal. la sortida m\u00e9s senzilla passava per professar ordres monacals a fora, que no requerien llic\u00e8ncia tot i que no els era perm\u00e8s residir a l'illa, o b\u00e9 accedir a ordes menors a l'espera d'un bisbe tolerant que els volgu\u00e9s autoritzar de les majors. ambdues estrat\u00e8gies provocaren greus conflictes.\nes documenten expulsions per ordre reial de frares xuetes, ordenats a fran\u00e7a i g\u00e8nova i retornats a l'illa, els anys 1739, 1748 i 1763; pel que fa al sacerdoci, el cap\u00edtol de la catedral pression\u00e0 davant els bisbes per impedir ordenacions i llic\u00e8ncies per autoritzar-les en altres bisbats. s'arrib\u00e0 a donar el cas d'un beneficiat que esper\u00e0 30 anys per obtenir el grau de prevere.\n\n\n===== els conflictes gremials =====\nja durant el segle xvi s'havien anat implantant els estatuts de neteja de sang en diferents gremis, encara que hi ha indicis que en bona part tengueren una aplicaci\u00f3 laxa fins als processos inquisitorials, a partir dels quals es generalitzen: el 1689, els velluters se separen en dos, els del carrer i la resta; i impedeixen l'ingr\u00e9s dels conversos: tintorers (1691); forners (1695); cirurgians i barbers (1699); sastres (1701); esparters (1702); fusters (1705); escrivans i procuradors (1705); i pintors i escultors (1706); encara el 1757, els corders es divideixen en dos com abans havien fet els velluters. per tant els xuetes acabaren constrets als seus gremis tradicionals: velluters, mercers, argenters i marxandos, que no tenien normes d'exclusi\u00f3 per\u00f2 que acabaren essent quasi exclusius. aix\u00f2 port\u00e0 a diferents conflictes en relaci\u00f3 a professionals que ja exercien amb anterioritat a aquestes disposicions, essent el m\u00e9s conegut el cas de la nissaga de sastres cort\u00e8s que pledejaren durant 30 anys i tres generacions per tal de poder exercir la seva professi\u00f3. l'anada a madrid del de rafel cort\u00e8s, es sastre xueta, per a defensar-se en aquest plet fou el desencadenant de les gestions que culminaren en les pragm\u00e0tiques de carles iii.\n\n\n===== la reedici\u00f3 de la fe triunfante 1755 =====\nel sastre rafel cort\u00e8s fuster, tom\u00e0s forteza i jeroni cort\u00e8s, geperut, entre d'altres, intentaren evitar la reedici\u00f3 de la fe triomfal, el 1755, mitjan\u00e7ant una protesta a l'audi\u00e8ncia de mallorca que acord\u00e0 de paralitzar-ne la distribuci\u00f3; finalment la intervenci\u00f3 de l'inquisidor, permet\u00e9 de reprendre'n la seva venda.\n\n\n===== els diputats del carrer (1773-1788) =====\nel 1773 els xuetes designaren un grup de sis diputats, coneguts popularment amb el nom de perruques pel lux\u00f3s guarniment que portaven en les seves gestions, perqu\u00e8 s'adre\u00e7assin al rei carles iii reclamant la plena igualtat social i jur\u00eddica amb la resta de mallorquins. des de la cort s'acord\u00e0 fer consultes a les institucions mallorquines, les quals s'oposaren de manera frontal i decidida a les pretensions dels descendents dels conversos. tot plegat va portar a un proc\u00e9s llarg i cost\u00f3s, en el qual les parts posaren sobre la taula els seus arguments de manera apassionada. els documents que en donen fe s\u00f3n una prova de fins a quin punt la discriminaci\u00f3 era un fet amb profundes arrels ideol\u00f2giques i de la perseveran\u00e7a dels xuetes en les seves exig\u00e8ncies d'igualtat.\na l'octubre de 1782 el fiscal de la reial audi\u00e8ncia de mallorca, tot i saber que el resultat de les deliberacions havia estat favorable als xuetes, elev\u00e0 un memorial, acompanyat d'argumentacions d'alt contingut racista, en el qual es proposava la suspensi\u00f3 de l'acord i el desterrament dels xuetes a menorca i a cabrera, on serien confinats amb fortes restriccions de la seva llibertat.\nfinalment, el rei s'inclin\u00e0 t\u00edmidament en favor dels xuetes i el 29 de novembre de 1782 se sign\u00e0 la reial c\u00e8dula que decretava la llibertat de moviments i resid\u00e8ncia, l'eliminaci\u00f3 de qualsevol element arquitect\u00f2nic distintiu del barri del segell, i la prohibici\u00f3 d'insults, maltractes i l'\u00fas expressions denigrants. tamb\u00e9, per\u00f2 de manera reservada, el monarca es mostrava favorable a establir la plena llibertat professional i la participaci\u00f3 dels xuetes a la marina i a l'ex\u00e8rcit, per\u00f2 dona instruccions que aquestes disposicions no es facin efectives fins que, passat un temps, es calmassin els \u00e0nims.\nencara no havia passat mig any, i els diputats tornen a insistir demanant l'acc\u00e9s a qualsevol ocupaci\u00f3, informant que els insults i la discriminaci\u00f3 no havien cessat i protestant de l'exhibici\u00f3 dels sambenets a st. domingo. el rei design\u00e0 una junta per estudiar el problema, la qual propos\u00e0: la retirada dels sambenets, la prohibici\u00f3 de la fe triunfante, la dispersi\u00f3 en el conjunt de la ciutat, si calgu\u00e9s per for\u00e7a, dels xuetes, l'eliminaci\u00f3 de qualsevol mecanisme formal d'ajuda m\u00fatua entre ells, l'acc\u00e9s sense restriccions a tots els graus eclesi\u00e0stics, universitaris i militars, l'abolici\u00f3 dels gremis i la supressi\u00f3 dels estatuts de neteja de sang, i si aix\u00f2 no fos possible limitar-los a 100 anys, aquestes dues darreres proposen qu\u00e8 siguin aplicades a tot el regne.\nde nou, s'obre un per\u00edode de consultes i un nou proc\u00e9s, que gener\u00e0 a l'octubre de 1785 una segona reial c\u00e8dula, que ni de molt s'acosta a la proposta de la junta, la qual es limita a declarar-los aptes per a l'ex\u00e8rcit i la funci\u00f3 p\u00fablica. finalment el 1788 una darrera disposici\u00f3 estableix la plena igualtat en l'exercici de qualsevol ofici, per\u00f2 encara ni una paraula sobre els graus universitaris ni els eclesi\u00e0stics. tamb\u00e9 aquest any des de la cort i la inquisici\u00f3 general es feren gestions per retirar els sambenets del claustre, per\u00f2 sense \u00e8xit.\nprobablement, l'efecte m\u00e9s palpable de les reials c\u00e8dules fou la lenta desarticulaci\u00f3 del carrer. es consolidaren - tot i que ja n'hi havia alguns - petits nuclis xuetes a la majoria de pobles i, t\u00edmidament, alguns s'establiren a altres carrers i parr\u00f2quies. per la resta, es mantengueren les actituds de discriminaci\u00f3 social, l'endog\u00e0mia matrimonial i la pr\u00e0ctica dels oficis tradicionals, per\u00f2 sobretot la segregaci\u00f3 fou oberta i declarada en els \u00e0mbits dels honors, l'educaci\u00f3 i de la religi\u00f3, bastions no tocats per la normativa carolina.\n\n\n==== el segle xix ====\n\n\n===== el final de l'antic r\u00e8gim (1808-1868) =====\n\nmallorca no va ser ocupada durant la invasi\u00f3 napole\u00f2nica i, a difer\u00e8ncia de cadis, de predomini liberal, s'hi establiren principalment els refugiats d'ideologia m\u00e9s intransigent i favorable a l'antic r\u00e8gim; \u00e9s en aquest context que el 1808 un grup de 300 soldats mobilitzats per anar al front, acusen els xuetes de ser els causants i assalten el segell.el 1812, la constituci\u00f3 de cadis, vigent fins al 1814, suprimeix la inquisici\u00f3 i estableix la plena, i tan anhelada, igualtat civil, cosa que feu que els xuetes m\u00e9s actius s'adherissin a la causa liberal. el 1820 novament instaurada la constituci\u00f3, un grup de xuetes assalt\u00e0 la seu de la inquisici\u00f3 i el convent de sant domingo i en crem\u00e0 els arxius i les gramalletes. al seu torn en abolir-se novament, el 1823 es torna a assaltar el carrer i a saquejar els comer\u00e7os. aquests episodis foren freq\u00fcents a l'\u00e8poca, tamb\u00e9 a la part forana on es documenten aldarulls a felanitx, llucmajor, pollen\u00e7a, s\u00f3ller, campos\u2026 en l'\u00e0mbit religi\u00f3s fou significatiu l'episodi succe\u00eft el 1810, del prevere josep aguil\u00f3, \u00e0lies capell\u00e0 mosca que despr\u00e9s d'infructuosos intents, aconsegu\u00ed un p\u00falpit on predicar a l'esgl\u00e9sia de sant felip neri, l'episodi finalitz\u00e0, dies despr\u00e9s, amb l'assalt a l'esgl\u00e9sia i amb la trona purificada en un foguer\u00f3.\ncoincidint amb els per\u00edodes progressistes, els xuetes creen societats recreatives i de socors mutus i entren a les institucions de la m\u00e0 dels partits liberals, el primer, l'any 1836, fou onofre cort\u00e8s que va ser designat regidor de l'ajuntament de palma. per primera vegada des del segle xvi un xueta ocupa c\u00e0rrecs institucionals d'un nivell equiparable, a partir d'aqu\u00ed ser\u00e0 habitual la seva pres\u00e8ncia al consistori i a la diputaci\u00f3 provincial.entre el 1850 i el 1854 es desenvolup\u00e0 un llarg procediment penal per inj\u00faries, conegut amb el nom de plet de cartagena, a causa que dos joves xuetes benestants foren expulsats del ball de carnaval del casino balear per mor del seu origen i que finalitz\u00e0 amb la condemna penal del president de la societat.el 1857 es public\u00e0 la sinagoga balear o historia de los jud\u00edos de mallorca, signada per juan de la puerta vizcaino, que en bona part reprodueix la fe triunfante i que un any m\u00e9s tard seria replicada amb l'obra un milagro y una mentira. vindicaci\u00f3n de los mallorquines cristianos de estirpe hebrea, de tom\u00e0s bertran i soler.\n\n\n===== el final de segle (1869-1900) =====\nencara que la dualitat ideol\u00f2gica a la comunitat xueta es rastreja des d'abans dels processos inquisitorials, \u00e9s en aquest context d'alternances virulentes que es posa de manifest: un grup, segurament minoritari per\u00f2 influent, era declaradament liberal, m\u00e9s tard republic\u00e0, i moderadament anticlerical, es manifestava bel\u00b7ligerant en la lluita per la liquidaci\u00f3 de qualsevol rastre de discriminaci\u00f3, i un altre, potser majoritari per\u00f2 quasi imperceptible en el rastre hist\u00f2ric, era ideol\u00f2gicament conservador i fervorosament religi\u00f3s, es mostrava partidari del passar desapercebut. en el fons ambdues estrat\u00e8gies pretenien el mateix, la desaparici\u00f3 del problema xueta, uns evidenciant la injust\u00edcia i els altres mimetitzant-se en la societat circumdant.\ntot d'una que varen poder, algunes fam\u00edlies benestants donaren als seus fills una elevada formaci\u00f3 intel\u00b7lectual i jugaren un important paper en els moviments art\u00edstics de l'\u00e8poca. en particular, cal destacar el paper cabdal que tengueren renaixen\u00e7a catalana en la defensa de la llengua i en la recuperaci\u00f3 dels jocs florals. el precedent fou tom\u00e0s aguil\u00f3 i cort\u00e8s, a principis del xix, i els continuadors m\u00e9s destacats, entre d'altres, tom\u00e0s aguil\u00f3 i forteza, marian aguil\u00f3 i fuster, tom\u00e0s forteza i cort\u00e8s, ram\u00f3n pic\u00f3 i campamar, etc.pel que fa al tema xueta, \u00e9s de destacar la figura de josep tarong\u00ed cort\u00e8s, prevere i escriptor, que va cursar estudis religiosos amb dificultats i que s'hagu\u00e9 d'ordenar, llicenciar i obtenir una canongia fora de mallorca a causa del seu origen, protagonitz\u00e0 la major pol\u00e8mica sobre la q\u00fcesti\u00f3 xueta del segle xix, en ser privat de predicar a l'esgl\u00e9sia de sant miquel el 1876, fet pel qual inici\u00e0 una pol\u00e8mica amb el tamb\u00e9 eclesi\u00e0stic miquel maura i montaner, germ\u00e0 del pol\u00edtic antoni, de la que participaren molts altres actors i que tengu\u00e9 una gran transcend\u00e8ncia a dins i a fora de l'illa.\n\n\n==== el segle xx ====\n\n\n===== fins a la ii guerra mundial (1900-1945) =====\ndurant el primer ter\u00e7 del segle xx, a mallorca es produeixen significatius canvis que comencen a rompre la in\u00e8rcia social dels darrers segles: palma inici\u00e0 la seva expansi\u00f3 fora de les muralles i a atreure nous residents (espanyols o estrangers) per als quals la condici\u00f3 de xueta no significa res, aix\u00ed mateix l'economia evoluciona cap a models menys tradicionals que comencen a alterar l'adscripci\u00f3 professional per ra\u00f3 de naixement.en aquest context, gener i l'octubre de 1923, l'urbanista i pol\u00edtic xueta guillem forteza pinya fou batle de palma. tamb\u00e9, entre 1927-30, durant la dictadura de primo de rivera, ho foren joan aguil\u00f3 valent\u00ed, \u00e0lies cera i rafel ignasi cort\u00e8s aguil\u00f3, \u00e0lies bet.el breu per\u00edode de la rep\u00fablica tamb\u00e9 va tenir la seva import\u00e0ncia degut al la\u00efcisme oficial i al fet que bona part dels xuetes simpatitzessin amb el nou model d'estat, de la mateixa manera que anteriorment ho havien fer amb les idees il\u00b7lustrades i liberals. fou durant l'\u00e8poca republicana quan un sacerdot xueta ofici\u00e0 per primera vegada el serm\u00f3 a la catedral de palma, fet que va tenir una gran import\u00e0ncia simb\u00f2lica.acabat el per\u00edode republic\u00e0, molts xuetes foren v\u00edctimes de la repressi\u00f3 franquista, per\u00f2 tamb\u00e9 molts donaren suport a la rebel\u00b7li\u00f3 militar, tot i que sembla que a principis de la guerra civil i m\u00e9s tard cap als anys 40, a inst\u00e0ncia de falange i del govern de l'alemanya nazi, es varen fer llistes i enquestes per a un eventual control dels xuetes als quals es consideraria vinculats als jueus europeus i per a preparar la seva eventual deportaci\u00f3 a camps d'extermini. s'atribueix al bisbe miralles l'encomana d'un report que augment\u00e0s en gran manera el nombre d'afectats fins a una quantitat inassumible, per tal d'evitar les actuacions.\n\n\n===== des de la postguerra europea fins avui (1945-2013) =====\nel prejudici anti-xueta va comen\u00e7ar a desapar\u00e8ixer irreversiblement amb la implantaci\u00f3 d'un model econ\u00f2mic basat en l'explotaci\u00f3 industrial del turisme a partir dels anys 50, causant de grans canvis demogr\u00e0fics i del creixement urb\u00e0 que altera definitivament l'estructura social tradicional i el model d'implantaci\u00f3 grupal en el territori, cosa que ha fet evolucionar el grup de \u201ccomunitat estructurada\u201d a \u201ccategoria social conscient\u201d dels seus or\u00edgens, que es manifesta amb m\u00faltiples aspectes, el m\u00e9s significatiu dels quals \u00e9s la progressiva desaparici\u00f3 dels matrimonis endog\u00e0mics; a palma d'un 85% el 1900 a un 20% el 1965 i que actualment s\u00f3n pr\u00e0cticament inexistents.\nper\u00f2 encara l'any 1966, la publicaci\u00f3 de l'assaig hist\u00f2ric els descendents dels jueus conversos de mallorca. quatre mots de la veritat, de miquel forteza i pinya, germ\u00e0 del batle guillem, en el qual es difongueren les troballes de baruch braunstein a l'archivo hist\u00f3rico nacional de madrid, publicades als usa l'any 1936, que demostraven que a mallorca les condemnes per juda\u00eftzant havien afectat m\u00e9s de 200 cognoms mallorquins, va provocar la darrera gran pol\u00e8mica popular sobre la q\u00fcesti\u00f3 xueta. en aquest moment es pot situar simb\u00f2licament l'arraconament en l'\u00e0mbit privat de les actituds discriminat\u00f2ries, desapareixent, pr\u00e0cticament, les seves expressions p\u00fabliques. per contra, la publicaci\u00f3 de forteza encet\u00e0 una reeixida l\u00ednia editorial a la mateixa illa, continuada actualment, que ha generat dotzenes de llibres que tracten el tema des de distintes perspectives, cosa que fa de la q\u00fcesti\u00f3 xueta un dels temes m\u00e9s estudiats per la historiografia mallorquina.la llibertat de culte privat establerta per les lleis del final del franquisme va possibilitar un cert contacte amb el judaisme i van propiciar, en els anys 60, certs moviments d'aproximaci\u00f3 que no s'han concretat m\u00e9s enll\u00e0 del cas de nicolau aguil\u00f3 que el 1977 emigr\u00e0 a israel i retorn\u00e0 al judaisme amb el nom nissan ben avraham, obtenint posteriorment el t\u00edtol de rab\u00ed. en tot cas, el judaisme i els xuetes han tengut una relaci\u00f3 de certa ambival\u00e8ncia pel fet de tractar-se de jueus de tradici\u00f3 cristiana, fet no previst per les autoritats pol\u00edtiques i religioses d'israel, que semblen donar import\u00e0ncia al fet de ser de tradici\u00f3 cristiana, mentre que pels xuetes interessats en alguna forma d'aproximaci\u00f3, la seva exist\u00e8ncia diferenciada nom\u00e9s s'explica pel fet de ser jueus. potser aquesta dualitat explica l'exist\u00e8ncia d'un culte sincr\u00e8tic judeocristi\u00e0 anomenat \u201ccristianisme xueta\u201d, per altra part molt minoritari, predicat per gaiet\u00e0 mart\u00ed valls. de totes maneres, el juliol del 2011 foren reconeguts els xuetes com jueus pel tribunal rab\u00ednic del rab\u00ed nissim carelitz, de benei brak. el tribunal \u00e9s un dels m\u00e9s prestigiosos en el m\u00f3n jueu, encara que les seves decisions no siguin reconegudes autom\u00e0ticament per l'estat d'israel.\nun fet important, amb l'adveniment de la democr\u00e0cia, fou l'elecci\u00f3 el 1979 de ramon aguil\u00f3 munar, batle socialista de palma fins al 1991, la seva elecci\u00f3 per votaci\u00f3 popular es pot considerar la principal evid\u00e8ncia del declivi de la discriminaci\u00f3, ratificada per algun altre cas com \u00e9s el de francesc aguil\u00f3 i pons, batle nacionalista d'esquerres de campanet des de 1987 a 2007.tot aix\u00f2, per\u00f2, no implica l'eliminaci\u00f3 completa de conductes de rebuig als xuetes, com indica una enquesta duta a terme per la universitat de les illes balears el 2001, en qu\u00e8 un 30% dels mallorquins afirm\u00e0 que no es casaria mai amb un xueta i un 5% declara que no desitja ni tenir amics xuetes, xifres que, tot i ser elevades queden matisades per la major edat dels que es posicionen en favor de la discriminaci\u00f3. fins i tot, el mateix mot \"xueta\" \u00e9s percebut com a impronunciable, tant per xuetes com per no xuetes, en considerar-la profundament ofensiva.en els darrers anys s'ha creat l'associaci\u00f3 arca-llegat jueu, el grup d'investigaci\u00f3 mem\u00f2ria del carrer, l'institut rafel valls, de car\u00e0cter religi\u00f3s, la revista segell i la ciutat de palma s'ha integrat en la xarxa de juderies. tot plegat implica comen\u00e7ar a passar d'una actitud d'ocultaci\u00f3 a l'expressi\u00f3 d'una realitat plural que es manifesta amb naturalitat.\nel 2 de setembre de 2018 es va inaugurar a palma el memorial als xuetes, que recorda els 37 ajusticiats de l'any 1691.\n\n\n== la q\u00fcesti\u00f3 xueta en la creaci\u00f3 liter\u00e0ria ==\n\ndes de principis del segle xix, els xuetes han estat molt presents en la creaci\u00f3 liter\u00e0ria a les illes balears, per\u00f2 la q\u00fcesti\u00f3 xueta per ella mateixa tamb\u00e9 ha estat tema literari, m\u00e9s enll\u00e0 dels l\u00edmits insulars.\nprobablement on m\u00e9s s'ha tractat ha estat en la poesia popular, i amb un to especialment agre, per\u00f2 no existeix un recull sistem\u00e0tic de la part que se n'ha conservat, tot i que a la bibliografia especialitzada se\u2019n troben mostres esparses.tamb\u00e9 existeix una abundant obra publicada en qu\u00e8 el tema xueta hi t\u00e9 un important protagonisme, alguna d'alt valor literari com mort de dama o dins el darrer blau.\n\n\n=== recull d'obres liter\u00e0ries ===\ns'han incl\u00f2s tamb\u00e9 les referides al judaisme mallorqu\u00ed:\n\n\n==== poesia ====\nautos de fe celebrats per la inquisici\u00f3 de mallorca en els darrers anys del segle xvii, oliver gas\u00e0, bartomeu, ca. 1691.\nl'adeu del jueu, pic\u00f3 i campamar, ramon, 1867.\nla filla de l'argenter, pic\u00f3 i campamar, ramon, 1872.\na s. m. el rey, tarong\u00ed cort\u00e8s, josep, 1877.\nder chueta, levin, d., 1884.\nlo fog\u00f3 dels juheus, pons i gallarza, josep llu\u00eds, 1892.\nel xueta (can\u00e7\u00f3), d'efak, guillem, 196?.\nc\u00e0bales del call (poemari), fiol i m\u00f3ra, bartomeu, 2005.\n\n\n==== novel\u00b7la i narraci\u00f3 ====\njorge aguil\u00f3 o misterios de palma, infante, eduardo, 1866.\nlos muertos mandan, blasco ib\u00e1\u00f1ez, vicente, 1909.\nla mayorquine, gaubert, ernest, 1914.\npor el amor al dolor. una chuetada, monasterio, antonia de, 1924.\nmort de dama, villalonga pons, lloren\u00e7, 1931.\nla custodia aguil\u00f3 aguil\u00f3, mari\u00e0, 1956.\nels emparedats, moy\u00e0 i gilabert de la portella, lloren\u00e7, 1958.\nprimera memoria, matute, ana maria, 1960.\nel xueta, ferra i martorell, miquel, 1984.\ncontes del call, ferra i martorell, miquel, 1984.\ncarrer de l'argenteria, 36, serra i bau\u00e7a, antoni, 1988.\nla por, ben avraham, nissan, 1992.\ndins el darrer blau, riera, carme, 1994.\nla casa del pare, segura aguil\u00f3, miquel, 1995.\nl\u2019atlas furtiu, bosch, alfred, 1998.\ncap al cel obert, riera, carm\u00e9, 2000.\nabraham savasorda, planas, rosa, 2001.\njosep j. xueta, pomar, jaume, 2001.\nel darrer xueta de mallorca, aguil\u00f3, tano, 2002.\nparad\u00eds d'orqu\u00eddies, janer manila, gabriel, 2004\nle ma\u00eetre des boussoles, rey, pascale, 2004.\nla aguja de luz, turrent, isabel, 2006.\nels crepuscles m\u00e9s p\u00e0l\u00b7lids, l\u00f3pez cresp\u00ed, miquel, 2009.\n\n\n==== teatre ====\nentrem\u00e8s d'un fadr\u00ed gran pissaverde, an\u00f2nim, segle xviii\nla cua del xueta, ubach i vinyeta, francesc d'assis, 1881.\ndilluns de festa major, mayol moragues, mart\u00ed, 1955.\nel fog\u00f3 dels jueus, moy\u00e0 i gilabert de la portella, lloren\u00e7, 1962.\nels comparses, cort\u00e8s cort\u00e8s, gabriel, 1963.\na l'ombra de la seu, villalonga pons, lloren\u00e7, 1966.\n\n\n==== llibres de viatges i mem\u00f2ries ====\nvoyage dans les lles baleares et pithiuses, grasset de saint-saeveur, andr\u00e9, 1800-05.\nnotas y observaciones hechas en mi viaje y permanencia en mallorca, de cabanyes y ballester, jose antonio, 1837.\nun hiver a majorque,.sand, george, 1839.\nviaje a la isla de mallorca en el estio de 1845, cortada, juan, 1845.\nl'illa de la calma, rusi\u00f1ol, santiago, 1919.\ndel meu temps, forteza i pinya, miquel, 1926-1962.\nbabels i babil\u00f2nics, fuster i ortells, joan.\ndiari 1957-58, fuster i ortells, joan\na dead branch on the tree of israel, graves, robert, 1957.\nmem\u00f2ria xueta. segura aguil\u00f3, miquel. 1994.\nla nissaga d'un xueta, cort\u00e8s, lloren\u00e7. 1995.\nhist\u00f2ries del carrer, forteza, conxa. 2006.\narrels xuetes, ales jueves. segura aguil\u00f3, miquel. 2007.\n\n\n== notes ==\n\n\n== refer\u00e8ncies ==\n\n\n== bibliografia de refer\u00e8ncia ==\nan\u00f2nim. la inquisici\u00f3n de mallorca. reconciliados y relajados, 1488-1691.  barcelona: perdig\u00f3, 1946. \nan\u00f2nim; muntaner, lleonard (introducci\u00f3). relaci\u00f3n de los sanbenitos: 1755.  palma (mallorca): miquel font, editor, 1993. isbn 978-84-7967-018-4. \nben-avraham, nissan. els anussim. el problema dels xuetons segons la legislaci\u00f3 rab\u00ednica.  palma (mallorca): miquel font, editor, 1992. isbn 84-7967-009-6. \nbibiloni amengual, andreu. el comer\u00e7 exterior de mallorca. homes mercats i productes dintercanvi (1650-1720).  palma (mallorca): el tall, 1995. isbn 84-87685-49-8. \nbraustein, b\u00e0ruc; massot i muntaner, josep (pr.). els xuetes de mallorca.  barcelona: curial, 1976. isbn 84-7256-078-3. \ncolom palmer, mateu. la inquisici\u00f3 a mallorca (1488-1578).  barcelona: curial, 1992. isbn 84-7256-993-4. \ncort\u00e8s cort\u00e8s, gabriel; serra, antoni (estudi preliminar). historia de los judios mallorquines y de sus descendientes cristianos.  palma (mallorca): miquel font, editor, 1985. isbn 84-86366-05-4. \ncort\u00e8s cort\u00e8s, gabriel; pinya homs, roman. les cartes romanes de mossen pinya.  palma (mallorca): uib, 2000. isbn 84-7632-588-6. \ncort\u00e8s, lloren\u00e7. la nissaga dun xueta.  palma (mallorca): lleonard muntaner, editor, 1995. isbn 84-88946-14-7. \nfont poquet, miquel s. la fe ven\u00e7uda. jueus, conversos i xuetes a mallorca.  palma (mallorca): miquel font, editor, 2007. isbn 978-84-7967-119-8. \nforteza pinya, miquel. els descendents dels jueus conversos de mallorca. quatre mots de la veritat.  palma (mallorca): editorial moll, 1972, dl. pm. 742-1972. \ngrau, francisco; perez, lloren\u00e7 (proleg); muntaner, lleonard (versi\u00f3 i estudi preliminar). la fe triunfante.  palma (mallorca): imagen/70, 1984. isbn 84-86366-00-3. \nlaub, juan i eva; lis\u00f3n tolosana, carmelo (pr\u00f2leg). el mito triunfante: estudio antropol\u00f3gico-social de los chuetas mallorquines.  palma (mallorca): miquel font, editor, 1987. isbn 84-86366-28-3. \nmoore, kenneth. los de la calle. un estudio sobre los chuetas.  madrid: siglo xxi, 1987. isbn 84-323-0602-9. \np\u00e9rez, lorenzo (ed.). anales judaicos de mallorca.  palma (mallorca): lu\u00eds ripoll, 1974. isbn 84-400-7581-2. \np\u00e9rez mart\u00ednez, lorenzo (ed.); riera i monserrat, francesc (pr\u00f2l.). reivindicaci\u00f3n de los jud\u00edos mallorquines: documentos para su estudio.  palma (mallorca): [fundaci\u00f3n bartolom\u00e9 march], 1983. isbn 84-398-0247-1. \npicazo muntaner, antoni. els xuetes de mallorca: grups de poder i critojudaisme al segle xvii. sobre jueus i conversos de les balears.  palma (mallorca): el tall, 2006. isbn 84-96019-34-9. \npi\u00f1a homs, roman. el plet de cartagena (1850-1855): discriminacions de sang i dues burgesies en lluita a la mallorca del xix.  palma (mallorca): miquel font, editor, 2006. isbn 84-7967-113-0. \nplanas ferrer, rosa; pons i pons, dami\u00e0 (pr\u00f2leg). els malnoms dels xuetes de mallorca.  palma (mallorca): lleonard muntaner, editor, 2003. isbn 84-95360-83-7. \npons pons, jer\u00f2nia. companyies i mercat assegurador a mallorca (1650-1715).  palma (mallorca): el tall =, 1996. isbn 84-87685-51-x. \nporcel, baltasar. els xuetes mallorquins. quinze segles de racisme.  barcelona: edicions 62, 2002. isbn 978-84-297-5059-1. \nporqueres i gen\u00e9, enric; riera i montserrat, francesc (traducci\u00f3). lendog\u00e0mia dels xuetes de mallorca. identitat i matrimoni en una comunitat de conversos (1435-1750).  palma (mallorca): lleonard muntaner, editor, 2001. isbn 84-95360-18-7. \nporqueres i gen\u00e9, enric; riera i montserrat, francesc. xuetes, nobles i capellans (segles xvii-xviii).  palma (mallorca): lleonard muntaner, editor, 2004. isbn 84-96242-12-9. \nquadrado, jos\u00e9 maria. la juder\u00eda en mallorca en 1391.  palma (mallorca): lleonard muntaner, editor, 2008. isbn 978-84-92562-08-4. \nriera i montserrat, francesc; meli\u00e0 i peric\u00e0s, josep (introducci\u00f3). les lluites antixuetes del segle xviii.  palma (mallorca): editorial moll, 1973. isbn 84-273-0341-6. \nriera i montserrat, francesc. xuetes i antixuetes. quatre hist\u00f2ries desedificants.  palma (mallorca): el tall, 1993. isbn 84-87685-32-3. \nriera i montserrat, francesc; porqueres i gen\u00e9, enric (pr\u00f2leg). la causa xueta a la cort de carles iii.  palma (mallorca): lleonard muntaner, editor, 1996. isbn 84-88946-24-4. \nriera i montserrat, francesc. els xuetes des de la intolerancia a la llibertat.  palma (mallorca): lleonard muntaner, editor, 2003. isbn 84-95360-93-4. \nsand, george. un hivern a mallorca.  palma (mallorca): editorial moll, 1993. isbn 978-84-273-0710-0. \nselke, angela. los chuetas y la inquisici\u00f3n. vida y muerte en el ghetto de mallorca.  madrid: taurus ediciones s.a., 1972, d.l. m. 240-1972. \ntarong\u00ed cort\u00e8s, jos\u00e9. algo sobre el estado religioso y social de la isla de mallorca.  palma (mallorca): miquel font, editor, 1984. isbn 84-86366-04-6. \n segell. revista d'hist\u00f2ria i cultura jueva. lleonard muntaner, editor [palma (mallorca)], 1, 2, 3, 2005-2006. issn: 1696-6503.\n\n\n== vegeu tamb\u00e9 ==\njueus mallorquins\n\n\n== enlla\u00e7os externs ==\nmem\u00f2ria del carrer\nels xuetes a en gu\u00e0rdia de catalunya r\u00e0dio"