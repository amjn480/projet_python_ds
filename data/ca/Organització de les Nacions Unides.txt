"l'organitzaci\u00f3 de les nacions unides (onu) \u00e9s una organitzaci\u00f3 intergovernamental mundial, creada per la carta de san francisco el 1945, amb la finalitat de mantenir la pau, promoure la cooperaci\u00f3 econ\u00f2mica, cultural, social i humanit\u00e0ria, garantir la seguretat dels estats basant-se en els principis d'igualtat i autodeterminaci\u00f3 i vetllar pel respecte dels drets humans. actualment formen part de l'organisme un total de 193 estats del m\u00f3n, \u00e9s a dir, gaireb\u00e9 tots els que s\u00f3n \u00e0mpliament reconeguts.\na m\u00e9s t\u00e9 dos estats amb estatus d'observador permanent: la ciutat del vatic\u00e0 i l'estat de palestina.el 1974 la comunitat europea va aconseguir l'estatus d'observador amb privilegis davant l'onu. la comissi\u00f3 de la uni\u00f3 europea t\u00e9 una delegaci\u00f3 permanent davant l'onu a nova york i una altra a ginebra.\naquesta organitzaci\u00f3 t\u00e9 sis \u00f2rgans principals: l'assemblea general (agnu), el consell de seguretat (csnu), el consell econ\u00f2mic i social (ecosoc), el consell d'administraci\u00f3 fiduci\u00e0ria, la cort internacional de just\u00edcia (cij) i la secretaria. a m\u00e9s, cada un d'aquests pot crear \u00f2rgans subsidiaris per tractar q\u00fcestions espec\u00edfiques o es poden crear \u00f2rgans especialitzats independents de l'onu per\u00f2 amb acords de cooperaci\u00f3 com l'fmi o el banc mundial.\n\n\n== hist\u00f2ria ==\n\nel terme \"nacions unides\" va ser creat per franklin d. roosevelt durant la segona guerra mundial, per referir-se als aliats. se'n va fer \u00fas per primera vegada el 1942, en la declaraci\u00f3 de les nacions unides, la qual establia que els aliats haurien de complir els principis de la carta de l'atl\u00e0ntic, i juraven buscar la pau en conjunci\u00f3 amb els poders de les eix. el nom va ser transferit a l'onu per les forces victorioses de la guerra i com a condici\u00f3 de la carta de l'atl\u00e0ntic i d'altres acords de guerra.\nel 25 d'abril, 1945 va comen\u00e7ar la confer\u00e8ncia internacional a san francisco amb la intenci\u00f3 de crear l'organitzaci\u00f3 internacional de les nacions unides. dos mesos despr\u00e9s, les 50 nacions que van estar representades a la confer\u00e8ncia van firmar la carta de les nacions unides, el 26 de juny, i pol\u00f2nia ho va fer poc despr\u00e9s. finalment, el 24 d'octubre de 1945 l'onu va n\u00e9ixer amb la ratificaci\u00f3 de la carta de les nacions unides pels cinc membres permanents del consell de seguretat: rep\u00fablica de la xina, fran\u00e7a, uni\u00f3 sovi\u00e8tica, regne unit i els estats units, i per la majoria dels altres 46 membres.\nla seu de les nacions unides va ser constru\u00efda a nova york entre 1949-1950 a la vora de l'east river, sobre el terreny comprat amb la donaci\u00f3 de 8,5 milions de d\u00f2lars de john d. rockefeller, jr, i dissenyada per un equip d'arquitectes entre els quals hi havia le corbusier i oscar niemeyer. la seu va obrir les portes oficialment el 9 de gener, 1951. encara que les oficines principals es troben a nova york, n'hi ha ag\u00e8ncies importants a ginebra, la haia, viena i altres ciutats del m\u00f3n.\nl'any 2001 fou guardonada amb el premi nobel de la pau, que compart\u00ed amb el seu secretari general kofi annan, pel seu treball per un m\u00f3n m\u00e9s ben organitzat i pac\u00edfic. posteriorment l'organitzaci\u00f3 fou guardonada l'any 2003 amb el premi s\u00e0kharov per la llibertat de consci\u00e8ncia concedit pel parlament europeu.el 2018 l'onu elimin\u00e0 les publicacions fetes per grups civils internacionals sobre els drets humans a la rep\u00fablica popular de la xina perqu\u00e8 no respectaven la soberania ni la integritat territorial xineses.\n\n\n== estructura ==\n\nl'afiliaci\u00f3 a l'onu \u00e9s oberta a tots els \"estats que estimen la pau\" i que accepten les obligacions de la carta de les nacions unides i, segons el judici de l'organitzaci\u00f3, tenen la capacitat per complir-les. l'assemblea general determina l'admissi\u00f3 sobre la base de les recomanacions del consell de seguretat.\nel sistema de l'onu es basa en cinc \u00f2rgans principals: l'assemblea general, el consell de seguretat, el consell econ\u00f2mic i social (ecosoc), el tribunal internacional de just\u00edcia i el secretariat de l'onu. un sis\u00e8 \u00f2rgan principal, el consell d'administraci\u00f3 fiduci\u00e0ria, va suspendre les seves activitats l'1 de novembre de 1994, despr\u00e9s de la independ\u00e8ncia de palau, l'\u00faltim territori fiduciari de l'onu.quatre dels cinc \u00f2rgans principals estan ubicats a la seu principal de l'onu a nova york. el tribunal internacional de just\u00edcia es troba a la haia, mentre que altres organismes importants tenen la seva seu a les oficines de l'onu a ginebra, viena, i nairobi. altres institucions de l'onu estan ubicades arreu del m\u00f3n. els sis idiomes oficials de l'onu, utilitzats en les reunions i documents intergovernamentals, s\u00f3n l'\u00e0rab, el xin\u00e8s, l'espanyol, el franc\u00e8s, l'angl\u00e8s i el rus. en virtut de la convenci\u00f3 sobre els privilegis i immunitats de les nacions unides, l'onu i els seus organismes s\u00f3n immunes a les lleis dels pa\u00efsos en qu\u00e8 operen, el que salvaguarda la imparcialitat de l'onu pel que fa als pa\u00efsos amfitrions i membres.per sota dels sis \u00f2rgans es troba, en paraules de l'autora linda fasulo, \"una sorprenent col\u00b7lecci\u00f3 d'entitats i organitzacions, algunes de les quals s\u00f3n en realitat m\u00e9s antigues que la mateixa onu i operen amb una independ\u00e8ncia gaireb\u00e9 total d'aquesta\" entre elles es troben les ag\u00e8ncies especialitzades, les institucions de recerca i formaci\u00f3, els programes i fons i altres entitats de l'onu.\nl'onu obeeix al principi noblemaire, que \u00e9s obligatori per a qualsevol organitzaci\u00f3 que pertanyi al sistema de l'onu. aquest principi exigeix que els salaris atreguin i mantinguin als ciutadans dels pa\u00efsos on els salaris s\u00f3n m\u00e9s alts, i tamb\u00e9 demana que es pagui el mateix per un treball d'igual valor, independentment de la nacionalitat de l'empleat. en la pr\u00e0ctica, la icsc pren com a refer\u00e8ncia l'administraci\u00f3 p\u00fablica nacional millor pagada. els salaris de personal estan subjectes a un impost intern que administren les organitzacions de l'onu.\ndisposa de sis \u00f2rgans principals:\n\nl'assemblea general, que es reuneix una vegada a l'any; cada estat hi t\u00e9 un representant; les seves decisions no s\u00f3n vinculats pels estats membres, per\u00f2 s\u00ed per a la pr\u00f2pia organitzaci\u00f3, com seria el pressupost.\nel consell de seguretat, format per quinze membres: 10 s'elegeixen cada 2 anys i 5 s\u00f3n permanents i amb dret a vet; s'encarrega de vetllar pel manteniment de la pau i la seguretat mundials; les seves decisions s\u00f3n vinculats pels estats sols quan s'emparen sota el cap\u00edtol vii de la carta concernint sancions o l'\u00fas de la for\u00e7a o quan es dirigeixen a la pr\u00f2pia organitzaci\u00f3.\nel consell econ\u00f2mic i social, format per 54 membres elegits per a 3 anys; s'encarrega de la cooperaci\u00f3 econ\u00f2mica, social i cultural; les seves decisions no s\u00f3n vinculants pels estats, tenen car\u00e0cter consultiu i pol\u00edtic.\nla cort internacional de just\u00edcia (cij), formada per resoldre litigis entre estats, \u00e9s l'\u00fanic \u00f2rgan principal amb seu fora de nova york, a la haia. les seves sent\u00e8ncies s\u00f3n de iure d'obligat compliment, mentre que les opinions consultives no.\nel secretariat de l'onu, dirigit pel secretari general, gestiona l'administraci\u00f3, arbitra en cas de controv\u00e8rsia i pot demanar als altres \u00f2rgans mesures en determinades direccions segons els principis de les nacions unides.\nel consell d'administraci\u00f3 fiduci\u00e0ria, ara en des\u00fas per\u00f2 existent, s'encarrega de supervisar la transici\u00f3 dels territoris fide\u00efcomisos cap a l'exercici de la lliure determinaci\u00f3.\n\n\n=== organismes especialitzats ===\nla carta de l'onu estipula que cada \u00f2rgan primari de les nacions unides pot establir diversos organismes especialitzats per complir les seves funcions. els organismes especialitzats s\u00f3n organitzacions aut\u00f2nomes que treballen amb les nacions unides i entre ells a trav\u00e9s del mecanisme de coordinaci\u00f3 del consell econ\u00f2mic i social. cadascun d'ells es va integrar en el sistema de les nacions unides mitjan\u00e7ant un acord amb l'onu en virtut de l'article 57 de la carta de les nacions unides. hi ha quinze organismes especialitzats, que exerceixen funcions tan diverses com facilitar els viatges internacionals, prevenir i fer front a les pand\u00e8mies i promoure el desenvolupament econ\u00f2mic.\n\n\n== objectius ==\naquests s\u00f3n alguns dels objectius de l'onu:\n\ndesarmament: el prop\u00f2sit original de les nacions unides era crear un sistema de regulaci\u00f3 i/o limitaci\u00f3 de la fabricaci\u00f3 d'armament, especialment de les armes at\u00f2miques i \"altres armes de destrucci\u00f3 massiva\".\nmanteniment de la pau: promouen la pau per mitj\u00e0 d'un ex\u00e8rcit enviat a les regions que han tingut un conflicte armat recent per a facilitar els acords de pau i per a dissuadir els combatents d'aixecar-se novament. les forces provenen dels diferents estats membres; \u00e9s a dir, l'onu no t\u00e9 un cos militar independent. totes les operacions de les forces de pau han de ser aprovades pel consell de seguretat.\nassist\u00e8ncia humanit\u00e0ria: amb altres organitzacions com la creu roja, l'onu proveeix aliments, aigua i altres serveis humanitaris a la poblaci\u00f3 que pateix de fam, que ha estat despla\u00e7ada per causa de la guerra, o que ha estat afectada per algun desastre natural.\ndrets humans: promoure el respecte als drets humans va ser una de les raons fonamentals de la creaci\u00f3 de les nacions unides despr\u00e9s del genocidi i les atrocitats de la segona guerra mundial, per prevenir trag\u00e8dies similars en el futur; l'objectiu principal va ser crear un marc legal per considerar i actuar en contra de les violacions dels drets humans.\n\n\n== finan\u00e7ament ==\nel finan\u00e7ament de l'onu prov\u00e9 de les contribucions fixes i volunt\u00e0ries dels estats membres. l'assemblea ha establert que l'onu no ha de dependre gaire d'un membre per a finan\u00e7ar les seves operacions, i per aix\u00f2, ha imposat un l\u00edmit (22% del pressupost) a les contribucions dels estats membres.\nels programes especials de l'onu no s\u00f3n inclosos en el pressupost regular (com ho s\u00f3n unicef, undp, unhcr i pma), i reben el finan\u00e7ament tan sols de les contribucions volunt\u00e0ries dels membres; el principal finan\u00e7ador s\u00f3n els estats units.\na mitjans de la d\u00e8cada de 1980, l'onu va viure una greu crisi financera, ja que molts estats membres (incloent-hi els estats units i la uni\u00f3 sovi\u00e8tica) es van negar a pagar part de llurs aportacions per problemes fiscals estatals i pel descontentament provocat per certs aspectes del sistema de funcionament de l'onu.\n\n\n== adhesi\u00f3 ==\nsegons queda recollit en la seua carta, l'adhesi\u00f3 a l'onu \u00e9s oberta a tots els estats \"amants de la pau\" i que accepten les obligacions de l'organitzaci\u00f3. els 50 estats que van assistir a la confer\u00e8ncia de san francisco (als quals es va unir pol\u00f2nia) van ser els membres fundadors de l'onu. fins al 1971, la xina va estar representada per una delegaci\u00f3 del govern nacionalista de taiwan. tanmateix, l'octubre d'aquell mateix any, l'assemblea general va votar a favor que fos la delegaci\u00f3 de la rep\u00fablica popular de la xina la que ocup\u00e9s l'esc\u00f3 en q\u00fcesti\u00f3.\n\n\n== la pau i la seguretat ==\nsegons queda recollit a la carta de les nacions unides, el consell de seguretat \u00e9s, abans que res, responsable dels assumptes relacionats amb el manteniment de la pau i la seguretat, i l'assemblea general nom\u00e9s hi t\u00e9 una autoritat residual. els articles 33 a 38 de la susdita carta autoritzen al consell per instar els estats en conflicte a resoldre llurs difer\u00e8ncies per mitjans pac\u00edfics, com, per exemple, les negociacions, la investigaci\u00f3, la mediaci\u00f3, la conciliaci\u00f3, l'arbitratge i la via legal. en el moment d'exercir aquesta responsabilitat, el consell pot nomenar representants o crear comit\u00e8s especials que investiguin les disputes i recomanin alternatives de soluci\u00f3.\nquan el consell determina que una disputa representa una amena\u00e7a per a la pau, pot, complint els articles 39 a 51, aplicar les seues recomanacions (ja sigui per mitjans no militars, com les sancions econ\u00f2miques i diplom\u00e0tiques) o per la utilitzaci\u00f3 de forces militars. aquesta \u00e9s l'\u00fanica ocasi\u00f3 en qu\u00e8 la carta autoritza una acci\u00f3 coercitiva. aquesta acci\u00f3 est\u00e0 subjecta al vot un\u00e0nime dels cinc membres permanents del consell, amb la qual cosa posa en relleu la import\u00e0ncia del dret de veto de les grans pot\u00e8ncies en temes fonamentals. l'acci\u00f3 militar tamb\u00e9 es veu sotmesa a la disponibilitat de forces armades, condici\u00f3 que, de vegades, ha resultat dif\u00edcil de complir.\nper finalitzar, i segons l'article 26, el consell de seguretat assumeix la responsabilitat de formular plans \"per a l'establiment d'un sistema de regulaci\u00f3 d'armaments\". la carta de l'onu concedeix menys import\u00e0ncia al control internacional d'armes i al desarmament com a instruments per a assolir la pau del que ho va fer el pacte de la societat de nacions.\na causa d'alguns successos esdevinguts entre les dues guerres mundials, molts l\u00edders van arribar a la conclusi\u00f3 que la pau nom\u00e9s es podia aconseguir a trav\u00e9s de la cooperaci\u00f3 de les principals pot\u00e8ncies, les quals haurien d'actuar, en paraules de roosevelt, com a \"policies del m\u00f3n\". aquesta idea est\u00e0 incorporada en el requisit d'unanimitat de les grans pot\u00e8ncies, alhora que explica per qu\u00e8 s'ha anomenat a la carta sistema de seguretat col\u00b7lectiva \"limitada\", ja que no es pot emprendre una acci\u00f3 coercitiva en contra de la voluntat d'un pa\u00eds que t\u00e9 un lloc permanent en el consell.\n\n\n=== impacte de la guerra freda ===\npoc despr\u00e9s de la segona guerra mundial i de la fundaci\u00f3 de l'onu, la cooperaci\u00f3 pol\u00edtica entre les principals pot\u00e8ncies (fonamentalment entre els estats units i l'urss) es va trencar i es va iniciar el per\u00edode de la guerra freda. com que els interessos estatunidencs i sovi\u00e8tics xocaven, la capacitat de l'onu per mantenir la pau es va veure seriosament limitada.\nsegons l'article 43 de la carta, el consell de seguretat havia de negociar acords amb els estats membres per aconseguir unitats militars que poguessin permetre l'aplicaci\u00f3 de les seues decisions. les negociacions, iniciades el 1946, van arribar aviat a un punt mort pel que fa a les q\u00fcestions de la mida, la composici\u00f3 i l'establiment de les forces militars. els estats units van proposar que cada membre permanent del consell proporcion\u00e9s tropes especialitzades. aix\u00ed, per exemple, els estatunidencs hi aportarien unitats d'aviaci\u00f3, els brit\u00e0nics unitats navals i els sovi\u00e8tics tropes de terra. tanmateix, la uni\u00f3 sovi\u00e8tica va advocar per la igualtat, amb la qual cosa cada pa\u00eds hi enviaria un nombre igual de tropes. malauradament, aquestes difer\u00e8ncies no es van solucionar mai.\nun estancament similar es va produir en la comissi\u00f3 de l'organitzaci\u00f3 de les nacions unides per a l'energia at\u00f2mica, la qual va \u00e9sser creada per una resoluci\u00f3 aprovada a l'assemblea general el 24 de gener de 1946. el mandat de la comissi\u00f3 era desenvolupar un sistema que control\u00e9s l'energia at\u00f2mica i la limit\u00e9s a la seua utilitzaci\u00f3 amb finalitats pac\u00edfiques. els estats units van presentar un pla global per al control internacional de l'energia at\u00f2mica, en el qual s'inclo\u00efa un acord per eliminar les armes nuclears (aix\u00ed com les instal\u00b7lacions) una vegada que es fes operatiu un sistema internacional d'inspecci\u00f3. la uni\u00f3 sovi\u00e8tica va insistir que els estats units destru\u00eds totes les armes nuclears existents i es va negar a qualsevol inspecci\u00f3 internacional, adduint que aix\u00f2 suposaria una violaci\u00f3 de la sobirania nacional. una vegada m\u00e9s, les difer\u00e8ncies existents entre les dues superpot\u00e8ncies van resultar irreconciliables.\nen realitat, les intencions originals de la carta mai han estat portades a la pr\u00e0ctica. no obstant aix\u00f2, el consell de seguretat no es va paralitzar per complet, ja que va \u00e9sser capa\u00e7 de resoldre disputes en situacions en qu\u00e8 els interessos dels membres permanents, en especial dels estats units i de la uni\u00f3 sovi\u00e8tica, convergien. alguns d'aquests casos va ser la retirada holandesa d'indon\u00e8sia l'any 1949 i la fi de la guerra dels sis dies el 1967. el 1950, per\u00f2, van sorgir greus difer\u00e8ncies entre les grans pot\u00e8ncies quan forces de corea del nord van atacar corea del sud i iniciant aix\u00ed la guerra de corea.\n\n\n=== la guerra de corea ===\n\nla pen\u00ednsula de corea, la qual havia estat sota control japon\u00e8s des de 1905, va \u00e9sser dividida despr\u00e9s de la segona guerra mundial seguint el paral\u00b7lel 38 que travessa la pen\u00ednsula de corea. s'hi van establir dos governs paral\u00b7lels: un al nord (amb el suport de la uni\u00f3 sovi\u00e8tica) i un altre al sud (amb l'ajut dels estats units). els esfor\u00e7os de l'onu per unificar el pa\u00eds a trav\u00e9s d'unes eleccions lliures van fracassar i quan forces nord-coreanes van atacar el sud el 25 de juny de 1950, el consell de seguretat va considerar el susdit atac com una violaci\u00f3 de la pau i va exigir la retirada de les tropes nord-coreanes al nord del paral\u00b7lel 38. en altres dues resolucions, el consell va establir un comandament de l'onu sota els auspicis dels estats units i va demanar a les nacions membres que proporcionessin unitats militars que ajudessin a repel\u00b7lir l'atac armat a corea del sud.hi havia dos elements poc usuals en el cas de corea. el primer n'era l'abs\u00e8ncia de la uni\u00f3 sovi\u00e8tica al consell de seguretat, ja que, sis mesos abans, el delegat sovi\u00e8tic havia abandonat el consell com a protesta per la pres\u00e8ncia continuada del portaveu nacionalista a l'esc\u00f3 assignat a la xina, tot i la derrota dels nacionalistes i l'establiment d'un govern comunista a la xina continental. l'urss, doncs, no va estar present per vetar les mesures del consell contra el r\u00e8gim nord-core\u00e0, el qual comptava amb el suport sovi\u00e8tic. quan el delegat sovi\u00e8tic va tornar al consell el mes de juliol, va declarar il\u00b7legal l'acci\u00f3 feta a corea at\u00e8s que s'havia empr\u00e8s sense el consentiment de tots els membres permanents del consell. els estats units van replicar que la decisi\u00f3 s'havia pres amb l'acord d'aquells membres permanents que es trobaven presents i que havien participat en la votaci\u00f3. en aquella controv\u00e8rsia, la uni\u00f3 sovi\u00e8tica va realitzar una interpretaci\u00f3 estricta de la carta, mentre que els estats units van fer-ne una d'\u00e0mplia, ja que cadascun d'ells estava motivat per interessos pol\u00edtics.\nl'altre element poc usual en el cas core\u00e0 va \u00e9sser l'establiment d'una unitat militar de l'onu i que era, en veritat, un comandament militar estatunidenc format per tropes de 16 estats membres i de la rep\u00fablica de corea. com que no s'havia assolit cap acord previ per proporcionar a l'onu forces militars, el consell de seguretat va demanar als estats units poder emprar la seua ja establerta estructura militar com a base per a les accions de l'onu.el conflicte va continuar durant m\u00e9s de tres anys fins que es va signar un armistici el 27 de juliol de 1953. m\u00e9s de quaranta anys despr\u00e9s, el pa\u00eds continua dividit malgrat l'acceptaci\u00f3 per ambdues parts del principi de reunificaci\u00f3. a hores d'ara, corea segueix essent un tema pendent en l'agenda de l'assemblea general, tot i que s'han aprovat resolucions instant a les dues parts a substituir el llarg armistici per una pau estable. tant corea del nord com corea del sud van \u00e9sser admeses a l'onu l'any 1991.una conseq\u00fc\u00e8ncia important del conflicte core\u00e0 va \u00e9sser la resoluci\u00f3 \"units per la pau\". despr\u00e9s que la uni\u00f3 sovi\u00e8tica torn\u00e9s al consell de seguretat, els estats units van presentar a l'assemblea general una resoluci\u00f3 que autoritzava a aquesta a tractar casos que amenacessin la pau quan un veto imped\u00eds l'acci\u00f3 del consell. aquesta resoluci\u00f3, anomenada units per la pau, va ser adoptada el 3 de novembre de 1950 i fa expl\u00edcita una ampliaci\u00f3 de l'autoritat de l'assemblea general en mat\u00e8ria de pau i de seguretat.\n\n\n=== forces de pau de l'onu ===\ndes de principis de la d\u00e8cada de 1950, el paper de l'onu en el manteniment de la pau i la seguretat en el m\u00f3n s'ha incrementat. forces sota la bandera de l'onu han actuat de forma molt activa en zones on la descolonitzaci\u00f3 ha provocat inestabilitat pol\u00edtica. en molts casos, la retirada d'una antiga pot\u00e8ncia colonial generava un buit pol\u00edtic al qual seguia un proc\u00e9s de lluita pel poder. en resposta a aix\u00f2, l'onu va desenvolupar una estrat\u00e8gia (que el secretari general dag hammarskj\u00f6ld va anomenar \"diplom\u00e0cia preventiva\") que consistia en el despla\u00e7ament de forces de pau amb dues finalitats principals: separar els antagonistes (per a donar temps i oportunitats per a la negociaci\u00f3) i impedir l'extensi\u00f3 geogr\u00e0fica dels conflictes locals. les forces de pau de l'onu van rebre el 1988 el premi nobel de la pau.\n\ns'han realitzat operacions de pau a l'orient mitj\u00e0 des de 1956 i a xipre des de 1964. a l'\u00e0frica es van mantenir algunes tropes al zaire des de 1960 fins a 1964. posteriorment, s'han enviat missions de pau a angola, el s\u00e0hara occidental, la rep\u00fablica de sud-\u00e0frica i mo\u00e7ambic. el 1992, l'onu va decidir una operaci\u00f3 important a som\u00e0lia, en la qual van intervenir uns 30.000 soldats a principis de 1993 per donar protecci\u00f3 a les operacions humanit\u00e0ries (en especial, per al repartiment de queviures en zones de fam). altres dues zones on l'onu ha participat d'una manera molt activa van ser a cambodja a principis de la d\u00e8cada de 1990 en qu\u00e8 l'onu va estar controlant les eleccions, i b\u00f2snia i hercegovina durant la guerra de b\u00f2snia. segons les regles formulades per hammarskj\u00f6ld, les grans pot\u00e8ncies eren excloses de les forces de pau per a impedir que encobrissin llurs interessos sota la bandera de l'onu. tot i aix\u00ed, amb la fi de la guerra freda, tropes brit\u00e0niques i franceses van tenir un paper important en el conflicte de l'antiga iugosl\u00e0via, mentre que un gran nombre de soldats estatunidencs va ser enviat a apaivagar som\u00e0lia. el 1992, un contingent de tropes japoneses es va unir tamb\u00e9 a l'operaci\u00f3 cambodjana.s'ha denunciat a la rep\u00fablica centreafricana d'abusos sexuals per part de membres de l'ex\u00e8rcit incloent un comandant franc\u00e9s. durant el 2004 i 2005 personal de l'onu va ser denunciat per cometre transgressions contra nens, nenes i nenes soldat. s\u00f3n els casos: la creaci\u00f3 de la prostituci\u00f3 infantil a cambodja durant el principi dels noranta, el reclutament de nenes d'entre 12 i 18 anys com a servei sexual a mozambic i els casos de kosovo, lib\u00e8ria, guinea, sierra leone i la rep\u00fablica democr\u00e0tica del congo.\n\n\n=== pr\u00f2xim orient ===\nla primera for\u00e7a de pau de l'onu va \u00e9sser organitzada a l'orient pr\u00f2xim en resposta a la crisi de suez del 1956. el pr\u00f2xim orient havia estat una zona de durs antagonismes des de 1948 quan es van iniciar les hostilitats entre els pa\u00efsos \u00e0rabs de la regi\u00f3 i l'estat d'israel, el qual havia estat creat d'acord amb un pla de l'onu que dividia palestina en dos estats separats: un de jueu i un altre d'\u00e0rab. l'any 1949, un mediador de l'onu que actuava sota l'autoritat del consell de seguretat va negociar una s\u00e8rie d'acords d'armistici entre israel per una banda i egipte, jord\u00e0nia, el l\u00edban i s\u00edria per una altra. es va constituir aix\u00ed l'organisme de les nacions unides per a la vigil\u00e0ncia de la treva (en angl\u00e8s, united nations truce supervision organization o untso) a palestina, amb la finalitat d'ajudar les parts involucrades a supervisar els termes dels acords, encara que durant un temps la zona va romandre en una situaci\u00f3 de calma inestable.\n\n\n==== la crisi de suez ====\n\nels combats es van tornar a iniciar el 29 d'octubre de 1956 quan israel va traslladar tropes a la pen\u00ednsula del sina\u00ed i els soldats egipcis es van haver de replegar al canal de suez. el president egipci gamal abdel nasser havia nacionalitzat el canal aquell mateix any, la qual cosa preocupava brit\u00e0nics i francesos que temien que s'imped\u00eds el seu \u00fas a vaixells d'aquelles nacionalitats. la situaci\u00f3 a l'orient mitj\u00e0 es va complicar encara m\u00e9s quan gran bretanya i fran\u00e7a van atacar egipte el 31 d'octubre i van desplegar tropes a la zona del canal de suez. a m\u00e9s, brit\u00e0nics i francesos van vetar una resoluci\u00f3 del consell de seguretat que exigia a israel la retirada de les seues tropes m\u00e9s enll\u00e0 de la l\u00ednia de l'armistici fixada el 1949.\namb l'autoritat que li proporcionava la resoluci\u00f3 units per la pau, l'assemblea general, en una s\u00e8rie de resolucions, va demanar la fi de les hostilitats i l'establiment d'una for\u00e7a d'emerg\u00e8ncia de les nacions unides (en angl\u00e8s, united nations emergency force o unef) per supervisar que totes les parts en conflicte complissin amb el qual s'havia acordat.\n cap a la fi de desembre, les tropes brit\u00e0niques i franceses es van retirar d'egipte i el mar\u00e7 de 1957 ja s'havien realitzat els preparatius per a la retirada de les tropes israelianes. la primera unitat de la unef va arribar a egipte el 15 de novembre de 1956 i, el febrer de 1957, uns 6.000 soldats procedents de 10 estats membres van ser repartits entre tres zones: al llarg de la frontera entre israel i egipte, a la franja de gaza i a prop de l'estret de tiran per controlar el pas al golf d'aqaba, ja que era vital per al comer\u00e7 israeli\u00e0.\n\n\n==== altres conflictes ====\nel maig de 1967, la unef va ser retirada a petici\u00f3 d'egipte i, el 5 de juny, israel va desencadenar l'anomenada guerra dels sis dies: un atac coordinat en tots els fronts per assegurar posicions m\u00e9s s\u00f2lides al llarg de les seues fronteres. el 10 de juny, israel va ocupar la pen\u00ednsula del sina\u00ed, la franja de gaza, cisjord\u00e0nia i parts dels alts del golan, a la frontera amb s\u00edria. el 22 de novembre, el consell de seguretat va aprovar per unanimitat la resoluci\u00f3 242, la qual establia una s\u00e8rie de principis per assegurar la pau a la zona. en resum, la resoluci\u00f3 proposava que israel es retir\u00e9s dels territoris ocupats a canvi de l'establiment de fronteres segures i que els pa\u00efsos \u00e0rabs reconeguessin la independ\u00e8ncia d'israel.les hostilitats es van iniciar una vegada m\u00e9s a l'octubre de 1973 (durant la guerra del iom kippur), quan egipte va atacar posicions israelianes a la pen\u00ednsula del sina\u00ed, i s\u00edria va fer el mateix amb les que es trobaven als alts del golan. despr\u00e9s de demanar un alto el foc, el consell de seguretat va tornar a instar les parts en conflicte perqu\u00e8 cerquessin una soluci\u00f3 m\u00e9s \u00e0mplia a llur disputa aplicant la resoluci\u00f3 242. es va establir a la pen\u00ednsula del sina\u00ed una nova for\u00e7a de pau (la unef ii) amb la finalitat de patrullar una zona neutral entre les tropes eg\u00edpcies i les israelianes i, al mar\u00e7 de 1974, ambdues parts s'havien retirat. al nord, als alts del golan, es van continuar produint enfrontaments espor\u00e0dics fins al juny, quan van arribar les forces de les nacions unides observadores de la desmilitaritzaci\u00f3 (en angl\u00e8s, united nations disengagement observer force o undof). no obstant aix\u00f2, les causes del conflicte araboisraeli\u00e0 no havien desaparegut.\ndes de 1974, l'orient mitj\u00e0 ha estat any rere any un assumpte a incloure a l'agenda de l'onu. el mar\u00e7 de 1978, s'hi van establir altres forces de pau per ajudar a estabilitzar la situaci\u00f3 existent al l\u00edban despr\u00e9s que tropes d'israel van travessar la frontera com a repres\u00e0lia contra una incursi\u00f3 palestina. la for\u00e7a provisional de les nacions unides al l\u00edban (en angl\u00e8s, united nations interim force in lebanon o unifil) estava formada per 6.000 soldats provinents de 10 pa\u00efsos.\n\n\n==== mediaci\u00f3 dels estats units ====\nels esfor\u00e7os realitzats al marge de l'onu per cercar una soluci\u00f3 m\u00e9s \u00e0mplia van tenir un cert \u00e8xit quan, el mar\u00e7 de 1979, egipte i israel (gr\u00e0cies a la mediaci\u00f3 dels estats units) van signar el tractat de camp david, el qual establia formalment la pau i que preveia una retirada progressiva de la pen\u00ednsula del sina\u00ed per part dels israelians, la represa de relacions diplom\u00e0tiques entre ambd\u00f3s pa\u00efsos i un marc general per a estendre el proc\u00e9s de pau a altres estats \u00e0rabs. la missi\u00f3 de la unef ii va acabar el 24 de juliol de 1979, despr\u00e9s de la retirada israeliana de la pen\u00ednsula del sina\u00ed.\n\n\n==== d\u00e8cada de 1980 ====\nels observadors de l'untso van prosseguir la seua tasca entre egipte i israel sota els termes de l'acord de 1949, i tant undof com a unifil van continuar operant durant la d\u00e8cada de 1980. el sud del l\u00edban seguia sent una zona inestable i la regi\u00f3 havia estat una pla\u00e7a forta per a les bases dels comandaments palestins fins a la invasi\u00f3 israeliana de juny de 1982. arran d'aquesta operaci\u00f3, i al mateix temps que les guerrilles palestines, es van establir al l\u00edban tropes israelianes i de s\u00edria.\nl'ocupaci\u00f3 israeliana de gaza i cisjord\u00e0nia va esdevenir un objecte d'atacs cada vegada m\u00e9s seriosos per part no nom\u00e9s del consell de seguretat, sin\u00f3 tamb\u00e9 de l'assemblea general. les resolucions van recon\u00e8ixer els drets dels palestins i es va permetre als seus representants que presentessin el seu cas davant el f\u00f2rum mundial. l'expansi\u00f3 dels assentaments israelians als territoris ocupats no va fer sin\u00f3 complicar encara m\u00e9s el problema. el 1993, els l\u00edders d'israel i de l'organitzaci\u00f3 per l'alliberament de palestina (oap) van signar un acord de pau que demanava als palestins que assumissin de manera gradual la responsabilitat de l'administraci\u00f3 civil dels territoris ocupats, comen\u00e7ant per la franja de gaza i la zona de jeric\u00f3. el 1994 es van aplicar les primeres etapes de l'acord.\n\n\n==== conflicte del golf p\u00e8rsic ====\nla invasi\u00f3 de kuwait per l'iraq el 2 d'agost de 1990 (origen de la guerra del golf p\u00e8rsic) va obtenir una resposta immediata del consell de seguretat: entre els mesos d'agost i novembre es van aprovar una s\u00e8rie de resolucions que condemnaven l'ocupaci\u00f3 i l'annexi\u00f3 de kuwait, imposaven un embargament important sobre les transaccions comercials i financeres amb l'iraq i amb el kuwait ocupat pels iraquians, autoritzaven l'\u00fas de la for\u00e7a militar per garantir el compliment d'aquesta mesura i permetia als estats membres l'\u00fas de tots els mitjans necessaris per a expulsar l'iraq de kuwait si no es retirava abans del 16 de gener de 1991. com a resposta, l'iraq va demanar la celebraci\u00f3 d'una confer\u00e8ncia internacional de pau que tract\u00e9s una \u00e0mplia gamma de conflictes regionals, incloent-hi el conflicte palestinoisraeli\u00e0. els estats units i llurs aliats s'hi van oposar de forma rotunda. despr\u00e9s que la coalici\u00f3 liderada pels estats units en la guerra del golf derrot\u00e9s de forma fulminant l'iraq i restaur\u00e9s la independ\u00e8ncia de kuwait, es va enviar una for\u00e7a de pau de l'onu perqu\u00e8 control\u00e9s una zona desmilitaritzada al llarg de la frontera entre kuwait i l'iraq.\nla pres\u00e8ncia de l'onu es va fer necess\u00e0ria, tamb\u00e9, al nord de l'iraq per protegir els kurds, els quals s'havien rebel\u00b7lat contra el r\u00e8gim de saddam hussein. la situaci\u00f3 va estar a punt de degenerar en un nou conflicte b\u00e8l\u00b7lic en els primers mesos de 1998, quan el l\u00edder iraqui\u00e0 va impedir que els experts de la comissi\u00f3 especial de les nacions unides (en angl\u00e8s, united nations special commission o unscom) verifiquessin el compliment per l'iraq de les resolucions dictades per l'onu sobre l'eliminaci\u00f3 d'armes de destrucci\u00f3 massiva. al febrer, despr\u00e9s de traslladar-se amb saddam hussein, el secretari general de l'onu, kofi annan, va aconseguir un acord que va evitar l'imminent atac estatunidenc (anomenat operaci\u00f3 tempesta del desert). tanmateix, el desembre del mateix any, i adduint la persistent negativa del dirigent iraqui\u00e0 a complir les resolucions de l'onu, els estats units van desencadenar una s\u00e8rie de bombardejos sobre l'iraq que va suscitar difer\u00e8ncies entre els membres del consell de seguretat at\u00e8s que aquest no havia autoritzat l'inici d'aquesta operaci\u00f3.\n\n\n== secretaris generals ==\n\n\n== s\u00edmbols ==\nla bandera de les nacions unides \u00e9s de color blau clar amb l'emblema de les nacions unides de color blanc al centre. pel que fa a l'himne, tot i que no n'hi cap d'oficial, el cert \u00e9s que el 1971 pau casals juntament amb w. h. auden en compongueren un, anomenat l'himne a les nacions unides, a petici\u00f3 de u thant aleshores secretari general de l'onu.\n\n\n== notes ==\n\n\n== refer\u00e8ncies ==\n\n\n== vegeu tamb\u00e9 ==\nunesco\norganitzaci\u00f3 mundial de la salut\nmodels de nacions unides\n\n\n== enlla\u00e7os externs ==\norganitzaci\u00f3 de les nacions unides - lloc web oficial"