"ukrai\u0144ska powsta\u0144cza armia, ukrai\u0144ska armia powsta\u0144cza, upa (ukr. \u0443\u043a\u0440\u0430\u0457\u043d\u0441\u044c\u043a\u0430 \u043f\u043e\u0432\u0441\u0442\u0430\u043d\u0441\u044c\u043a\u0430 \u0430\u0440\u043c\u0456\u044f, \u0443\u043f\u0430; ukrajin\u015bka powstan\u015bka armija, upa) \u2013 formacja zbrojna stworzona przez frakcj\u0119 banderowsk\u0105 organizacji ukrai\u0144skich nacjonalist\u00f3w pod koniec 1942 roku i przez ni\u0105 kierowana. dzia\u0142a\u0142a g\u0142\u00f3wnie na wo\u0142yniu, w galicji wschodniej i na terenach na zach\u00f3d od linii curzona. hymnem upa by\u0142 \u201emarsz ukrai\u0144skich nacjonalist\u00f3w\u201d.\norganizacja ukrai\u0144skich nacjonalist\u00f3w nie uzna\u0142a granic ustanowionych na konferencjach tehera\u0144skiej i ja\u0142ta\u0144skiej. dzia\u0142acze oun, wiedz\u0105c, \u017ce tereny zamieszkane przez ludno\u015b\u0107 ukrai\u0144sk\u0105 zostan\u0105 podzielone i wejd\u0105 w sk\u0142ad polski oraz zsrr, i nie uznaj\u0105c tego faktu, pr\u00f3bowali utworzy\u0107 w\u0142asn\u0105 jednostk\u0119 terytorialn\u0105 pod nazw\u0105 zakerzo\u0144ski kraj.\ncelem upa by\u0142o powstanie niepodleg\u0142ego, monoetnicznego (jednonarodowego) pa\u0144stwa ukrai\u0144skiego o charakterze faszystowskim. walczy\u0142a w tym celu przeciwko okupacyjnym w\u0142adzom niemieckim, partyzantom polskim i radzieckim (1943\u20131945), siczy poleskiej, armii czerwonej i nkwd. mimo potyczek z niemcami upa w pewnym stopniu z nimi wsp\u00f3\u0142pracowa\u0142a \u2013 zawiera\u0142a lokalne porozumienia z niemcami w celu zwalczania partyzantki sowieckiej, a tak\u017ce w 1944 by\u0142a sporadycznie przez nich zaopatrywana.\nukrai\u0144ska powsta\u0144cza armia jest wsp\u00f3\u0142odpowiedzialna wraz z oun-b za zorganizowanie i przeprowadzenie ludob\u00f3jstwa polskiej ludno\u015bci cywilnej (rze\u017a wo\u0142y\u0144ska i czystka etniczna w wojew\u00f3dztwach lwowskim, tarnopolskim i stanis\u0142awowskim). wed\u0142ug opinii niekt\u00f3rych historyk\u00f3w by\u0142a to organizacja terrorystyczna.\nod jesieni 1944 roku upa walczy\u0142a w nowych granicach polski nie tylko z polskim wojskiem, kbw, ubp, wop; atakowa\u0142a posterunki mo i niebronione polskie wsie, ale r\u00f3wnie\u017c z oddzia\u0142ami poakowskimi (np. zgrupowaniem warta), nsz, win. od 1945 na lubelszczy\u017anie i podlasiu zawiera\u0142a lokalne porozumienia rozejmowe z antykomunistycznym podziemiem poakowskim, by\u0142y przypadki wsp\u00f3\u0142pracy zbrojnej (atak na hrubiesz\u00f3w). zar\u00f3wno w trakcie wysiedle\u0144 ludno\u015bci ukrai\u0144skiej do zsrr w latach 1944\u20131946, jak i w trakcie akcji \u201ewis\u0142a\u201d, zbrojnie stara\u0142a si\u0119 powstrzyma\u0107 wysiedlenia ludno\u015bci ukrai\u0144skiej. na terenie zsrr walczy\u0142a z regularnymi oddzia\u0142ami armii czerwonej, istriebitielnymi bataljonami, milicj\u0105, wojskami nkwd i mgb i antypartyzanckimi oddzia\u0142ami nkwd.\nw polsce jej aktywno\u015b\u0107 znacz\u0105co zmala\u0142a po akcji \u201ewis\u0142a\u201d w 1947 r., ostatnie oddzia\u0142y przesta\u0142y istnie\u0107 w zsrr w 1956 r.\n\n\n== historia powstania upa ==\ndo 1941 roku w oun przewa\u017ca\u0142 pogl\u0105d, \u017ce nale\u017cy utworzy\u0107 regularn\u0105 armi\u0119 ukrai\u0144sk\u0105 przy pomocy w\u0142adz niemieckich, w zwi\u0105zku z tym koncepcja tworzenia w\u0142asnych oddzia\u0142\u00f3w partyzanckich zakrawa\u0142a na prowokacj\u0119. jednak we wrze\u015bniu 1941 i w lecie 1942 niemcy dokonali masowych aresztowa\u0144 dzia\u0142aczy oun. dlatego te\u017c pod koniec 1942 w pobli\u017cu lwowa odby\u0142a si\u0119 konferencja referent\u00f3w wojskowych obwodowych prowid\u00f3w oun-b, kt\u00f3ra przedyskutowa\u0142a istniej\u0105ce koncepcje walki i opowiedzia\u0142a si\u0119 za tworzeniem struktur partyzanckich pod nazw\u0105 wojskowe oddzia\u0142y oun-sd (samostijnikiw der\u017cawnikiw). jednocze\u015bnie utworzono grup\u0119 robocz\u0105 w sk\u0142adzie: wasyl iwachiw \u201esonar\u201d, mychaj\u0142o medwid \u201ekarpowycz\u201d i \u0142uka paw\u0142yszyn \u201ewowk\u201d, w celu opracowania wojskowych regulamin\u00f3w i instrukcji.\n\nformowanie pierwszego oddzia\u0142u oun-sd rozpocz\u0119to na polesiu w po\u0142owie pa\u017adziernika 1942. dowodzi\u0142 nim referent wojskowy oun serhij kaczynskyj \u201eostap\u201d. drugi oddzia\u0142, pod dow\u00f3dztwem hryhorija perehijniaka \u201edowbeszki-korobki\u201d zosta\u0142 utworzony na wo\u0142yniu. w lutym 1943 utworzono 3 nowe sotnie upa, pod dow\u00f3dztwem \u201edorosza\u201d, \u201ekruka\u201d i \u201ehonty\u201d.\npierwsz\u0105 akcj\u0105 oddzia\u0142\u00f3w by\u0142 atak sotni hryhorija perehijniaka 7 lutego 1943 na baraki policyjne w miasteczku w\u0142odzimierzec.\n\niii konferencja oun-sd (odbywaj\u0105ca si\u0119 w dniach 17\u201321 lutego 1943) aprobowa\u0142a obrany kurs na walk\u0119 zbrojn\u0105 z okupantem.\nw dniach 20\u201330 marca 1943 na stron\u0119 upa przesz\u0142y z broni\u0105 za\u0142ogi posterunk\u00f3w ukrai\u0144skiej policji pomocniczej w okolicach kowla i \u0142ucka. dezercja rozszerzy\u0142a si\u0119 na ca\u0142y obszar wo\u0142ynia i obj\u0119\u0142a 4-5 tysi\u0119cy z og\u00f3lnej liczby ponad 11 tysi\u0119cy policjant\u00f3w.\n\nwiosn\u0105 1943 oddzia\u0142y oun-sd liczy\u0142y ju\u017c kilka tysi\u0119cy os\u00f3b. g\u0142\u00f3wne dow\u00f3dztwo sprawowa\u0142 dmytro klaczkiwski, szefem krajowego sztabu wojskowego (kwsz) by\u0142 wasyl iwachiw (do \u015bmierci 13 maja 1943), nast\u0119pnie wasyl sydor. nazw\u0119 p\u00f3\u017aniejsz\u0105, tzn. upa przej\u0119to od formacji zbrojnych tarasa borowcia \u201etarasa bulby\u201d. obecnie dla rozr\u00f3\u017cnienia oddzia\u0142\u00f3w bulby u\u017cywa si\u0119 wobec nich okre\u015blenia upa \u2013 poleska sicz.\nza oficjaln\u0105 dat\u0119 utworzenia upa historycy ukrai\u0144scy przyjmuj\u0105 14 pa\u017adziernika 1942 \u2013 \u015bwi\u0119to szaty (pokrowy) naj\u015bwi\u0119tszej marii panny. dzie\u0144 ten jako \u015bwi\u0119to upa zosta\u0142 ustalony na mocy postanowienia ukrai\u0144skiej g\u0142\u00f3wnej rady wyzwole\u0144czej (uhwr) z 30 maja 1947.\n\n\n== organizacja upa ==\n\n\n=== struktura pocz\u0105tkowa ===\npierwszym dow\u00f3dc\u0105 upa zosta\u0142 dmytro klaczkiwski (\u201ek\u0142ym sawur\u201d, \u201eochrim\u201d), a szefem krajowego sztabu wojskowego (krajowyj wij\u015bkowyj sztab \u2013 kwsz) wasyl iwachiw (\u201esonar\u201d, \u201esom\u201d), po jego \u015bmierci wasyl sydor (\u201esze\u0142est\u201d), a po nim \u0142eonid stupnyckyj \u201ehonczarenko\u201d. pod koniec 1943 upa sk\u0142ada\u0142a si\u0119 z czterech okr\u0119g\u00f3w wojskowych (wij\u015bkowa okruha \u2013 wo), zwanych te\u017c grupami (hrupa):\n\nzahrawa (pogranicze wo\u0142ynia i polesia) pod dow\u00f3dztwem iwana \u0142ytwynczuka (\u201edubowyj\u201d);\nturiw (tereny obecnego obwodu wo\u0142y\u0144skiego) pod dow\u00f3dztwem jurija stelmaszczuka (\u201erudyj\u201d);\nbohun (po\u0142udniowe tereny dzisiejszego obwodu r\u00f3wie\u0144skiego, rejon krzemieniecki, cz\u0119\u015b\u0107 wschodniego podola) pod dow\u00f3dztwem petra olijnyka (\u201eenej\u201d);\ntjutjunnyk (tereny dzisiejszego obwodu \u017cytomierskiego) pod dow\u00f3dztwem fedira worobcia (\u201ewereszczaka\u201d).oddzia\u0142y upa dokonywa\u0142y tak\u017ce rajd\u00f3w na wschodnie tereny ukrainy (przede wszystkim okolice kamie\u0144ca podolskiego, winnicy, czerkas\u00f3w). mimo wysi\u0142k\u00f3w podejmowanych od 1943 nie uda\u0142o si\u0119 zbudowa\u0107 struktur upa i oun na ukrainie wschodniej.\nw 1943 na terenach galicji wschodniej upa formalnie nie istnia\u0142a, dzia\u0142a\u0142a tam od 3 czerwca 1943 inna struktura nacjonalist\u00f3w ukrai\u0144skich \u2013 ukrai\u0144ska narodowa samoobrona (ukrajin\u015bka narodna samooborona \u2013 uns) dowodzona przez o\u0142eksandra \u0142u\u0107koho (\u201ebohun\u201d, \u201ebohdan\u201d, \u201eberkut\u201d, \u201eandrijenko\u201d). szefem kwsz na terenie ma\u0142opolski wschodniej by\u0142 w tym czasie \u0142uka paw\u0142yszyn (\u201ewowk\u201d).\ndopiero w grudniu 1943 uns przekszta\u0142ci\u0142a si\u0119 w upa. sk\u0142ada\u0142a si\u0119 w\u00f3wczas z nast\u0119puj\u0105cych wo (grup):\n\nwo-1/grupa baszta (lw\u00f3w, poligon lwowski) \u2013 wiktor charkiw \u201echmara\u201d\nwo-2/grupa buh (obw\u00f3d lwowski) \u2013 ostap \u0142ynda \u201ejarema\u201d, wasyl \u0142ewkowycz \u201eworonyj\u201d\nwo-3/grupa \u0142ysonia (obw\u00f3d tarnopolski) \u2013 omelian polowyj \u201eostap\u201d\nwo-4/grupa howerlia (obw\u00f3d stanis\u0142awowski) \u2013 iwan butkow\u015bkyj \u201ehucu\u0142\u201d, myko\u0142a twerdochlib \u201ehrim\u201d\nwo-5/grupa makiwka (obw\u00f3d drohobycki) \u2013 bohdan wilszyn\u015bkyj \u201eore\u0142\u201d, iwan be\u0142ej\u0142owycz \u201edzwinczuk\u201d\nwo-6/grupa \u201esian\u201d (powiaty: leski, przemyski, jaros\u0142awski) \u2013 jakiw czornij \u201eudarnyk\u201d\nwo-7/grupa suczawa (bukowina) \u2013 nie wyznaczono dow\u00f3dcy\nwo-8/grupa sribna (ukraina zakarpacka) \u2013 antin szkitak \u201eomelian\u201d\n\n\n=== reorganizacja struktury ===\nw listopadzie 1943 powsta\u0142y g\u0142\u00f3wne dow\u00f3dztwo upa (ho\u0142owne komanduwannia) i g\u0142\u00f3wny sztab wojskowy upa (ho\u0142ownyj wij\u015bkowyj sztab \u2013 hwsz). g\u0142\u00f3wnym dow\u00f3dc\u0105 upa zosta\u0142 roman szuchewycz (\u201etaras czuprynka\u201d), a szefem hwsz dmytro hrycaj (\u201eperebyjnis\u201d). zast\u0119pc\u0105 szefa hwsz mianowano o\u0142eks\u0119 hasyna (\u201e\u0142ycar\u201d).\ndotychczasowa upa dzia\u0142aj\u0105ca na polesiu i wo\u0142yniu zosta\u0142a przekszta\u0142cona w upa-p\u00f3\u0142noc (upa-piwnicz), a jej dow\u00f3dc\u0105 mianowano d. klaczkiwskiego. upa-p\u00f3\u0142noc sk\u0142ada\u0142a si\u0119 z trzech okr\u0119g\u00f3w wojskowych (wo):\n\ni wo turiw\nii wo zahrawa\niii wo wo\u0142y\u0144-po\u0142udnie (tiutiunnyk)natomiast od sierpnia 1944 z dw\u00f3ch (zawychost, 444).\nw ma\u0142opolsce wschodniej utworzono upa-zach\u00f3d (upa-zachid) dowodzon\u0105 przez w. sydora. w lutym 1945 upa-zach\u00f3d sk\u0142ada\u0142a si\u0119 z czterech okr\u0119g\u00f3w wojskowych (wo), te za\u015b dzieli\u0142y si\u0119 na odcinki taktyczne (taktycznyj widtinok \u2013 tw):\n\nwo-2/grupa buh (kraj lwowski) \u2013 wasyl \u0142ewkowycz \u201eworonyj\u201d\nwo-3/grupa \u0142ysonia (kraj podolski) \u2013 wo\u0142odymyr jakubow\u015bkyj \u201ebondarenko\u201d\nwo-4/grupa howerla (kraj karpacki) \u2013 myko\u0142a twerdochlib \u201ehrim\u201d\nwo-6/grupa \u201esian\u201d (tzw. zakerzo\u0144ski kraj) \u2013 myros\u0142aw onyszkewycz \u201eorest\u201ddotychczasowy wo-1 przy\u0142\u0105czono do wo-2, za\u015b wo-5, wo-7 i wo-8 do wo-4. od listopada 1944 do kwietnia 1945 wo-6 obejmuj\u0105cy dzisiejsze tereny polski by\u0142 podporz\u0105dkowany wo-2. odcinki taktyczne istnia\u0142y tylko w upa-zach\u00f3d.\nw ko\u0144cu stycznia 1944 na po\u0142udniowych terenach obecnego obwodu r\u00f3wie\u0144skiego rozpocz\u0119to organizowanie upa-po\u0142udnie (upa-piwde\u0144), nazywanej w literaturze tak\u017ce upa-wsch\u00f3d (upa-schid):\n\ni wo cho\u0142odnyj jar\nii wo ursza\u0144\niii wo winnicadow\u00f3dc\u0105 upa-po\u0142udnie zosta\u0142 wasyl kuk (\u201e\u0142emisz\u201d). po 1944 upa-po\u0142udnie przesta\u0142a istnie\u0107 jako odr\u0119bna struktura.\ng\u0142\u00f3wny sztab wojskowy upa (hwsz), sztaby terytorialnych upa (p\u00f3\u0142noc, zach\u00f3d, po\u0142udnie \u2013 heneralna wij\u015bkowa okruha \u2013 generalny okr\u0119g wojskowy \u2013 hwo) i sztaby wo dzieli\u0142y si\u0119 na siedem zarz\u0105d\u00f3w (lub oddzia\u0142\u00f3w): operacyjny, rozpoznawczy (wywiadowczy), zaopatrzenia, personalny, wyszkolenia, wychowania politycznego, inspektor\u00f3w wojskowych.\nw latach 1943\u20131945 podstawow\u0105 jednostk\u0105 bojow\u0105 by\u0142a sotnia (kompania). wi\u0119kszo\u015b\u0107 z nich \u0142\u0105czono w kurenie (bataliony). na niekt\u00f3rych terenach dwa lub wi\u0119cej kureni \u0142\u0105czono tymczasowo w zahin (pu\u0142k).\nponiewa\u017c upa mia\u0142a sta\u0107 si\u0119 w my\u015bl plan\u00f3w nacjonalist\u00f3w ukrai\u0144skich podstaw\u0105 tworzenia regularnych si\u0142 zbrojnych, zak\u0142adano, i\u017c jednostki wo tworzy\u0107 b\u0119d\u0105 grup\u0119 (odpowiednik dywizji), za\u015b wszystkie grupy hwo \u2013 korpus. taki podzia\u0142 by\u0142 jednak\u017ce czysto teoretyczny i stworzono go wy\u0142\u0105cznie na papierze.\n\n\n=== rodzaje jednostek ===\npodstawow\u0105 jednostk\u0105 bojow\u0105 upa by\u0142a sotnia. sotnia (kompania) dzieli\u0142a si\u0119 na trzy czoty (plutony), te za\u015b na trzy roje (dru\u017cyny). w roju wyst\u0119powa\u0142y zazwyczaj dwa \u0142anki (sekcje). na prze\u0142omie 1943 i 1944 sotnie mia\u0142y cztery czoty, a te z kolei cztery roje. \u0142anka liczy\u0142a od 4 do 6 \u017co\u0142nierzy. r\u00f3j liczy\u0142 8\u201312 os\u00f3b. uzbrojenie roju sk\u0142ada\u0142o si\u0119 z r\u0119cznego karabinu maszynowego (rkm), 2-3 pistolet\u00f3w maszynowych (pm), pozostali uzbrojeni byli w karabiny. w sotni istnia\u0142 poczet dow\u00f3dcy, sk\u0142adaj\u0105cy si\u0119 z pracownika politycznego (politwychownyk), szefa sotni (bu\u0144czucznyj), sanitariusza, \u0142\u0105cznik\u00f3w, niekiedy tak\u017ce z roju wojskowej \u017candarmerii polowej (wij\u015bkowo-polowa \u017candarmerija), zwiadowc\u00f3w czy pododdzia\u0142u ci\u0119\u017ckiej broni piechoty. teoretycznie sotnia powinna liczy\u0107 163 osoby, jednak do lata 1944 wyst\u0119powa\u0142y sotnie sk\u0142adaj\u0105ce si\u0119 nawet ze 180-200 ludzi. od jesieni 1944 sotnie liczy\u0142y 100\u2013130 os\u00f3b, a od 1946 o po\u0142ow\u0119 mniej.\n\n\n=== stopnie stosowane w upa ===\nszeregowi (riadowi):\nstri\u0142e\u0107 (szeregowy);\nstarszyj stri\u0142e\u0107 (starszy szeregowy).\npodoficerowie (pidstarszyny):\nwistun (kapral);\nstarszyj wistun (plutonowy);\nbu\u0142awnyj (sier\u017cant);\nstarszyj bu\u0142awnyj (starszy sier\u017cant).\noficerowie (starszyny):\nchorun\u017cyj (chor\u0105\u017cy);\nporucznyk (porucznik);\nsotnyk (kapitan);\nmajor;\npidpo\u0142kownyk (podpu\u0142kownik);\npo\u0142kownyk (pu\u0142kownik).\ngenera\u0142owie (henera\u0142y):\nhenera\u0142-chorun\u017cyj (genera\u0142 brygady);\nhenera\u0142-porucznyk (genera\u0142 dywizji);\nhenera\u0142-po\u0142kownyk (genera\u0142 broni).dwa ostatnie stopnie nigdy nie by\u0142y nadane w upa.\noznaki stopni nie istnia\u0142y, za to na r\u0119kawach widnia\u0142y oznaki poszczeg\u00f3lnych rang dow\u00f3dczych.\n\n\n=== umundurowanie ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nwbrew r\u00f3\u017cnym grafikom (kt\u00f3re powsta\u0142y by ka\u017cdy od razu wiedzia\u0142, \u017ce chodzi o upa) nie ma \u017cadnych dowod\u00f3w na noszenie przez upowc\u00f3w czerwono-czarnych opasek na r\u0119kawach b\u0105d\u017a wst\u0105\u017cek na czapkach (by\u0142y to jedynie barwy sztandaru). z kwerendy zdj\u0119\u0107 dost\u0119pnych w internecie wida\u0107, \u017ce u\u017cywano ubior\u00f3w cywilnych, zdobycznych mundur\u00f3w niemieckich, sowieckich, a nawet polskich (po usuni\u0119ciu symboli wcze\u015bniejszego posiadacza) b\u0105d\u017a mieszanki takowych, czasem te\u017c szytych konspiracyjnie kurtek typu frencz. z symboli u\u017cywano kokard armii czynnej ukrai\u0144skiej republiki ludowej, kt\u00f3re cz\u0119sto posiadali weterani oraz rodziny weteran\u00f3w owej armii, a tak\u017ce r\u00f3\u017cnego rodzaju tr\u00f3jz\u0119b\u00f3w wycinanych z cienkiej blachy. charakterystyczn\u0105 (cho\u0107 u\u017cywan\u0105 tylko cz\u0119\u015bciowo) czapk\u0105 oddzia\u0142\u00f3w upa by\u0142a mazepynka, czapka okr\u0105g\u0142a z daszkiem oraz wci\u0119ciem w kszta\u0142cie litery v na otoku nad czo\u0142em.\n\n\n=== odznaczenia i nagrody ===\nnagrodami i odznaczeniami, od najni\u017cszych do najwy\u017cszych, by\u0142y:\n\nwymienienie w rozkazie\npochwa\u0142a\nbr\u0105zowy krzy\u017c bojowej zas\u0142ugi\nsrebrny krzy\u017c bojowej zas\u0142ugi ii klasy\nsrebrny krzy\u017c bojowej zas\u0142ugi i klasy\nz\u0142oty krzy\u017c bojowej zas\u0142ugi ii klasy\nz\u0142oty krzy\u017c bojowej zas\u0142ugi i klasy\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nby\u0142y to odznaczenia bojowe, za zas\u0142ugi niebojowe wr\u0119czano:\nsrebrny krzy\u017c zas\u0142ugi\nz\u0142oty krzy\u017c zas\u0142ugi\nmedal \u201eza walk\u0119 w szczeg\u00f3lnie trudnych warunkach\u201d (wprowadzony rozporz\u0105dzeniem uhwr z 6 czerwca 1948)\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\npierwszym \u017co\u0142nierzem upa, odznaczonym najwy\u017cszym z\u0142otym krzy\u017cem bojowej zas\u0142ugi i klasy, by\u0142 dow\u00f3dca kurenia \u201esiromanci\u201d \u2013 major dmytro karpenko \u201ejastrub\u201d (zgin\u0105\u0142 podczas ataku na nowe stri\u0142yszcza 17 grudnia 1944).\n\n\n=== szko\u0142y oficerskie ===\nupa ci\u0105gle cierpia\u0142a na brak wyszkolonej liniowej kadry oficerskiej. pocz\u0105tkowo w roli kadry obsadzano dawnych oficer\u00f3w armii ukrai\u0144skiej republiki ludowej (url) (m.in. iwan remba\u0142owycz) i ukrai\u0144skiej armii halickiej (uha), jednak p\u00f3\u017aniej ze wzgl\u0119du na ich wiek trzeba by\u0142o ich cz\u0119\u015bciowo demobilizowa\u0107, a cz\u0119\u015bciowo kierowa\u0107 do pracy sztabowej. wi\u0119kszo\u015b\u0107 dow\u00f3dc\u00f3w uzyska\u0142a przeszkolenie wojskowe przed ii wojn\u0105 \u015bwiatow\u0105 podczas s\u0142u\u017cby w wojsku polskim i w oddzia\u0142ach siczy karpackiej 1938/1939 (m.in. roman szuchewycz, wasyl mizerny, wasyl sydor, myko\u0142a twerdochlib, myros\u0142aw onyszkewycz, iwan szpontak, wo\u0142odymyr szczygielski, wasyl szyszkanynec), za\u015b w czasie wojny w s\u0142u\u017cbie wojskowej i policyjnej w z\u0142o\u017conych z ukrai\u0144c\u00f3w formacjach iii rzeszy (bataliony nachtigall i roland, ukrai\u0144ska policja pomocnicza i schutzmannschaft) \u2013 m.in. marijan \u0142ukaszewycz, ostap \u0142ynda, mychaj\u0142o duda, jaros\u0142aw kocio\u0142ek, hryhorij mazur, iwan szymanskyj, wasyl andrusiak, omelian polowyj.\nwed\u0142ug oblicze\u0144 iwana kaczanowskiego co najmniej 46% dow\u00f3dc\u00f3w oun-b i upa mia\u0142o w swoim \u017cyciorysie etap kolaboracji z niemcami:\n\n23% s\u0142u\u017cy\u0142o w r\u00f3\u017cnych formacjach policyjnych,\n18% przesz\u0142o niemieckie kursy wojskowe i wywiadowcze,\n11% s\u0142u\u017cy\u0142o w batalionach nachtigall i roland,\n8% pracowa\u0142o w niemieckiej okupacyjnej administracji,\n1% s\u0142u\u017cy\u0142o w ss-galizien.w latach 1942\u20131943 przyjmowano do upa, w tym na wysokie stanowiska dow\u00f3dcze, oficer\u00f3w armii czerwonej (m.in. petro myko\u0142enko), kt\u00f3rzy w pierwszej fazie wojny niemiecko-sowieckiej unikn\u0119li niewoli. umo\u017cliwi\u0142o to jednak powstanie w upa sowieckiej siatki wywiadowczej, kt\u00f3r\u0105 s\u0142u\u017cba bezpiecze\u0144stwa oun zlikwidowa\u0142a w sierpniu 1943.\nzacz\u0119to wi\u0119c wykorzystywa\u0107 kadry bojowej referentury oun, wyszkolone na kursach wojskowych w krakowie, zakopanem i wiedniu przez abwehr\u0119. w 1943 zdecydowano si\u0119 utworzy\u0107 w\u0142asne szko\u0142y (\u201esotnie szkolne\u201d) dla przysz\u0142ych oficer\u00f3w. szkolenie w takich sotniach trwa\u0142o 4 miesi\u0105ce.\nod pa\u017adziernika 1943 do stycznia 1944 na wo\u0142yniu dzia\u0142a\u0142a szko\u0142a \u201elisowi czorty\u201d pod dow\u00f3dztwem por. fedira polowego \u201epola\u201d. od lipca do pa\u017adziernika 1944 na terenach upa-p\u00f3\u0142noc dzia\u0142a\u0142a szko\u0142a \u201edru\u017cynnyky\u201d pod dow\u00f3dztwem por. \u201ehorynia\u201d.\nw zwi\u0105zku ze zbli\u017caniem si\u0119 wojsk sowieckich kursy zosta\u0142y przeniesione do galicji. w karpatach utworzono w lutym 1944 szko\u0142\u0119 \u201eo\u0142eni\u201d, kt\u00f3ra wyszkoli\u0142a 2 kursy: \u201eo\u0142eni-1\u201d (luty \u2013 maj 1944) i \u201eo\u0142eni-2\u201d (czerwiec \u2013 pa\u017adziernik 1944). komendantem szko\u0142y by\u0142 por. \u201echmiel\u201d, a po jego \u015bmierci por. fedir polowyj, zast\u0119pc\u0105 ostap \u0142ynda.\nw sumie w wymienionych 3 szko\u0142ach wyszkolono ponad 700 oficer\u00f3w.\n\n\n=== liczebno\u015b\u0107 ===\npocz\u0105tek 1943 \u2013 15 000\nkoniec 1943 \u2013 20 000\nwiosn\u0105 1944 od 25 000 do 35 000\nwiosn\u0105 1946 od 3500 do 5000\n\n\n=== propaganda ===\n\n\n== dzia\u0142alno\u015b\u0107 ==\n\n\n=== konsolidacja ===\nna wiosn\u0119 1943 wojskowe oddzia\u0142y oun-sd zacz\u0119\u0142y akcj\u0119 konsolidacji wszystkich grup partyzanckich, dzia\u0142aj\u0105cych na wo\u0142yniu i polesiu. w marcu 1943 banderowcy wydali rozkaz, aby wszyscy ukrai\u0144scy policjanci wst\u0105pili w szeregi upa. tym, kt\u00f3rzy tego nie zrobi\u0105, zagro\u017cono wy\u0142apaniem i rozstrzelaniem pod zarzutem dezercji. wskutek tego rozkazu w szeregi upa wst\u0105pi\u0142o oko\u0142o 5 tysi\u0119cy wyszkolonych policjant\u00f3w, co znacznie zwi\u0119kszy\u0142o jej si\u0142\u0119.\nw tym samym czasie podj\u0119to te\u017c decyzj\u0119 o anga\u017cowaniu si\u0119 przede wszystkim w walk\u0119 partyzanck\u0105, s\u0142usznie s\u0105dz\u0105c, \u017ce otwarta walka z niemcami nie ma wi\u0119kszych szans. celem atak\u00f3w upa sta\u0142y si\u0119 hitlerowskie jednostki administracyjne, posterunki policji, transporty \u017cywno\u015bci.\nz zamiarem konsolidacji rozpocz\u0119\u0142y si\u0119 w maju 1943 rozmowy z upa (sicz poleska), dowodzon\u0105 przez tarasa borowcia \u201ebulb\u0119\u201d, rozmowy o zjednoczeniu w jedn\u0105 organizacj\u0119 o nazwie ukrai\u0144ska powsta\u0144cza armia. jednak odmienno\u015b\u0107 przekona\u0144, struktura organizacyjna oddzia\u0142\u00f3w, jak i ambicje dow\u00f3dc\u00f3w nie pozwoli\u0142y na zjednoczenie. poza tym \u201ebulba\u201d unika\u0142 walk z armi\u0105 krajow\u0105 operuj\u0105c\u0105 na wo\u0142yniu, natomiast \u201ek\u0142ym sawur\u201d i ca\u0142a oun-sd uwa\u017ca\u0142y polak\u00f3w za okupant\u00f3w, a akcje antypolskie za nieuniknione.\nw dniach 7\u20138 sierpnia 1943 oddzia\u0142y upa-p\u00f3\u0142noc dowodzone przez iwana k\u0142ymyszyna \u201ekruka\u201d przeprowadzi\u0142y w obwodzie krzemienieckim rozbrojenie wojskowych oddzia\u0142\u00f3w oun-m (melnykowc\u00f3w, pod nazw\u0105 ukrai\u0144skie powsta\u0144cze wojsko, upw), dowodzonych przez myko\u0142\u0119 nedzwedzkiego \u201echrona\u201d. wi\u0119kszo\u015b\u0107 melnykowc\u00f3w wst\u0105pi\u0142a do upa, r\u00f3wnie\u017c cz\u0119\u015b\u0107 dow\u00f3dc\u00f3w, jak: fedir polowyj \u201epol\u201d, wasyl sztul \u201eczornota\u201d, maksym skorup\u015bkyj \u201emaks\u201d i o\u0142eksandr jaceniuk \u201ewo\u0142ynec\u201d, obj\u0119\u0142a dow\u00f3dcze stanowiska w upa.\n18 sierpnia 1943 wi\u0119kszo\u015b\u0107 oddzia\u0142\u00f3w \u201ebulby\u201d zosta\u0142a si\u0142\u0105 przy\u0142\u0105czona do formacji tworzonych przez oun. bulba-borowe\u0107 przemianowa\u0142 resztki swojej organizacji na ukrai\u0144sk\u0105 armi\u0119 ludowo-rewolucyjn\u0105 (unra), ale ju\u017c miesi\u0105c p\u00f3\u017aniej, po ataku banderowc\u00f3w na jej sztab, uleg\u0142a ona rozproszeniu.\nszybki rozw\u00f3j struktur organizacyjnych i wzrost liczebno\u015bci upa nast\u0105pi\u0142 w drugiej po\u0142owie 1943, zw\u0142aszcza po dezercji do niej wi\u0119kszo\u015bci ukrai\u0144skich policjant\u00f3w, b\u0119d\u0105cych do tej pory w s\u0142u\u017cbie niemieckiej. r\u00f3wnie\u017c w lipcu/sierpniu 1944 roku po rozbiciu przez armi\u0119 czerwon\u0105 14 dywizji grenadier\u00f3w ss w bitwie pod brodami oko\u0142o 4000 ukrai\u0144skich \u017co\u0142nierzy zasili\u0142o oddzia\u0142y upa.\np\u00f3\u017anym latem 1943 pod kontrol\u0105 upa znalaz\u0142y si\u0119 du\u017ce obszary wo\u0142ynia, na kt\u00f3rych powsta\u0142y powsta\u0144cze republiki (np. republika ko\u0142kowska). niemcy sprawowali w\u0142adz\u0119 jedynie w miastach i wi\u0119kszych wsiach i ich najbli\u017cszej okolicy, polacy chronili si\u0119 w bazach samoobrony, a sowiecka partyzantka mog\u0142a operowa\u0107 tylko na p\u00f3\u0142nocnym wo\u0142yniu. upa liczy\u0142a wtedy trzy grupy partyzanckie licz\u0105ce po 6-8 tysi\u0119cy partyzant\u00f3w. czuj\u0105c si\u0119 pewnie, upa operowa\u0142a du\u017cymi jednostkami, nawet w sile zahonu (pu\u0142ku). zorganizowano r\u00f3wnie\u017c w\u0142adze administracyjne \u2013 na bazie cywilnej siatki oun oraz wybranych w wyborach rad wiejskich. przeprowadzono r\u00f3wnie\u017c reform\u0119 roln\u0105, nadaj\u0105c bezrolnym i ma\u0142orolnym ch\u0142opom ziemi\u0119 zdobyt\u0105 na polakach, oraz parceluj\u0105c niemieckie liegenschafty.\njesieni\u0105 1943 na wo\u0142yniu zlikwidowano antybanderowsk\u0105 grup\u0119 tymofija basiuka \u201ejaworenka\u201d, dzia\u0142aj\u0105c\u0105 pod nazw\u0105 \u201efront ukrai\u0144skiej rewolucji\u201d.\nw listopadzie 1943 rozpocz\u0119\u0142y si\u0119 powt\u00f3rne rozmowy z oun melnyka, w kt\u00f3rych osi\u0105gni\u0119to porozumienie: uchwalono powstanie jednej upa, dopuszczono udzia\u0142 wojskowych ukrai\u0144skich w oddzia\u0142ach armii niemieckiej (planowano wykorzysta\u0107 te osoby na szkolenie \u017co\u0142nierzy), zobowi\u0105zano si\u0119 do powstrzymania mi\u0119dzyfrakcyjnej wrogo\u015bci na czas walki o wolno\u015b\u0107 ukrainy, dopuszczono przedstawicieli melnykowc\u00f3w do prac w sztabie upa.\njednak po zagadkowej \u015bmierci pu\u0142kownika romana suszki w styczniu 1944 sojusz melnykowsko-banderowski znowu si\u0119 rozpad\u0142.\n\n\n=== ludob\u00f3jstwo polak\u00f3w na wo\u0142yniu i w ma\u0142opolsce wschodniej ===\nw lutym 1943 r. upa rozpocz\u0119\u0142a akcj\u0119 eksterminacji ludno\u015bci polskiej na terenie okupowanego wojew\u00f3dztwa wo\u0142y\u0144skiego. by\u0142o to podyktowane obawami dow\u00f3dztwa upa, \u017ce po zako\u0144czeniu wojny dojdzie powt\u00f3rnie do konfliktu polsko-ukrai\u0144skiego. postanowi\u0142o wi\u0119c wcze\u015bniej oczy\u015bci\u0107 sporne tereny z polak\u00f3w. do tej pory nie rozstrzygni\u0119to, czy decyzj\u0119 podj\u0119to na iii konferencji oun-b, czy rozpocz\u0105\u0142 j\u0105 na w\u0142asn\u0105 r\u0119k\u0119 dow\u00f3dca upa dmytro klaczkiwski, za czym opowiada si\u0119 pion \u015bledczy instytutu pami\u0119ci narodowej. oddzia\u0142y upa wzmocnione dezerterami z ukrai\u0144skiej policji pomocniczej dokona\u0142y szeregu atak\u00f3w na polskie wsie, m.in. paro\u015ble, janow\u0105 dolin\u0119.\nkulminacja mord\u00f3w przypad\u0142a na 11 lipca 1943 r., nied\u0142ugo po wydaniu przez dmytra klaczkiwskiego tajnej dyrektywy dow\u00f3dztwa upa-\u201epiwnicz\u201d w sprawie przeprowadzenia wielkiej akcji likwidacji polskiej ludno\u015bci m\u0119skiej w wieku od 16 do 60 lat. w mordach dokonywanych z du\u017cym okrucie\u0144stwem uczestniczy\u0142a r\u00f3wnie\u017c ukrai\u0144ska ludno\u015b\u0107 cywilna. w ca\u0142ym lipcu 1943 r. ofiar\u0105 napad\u00f3w pad\u0142o co najmniej 530 polskich wsi i osad. wymordowano w\u00f3wczas siedemna\u015bcie tysi\u0119cy polak\u00f3w. kolejne nasilenia atak\u00f3w przypad\u0142y na sierpie\u0144 1943 i bo\u017ce narodzenie. polska ludno\u015b\u0107 przetrwa\u0142a jedynie w du\u017cych miastach i w o\u015brodkach samoobrony.\nzorganizowane zbrodnie trwa\u0142y do lutego 1944 i spowodowa\u0142y na wo\u0142yniu wed\u0142ug szacunk\u00f3w historyk\u00f3w \u015bmier\u0107 do 50\u201360 tys. polak\u00f3w.\n\nw sierpniu 1943 r. na iii zje\u017adzie oun(b) delegacja wo\u0142y\u0144ska zaproponowa\u0142a powt\u00f3rzenie rzezi z wo\u0142ynia w ma\u0142opolsce wschodniej, co znalaz\u0142o poparcie wi\u0119kszo\u015bci delegat\u00f3w. zdaniem grzegorza motyki zjazd podj\u0105\u0142 decyzj\u0119 o antypolskiej czystce w ma\u0142opolsce lub te\u017c pozostawi\u0142 decyzj\u0119 dow\u00f3dcy upa romanowi szuchewyczowi, kt\u00f3ry po wizycie na wo\u0142yniu podj\u0105\u0142 j\u0105 najp\u00f3\u017aniej jesieni\u0105 1943 roku.\nnajp\u00f3\u017aniej w marcu 1944 r. g\u0142\u00f3wne dow\u00f3dztwo upa wyda\u0142o rozkaz wyp\u0119dzania polak\u00f3w pod gro\u017ab\u0105 \u015bmierci. w razie pozostania polak\u00f3w na miejscu polskich m\u0119\u017cczyzn miano zabija\u0107, a chaty i maj\u0105tek pali\u0107. w praktyce ograniczenie to najcz\u0119\u015bciej nie by\u0142o przestrzegane i oddzia\u0142y upa zabija\u0142y tak\u017ce kobiety i dzieci.\nw konsekwencji, wed\u0142ug ustale\u0144 historyk\u00f3w, w ma\u0142opolsce wschodniej zosta\u0142o zamordowanych od 20-25 do 30\u201340 tys. polak\u00f3w, ewa siemaszko szacuje liczb\u0119 ofiar na 70 tys. oko\u0142o 300\u2013400 tys. polak\u00f3w uciek\u0142o z teren\u00f3w ma\u0142opolski wschodniej wiosn\u0105 i latem 1944 r. w obawie przed mordami, a tak\u017ce by uchroni\u0107 si\u0119 przed powrotem okupacji sowieckiej i terroru nkwd, wobec wkroczenia w styczniu 1944 r. armii czerwonej na terytorium ii rzeczypospolitej i zbli\u017caj\u0105cego si\u0119 frontu sowiecko-niemieckiego.\n\nw eksterminacji polskiej ludno\u015bci wo\u0142ynia i ma\u0142opolski wschodniej opr\u00f3cz upa wzi\u0119\u0142a udzia\u0142 tak\u017ce cywilna ludno\u015b\u0107 ukrai\u0144ska, nazywana czerni\u0105. zdarza\u0142y si\u0119 r\u00f3wnie\u017c przypadki wsp\u00f3\u0142pracy z 4 pu\u0142kiem policji ss (w hucie pieniackiej, podkamieniu i palikrowach) oraz z skw (mord w ihrowicy).\nw sprawie zbrodni pope\u0142nionych przez ukrai\u0144skich nacjonalist\u00f3w na ludno\u015bci polskiej wo\u0142ynia \u015bledztwo prowadzi oddzia\u0142owa komisja \u015bcigania zbrodni przeciwko narodowi polskiemu w lublinie. w sprawie zbrodni pope\u0142nionych w ma\u0142opolsce wschodniej (wojew\u00f3dztwa tarnopolskie, stanis\u0142awowskie i lwowskie) \u015bledztwa prowadzi oddzia\u0142owa komisja \u015bzpnp we wroc\u0142awiu. zbrodnie zosta\u0142y zakwalifikowane prawnie jako ludob\u00f3jstwo.\nog\u00f3\u0142em straty polskiej ludno\u015bci wynik\u0142e z rozpocz\u0119tej przez upa antypolskiej akcji szacowane s\u0105 na: 80\u2013100 tys. polak\u00f3w, 120 tys. polak\u00f3w, a\u017c po liczb\u0119 185 tys. zawieraj\u0105c\u0105 r\u00f3wnie\u017c ofiary ukrai\u0144skich formacji w s\u0142u\u017cbie niemieckiej oraz ofiary nacjonalist\u00f3w ukrai\u0144skich innych narodowo\u015bci ni\u017c polska.\ngrzegorz motyka (2011):\n\n15 lipca 2009 sejm rzeczypospolitej polskiej przyj\u0105\u0142 przez aklamacj\u0119 uchwa\u0142\u0119 o uczczeniu pami\u0119ci polak\u00f3w i os\u00f3b innej narodowo\u015bci zamordowanych przez cz\u0142onk\u00f3w oun i upa w czasie rzezi wo\u0142y\u0144skiej.\n\n\n=== mordy na ukrai\u0144cach ===\nwszystkie przyjazne postawy ukrai\u0144skiej ludno\u015bci cywilnej wobec polak\u00f3w, by\u0142y dla oun-upa przejawem zdrady idea\u0142\u00f3w narodowych. wed\u0142ug danych zebranych przez ipn 384 ukrai\u0144c\u00f3w zosta\u0142o zamordowanych przez upa za udzielanie pomocy polakom. zdaniem szczepana siekierki ze suozun badania wskazuj\u0105 na wy\u017csz\u0105 liczb\u0119 ok. 1000 ofiar.\nw sumie na wo\u0142yniu z r\u0105k upa zgin\u0119\u0142o 846\u2013847 ukrai\u0144c\u00f3w. wed\u0142ug danych kgb zsrr w latach 1944\u20131953 z r\u0119ki oun-upa zgin\u0119\u0142o ok. 30 tys. os\u00f3b, w tym m.in. 8340 \u017co\u0142nierzy, 2732 przedstawicieli w\u0142adzy radzieckiej i oko\u0142o 17 tys. os\u00f3b cywilnych.\n\n\n=== upa wobec ludno\u015bci \u017cydowskiej ===\nii konferencja oun-b w 1942 zaznaczy\u0142a sw\u00f3j negatywny stosunek do \u017cyd\u00f3w (uznano ich za \u201enarz\u0119dzia imperializmu moskiewsko-bolszewickiego\u201d), jednak zaleca\u0142a nie bra\u0107 udzia\u0142u w niemieckich dzia\u0142aniach anty\u017cydowskich m.in. dlatego, by \u201enie odwraca\u0107 uwagi od g\u0142\u00f3wnych wrog\u00f3w\u201d. p\u00f3\u017aniej, u schy\u0142ku 1942 r., oun-b zaleci\u0142o akcje maj\u0105ce na celu wyp\u0119dzenie \u017cyd\u00f3w i polak\u00f3w z terytori\u00f3w ukrai\u0144skich. w okresie formowania oddzia\u0142\u00f3w upa przyw\u00f3dcy oun-b byli zdania, \u017ce znaczenie spo\u0142eczno\u015bci \u017cydowskich w wielkiej brytanii i stanach zjednoczonych sprawia, \u017ce \u017cydzi wo\u0142y\u0144scy i galicyjscy powinni zosta\u0107 wysiedleni z przysz\u0142ego pa\u0144stwa ukrai\u0144skiego z prawem zabrania cz\u0119\u015bci maj\u0105tku.\njednak w nast\u0119pnych miesi\u0105cach, ze wzgl\u0119du na przeprowadzon\u0105 w mi\u0119dzyczasie przez niemc\u00f3w zag\u0142ad\u0119 spo\u0142eczno\u015bci \u017cydowskiej na tych obszarach, upa skupi\u0142a si\u0119 na dzia\u0142aniach antypolskich, a wobec nielicznych ocala\u0142ych uciekinier\u00f3w \u017cydowskich przyj\u0119to r\u00f3\u017cn\u0105 polityk\u0119 \u2013 cz\u0119\u015b\u0107 schwytanych os\u00f3b zabijano, ale niekt\u00f3rych, w tym zw\u0142aszcza o przydatnych upa umiej\u0119tno\u015bciach (np. lekarzy, rusznikarzy) w\u0142\u0105czano do upa, g\u0142\u00f3wnie jako pracownik\u00f3w zaplecza, udzielano schronienia tak\u017ce ich rodzinom. upa tworzy\u0142a nawet obozy rodzinne dla \u017cyd\u00f3w, zaopatrywane w \u017cywno\u015b\u0107 przez partyzant\u00f3w; w zamian za opiek\u0119 \u017cydzi wykonywali na rzecz podziemia prace przy wytwarzaniu obuwia i odzie\u017cy. fakt ten jest powszechnie akceptowany w literaturze historycznej, przy czym polscy i \u017cydowscy historycy dokumentuj\u0105 jednak, \u017ce prawie wszyscy \u017cydzi wcieleni w szeregi upa lub chronieni przez t\u0119 formacj\u0119 zostali ostatecznie wymordowani przez upa na rozkaz s\u0142u\u017cby bezpeky, gdy na terytoria zachodniej ukrainy zacz\u0119\u0142y wkracza\u0107 wojska radzieckie (upa obawia\u0142a si\u0119 dekonspiracji swych struktur przez \u017cyd\u00f3w w ich szeregach).\npo zaj\u0119ciu obszaru dzia\u0142a\u0144 upa przez armi\u0119 czerwon\u0105 w drugiej po\u0142owie 1944 r. upa wyda\u0142a szereg rozkaz\u00f3w zakazuj\u0105cych akcji przeciw \u017cydom, wskazuj\u0105c, \u017ce wobec wyniszczenia tej spo\u0142eczno\u015bci \u201ekwestia \u017cydowska przesta\u0142a by\u0107 problemem\u201d. g\u0142\u00f3wne dow\u00f3dztwo upa 1 listopada 1943 nakaza\u0142o propagowanie informacji, i\u017c w niepodleg\u0142ym pa\u0144stwie ukrai\u0144skim \u017cydzi b\u0119d\u0105 pe\u0142noprawnymi obywatelami. w sierpniu roku nast\u0119pnego zabroniono mordowania \u017cyd\u00f3w jedynie z powodu pochodzenia, zezwolono wy\u0142\u0105cznie na zabijanie by\u0142ych wsp\u00f3\u0142pracownik\u00f3w nkwd.\ncz\u0119\u015b\u0107 \u017cyd\u00f3w, kt\u00f3rzy nie trafili do upa, walczy\u0142a przeciwko ukrai\u0144skiemu nacjonalistycznemu podziemiu we wsp\u00f3\u0142pracy z polskimi samoobronami lub radzieck\u0105 partyzantk\u0105. motyka orientacyjnie szacuje liczb\u0119 zamordowanych przez upa \u017cyd\u00f3w na 1\u20132 tysi\u0105ce os\u00f3b, zwracaj\u0105c jednak uwag\u0119 na ub\u00f3stwo \u017ar\u00f3de\u0142.\nautorzy usprawiedliwiaj\u0105cy dzia\u0142alno\u015b\u0107 upa zaprzeczaj\u0105 jakimkolwiek zbrodniom pope\u0142nionym przez t\u0119 formacj\u0119 na \u017cydach, twierdz\u0105c, \u017ce informacje na ich temat zosta\u0142y wykreowane przez propagand\u0119 radzieck\u0105. powszechne w\u015br\u00f3d historyk\u00f3w ukrai\u0144skich jest natomiast zaprzeczanie faktowi, i\u017c upa wymordowa\u0142a ostatecznie niemal wszystkich \u017cyd\u00f3w, kt\u00f3rych wcieli\u0142a do swoich oddzia\u0142\u00f3w lub chroni\u0142a w obozach. autorzy zwi\u0105zani z upa twierdz\u0105, \u017ce \u017cydowskie obozy zosta\u0142y zlikwidowane przez niemc\u00f3w w czasie akcji antypartyzanckich i dlatego tylko niekt\u00f3re z nich istnia\u0142y jeszcze w momencie wkroczenia armii czerwonej. wtedy upowcy mieli zwalnia\u0107 ich mieszka\u0144c\u00f3w. zdaniem motyki twierdzenia te s\u0105 mniej wiarygodne ni\u017c badania historyk\u00f3w polskich i \u017cydowskich. z ukrai\u0144skich oddzia\u0142\u00f3w zbieg\u0142a tylko niewielka cz\u0119\u015b\u0107 znajduj\u0105cych si\u0119 w nich \u017cyd\u00f3w.\nupa dopuszcza\u0142a si\u0119 r\u00f3wnie\u017c zab\u00f3jstw na pojedynczych ukrywaj\u0105cych si\u0119 \u017cydach lub na ich kilkuosobowych grupach, jak r\u00f3wnie\u017c zabija\u0142a \u017cyd\u00f3w w czasie atak\u00f3w na wsie polskie.\n\n\n=== walka zbrojna ===\nwiosn\u0105 1943 oun-b rozpocz\u0119\u0142a tworzenie w galicji wschodniej grup niezale\u017cnej od upa formacji ukrai\u0144skiej narodowej samoobrony. rajd zgrupowania sowieckich partyzant\u00f3w pod dow\u00f3dztwem sydora kowpaka, przeprowadzony w lipcu-sierpniu 1943 w karpaty wschodnie, zmobilizowa\u0142 oun-b do wzmocnienia dzia\u0142a\u0144 organizacyjnych. pomimo \u017ce zgrupowanie kowpakowc\u00f3w zosta\u0142o rozbite, ukrai\u0144cy obawiali si\u0119 opanowania karpat przez inne partyzanckie oddzia\u0142y sowieckie. w zwi\u0105zku z tym rozpocz\u0119to \u0142\u0105czenie mniejszych grup uns i przeformowywanie w upa, tworz\u0105c upa-zachid. oddzia\u0142y tego zgrupowania stoczy\u0142y w drugiej po\u0142owie 1943 kilka bitew z jednostkami niemieckimi prowadz\u0105cymi ob\u0142awy w karpatach.\njesieni\u0105 1943 upa rozpocz\u0119\u0142a przygotowania zwi\u0105zane z powrotem w\u0142adzy sowieckiej. budowano schrony, gromadzono bro\u0144, przygotowywano zapasy \u017cywno\u015bci, prowadzono szkolenie wojskowe oraz akcj\u0119 propagandow\u0105.\nplanowano przeczekanie przej\u015bcia frontu w du\u017cych kompleksach le\u015bnych, cz\u0119\u015b\u0107 oddzia\u0142\u00f3w skierowano do galicji wschodniej. zaprzestano atak\u00f3w na wojska niemieckie, robi\u0105c wyj\u0105tki tylko w celu zdobycia broni i amunicji.\ndo pierwszego starcia upa z nkwd dosz\u0142o 18 stycznia 1944, ale wi\u0119ksze ob\u0142awy rozpocz\u0119\u0142y si\u0119 w kwietniu 1944. do najwi\u0119kszych bitew nkwd z upa nale\u017ca\u0142a nierozstrzygni\u0119ta bitwa pod hurbami.\nlatem 1944 oddzia\u0142y upa toczy\u0142y zaci\u0119te walki o czarny las z sowieckim zgrupowaniem partyzanckim pod dow\u00f3dztwem michai\u0142a szukajewa.\nna terenie polski najwi\u0119kszymi akcjami upa by\u0142y pr\u00f3ba zbrojnego powstrzymania wysiedle\u0144 ludno\u015bci ukrai\u0144skiej do zsrr w latach 1945\u20131946 (niszczono wtedy stacje kolejowe i infrastruktur\u0119 kolejow\u0105, rozp\u0119dzano komisje wysiedle\u0144cze, uwalniano osoby zatrzymane w punktach repatriacyjnych), oraz akcja niszczenia opuszczonych po akcji wysiedle\u0144czej wsi ukrai\u0144skich w celu przeciwdzia\u0142ania osadnictwu polskiemu. ostateczny kres dzia\u0142alno\u015bci upa na terytorium polski przynios\u0142a przeprowadzona w lecie 1947 roku tzw. akcja wis\u0142a.\nw 2007 r. w archiwach ukrai\u0144skich rzekomo odkryto informacje \u015bwiadcz\u0105ce o tym, \u017ce cz\u0119\u015b\u0107 zbrodni w latach 1944\u20131950 przypisywanych upa mog\u0142a by\u0107 dzie\u0142em specjalnych jednostek radzieckiego nkwd. po\u015br\u00f3d owych jednostek by\u0142o tak\u017ce du\u017co utworzonych z by\u0142ych cz\u0142onk\u00f3w upa pracuj\u0105cych dla nkwd. s\u0142u\u017cba bezpiecze\u0144stwa ukrainy (sbu) o\u015bwiadczy\u0142a, \u017ce oko\u0142o 150 takich specjalnych jednostek licz\u0105cych 1800 ludzi dzia\u0142a\u0142o do 1954 roku. jednak\u017ce zdaniem grzegorza motyki nie ma \u017cadnego udokumentowanego przypadku napadu przebranych za upa enkawudzist\u00f3w na jak\u0105kolwiek polsk\u0105 wie\u015b.\n\n\n== ideologia ==\nideologia tej formacji zbrojnej podporz\u0105dkowanej politycznie oun opiera\u0142a si\u0119 g\u0142\u00f3wnie na dw\u00f3ch publikacjach: \u201enacjonalizmie\u201d, ksi\u0105\u017cce dmytro doncowa i \u201enacjokracji\u201d z roku (1938) myko\u0142y sciborskiego. w ksi\u0105\u017ckach tych ich autorzy postulowali ultra-nacjonalizm, tj. dominacj\u0119 w pa\u0144stwie etnicznych ukrai\u0144c\u00f3w, antyparlamentaryzm i totalitaryzm (ukraina b\u0119dzie rz\u0105dzona przez lidera nominowanego przez nacjonalistyczne elity, a nie partie polityczne). w kszta\u0142towaniu \u015bwiadomo\u015bci nacjonalistycznej wa\u017cn\u0105 rol\u0119 odegra\u0142 r\u00f3wnie\u017c \u201edekalog ukrai\u0144skiego nacjonalisty\u201d z roku 1929.\nwed\u0142ug cz\u0119\u015bci badaczy, np. grzegorza motyki ideolodzy oun i upa jawnie odwo\u0142ywali si\u0119 do ideologii faszystowskiej. redaktorzy ksi\u0105\u017cki o waffen-ss pisz\u0105 o \u201ewojowniczych nazistowskich kolaborantach z ukrai\u0144skiej powsta\u0144czej armii (upa)\u201d.\n\n\n== upa w polsce ==\njeszcze za okupacji niemieckiej, na obecnych terenach polski dow\u00f3dztwo upa utworzy\u0142o 26 stycznia 1944 vi okr\u0119g wojskowy upa \u201esian\u201d. po zaj\u0119ciu tego terenu w lipcu i sierpniu 1944 przez wojska radzieckie, istniej\u0105ce oddzia\u0142y upa wycofa\u0142y si\u0119 w ukrai\u0144skie karpaty. dopiero we wrze\u015bniu powr\u00f3ci\u0142y dwie sotnie, jednak wskutek du\u017cego nasycenia terenu wojskami radzieckimi, i ci\u0105g\u0142ych ob\u0142aw nkwd (g\u0142\u00f3wnie w celu mobilizacji do armii czerwonej) zosta\u0142y one rozformowane i rozproszone po terenowych plac\u00f3wkach skw.\ndo 1947 w\u0142adze polskie nie czyni\u0142y wiele w celu likwidacji ukrai\u0144skiego podziemia, prowadz\u0105c w latach 1944\u20131946 akcj\u0119 wysiedlania ludno\u015bci ukrai\u0144skiej do zsrr. zajmowa\u0142y si\u0119 tym zadaniem 3 dywizje piechoty. upa pr\u00f3bowa\u0142a przeciwdzia\u0142a\u0107 wysiedleniom, atakuj\u0105c oddzia\u0142y lwp, kbw, wop i mo, jak r\u00f3wnie\u017c infrastruktur\u0119 transportow\u0105 (mosty, linie kolejowe, stacje). nie uda\u0142o si\u0119 zatrzyma\u0107 akcji, ale dzia\u0142alno\u015b\u0107 upa znacznie j\u0105 op\u00f3\u017ani\u0142a.\ndopiero w styczniu 1947, po wyborach do sejmu ustawodawczego, pojawi\u0142y si\u0119 dobrze uzbrojone lotne oddzia\u0142y kbw, kt\u00f3re stanowi\u0142y du\u017ce zagro\u017cenie dla partyzantki ukrai\u0144skiej. w kwietniu 1947 w\u0142adze polskie podj\u0119\u0142y decyzj\u0119 o wysiedleniu i rozproszeniu pozosta\u0142ej ludno\u015bci ukrai\u0144skiej w ramach akcji wis\u0142a na ziemie odzyskane. tej akcji os\u0142abione oddzia\u0142y upa nie mog\u0142y ju\u017c przeciwdzia\u0142a\u0107. 25 maja 1947 dow\u00f3dcy sotni otrzymali rozkaz przebijania si\u0119 do strefy ameryka\u0144skiej na zachodzie. oddzia\u0142y bojowe opu\u015bci\u0142y teren polski, przebijaj\u0105c si\u0119 na zach\u00f3d lub do usrr w celu kontynuowania walki. w polsce pozosta\u0142y tylko drobne grupy, maj\u0105ce zapewni\u0107 \u0142\u0105czno\u015b\u0107 pomi\u0119dzy zachodem a usrr. zwalczanie ich trwa\u0142o do jesieni 1948.\nw okresie swojej dzia\u0142alno\u015bci upa dopu\u015bci\u0142a si\u0119 wielu mord\u00f3w na ludno\u015bci cywilnej polskiej, ukrai\u0144skiej, rusi\u0144skiej i \u017cydowskiej, grabienia wsi, porywania mieszka\u0144c\u00f3w, m.in. zbrodni w baligrodzie, mucznem, spalenia miejscowo\u015bci m.in. bukowsko, baligr\u00f3d, sakowczyk, cisna, tworylne, dyl\u0105gowa, nowotaniec, odrzechowa, bircza, strzebowiska, borownica, krzywe, temesz\u00f3w, prusiek, leszczowate, brelik\u00f3w, ropienka, wa\u0144kowa, wola michowa, wola s\u0119kowa, siemuszowa, kry\u0142owie. cz\u0119\u015b\u0107 atak\u00f3w upa na polskie o\u015brodki by\u0142a odwetem za napady oddzia\u0142\u00f3w polskich na ukrai\u0144c\u00f3w.\n\n\n== wsp\u00f3\u0142praca zagraniczna ==\n\n\n=== wsp\u00f3\u0142praca z niemcami ===\njak pisze grzegorz motyka\n\nna prze\u0142omie lat 1943/1944, w obliczu zbli\u017caj\u0105cego si\u0119 wkroczenia armii czerwonej, upa zawiera\u0142a wiele lokalnych porozumie\u0144 z wojskami niemieckimi dotycz\u0105cych np. zwalczania komunistycznej partyzantki lub blokowania mniejszych prze\u0142\u0119czy karpackich w 1944. w zamian upa otrzymywa\u0142a od wojsk niemieckich nadwy\u017cki sprz\u0119tu wojskowego i wyposa\u017cenia. 20 grudnia 1943 dowodz\u0105cy zahonem im. bohuna porfirij antoniuk ps. sosenko porozumia\u0142 si\u0119 z przedstawicielami starosty powiatu w\u0142odzimiersko-wo\u0142y\u0144skiego. na mocy zawartego uk\u0142adu obie strony zobowi\u0105zywa\u0142y si\u0119 powstrzyma\u0107 od wzajemnych atak\u00f3w, wsp\u00f3lnie zwalcza\u0107 partyzantk\u0119 radzieck\u0105 i polsk\u0105. podobne porozumienia zawarto w kamieniu koszyrskim, rejonach werby i dera\u017anego na wo\u0142yniu. w ma\u0142opolsce wschodniej negocjacje z niemcami prowadzi\u0142, w imieniu centralnego prowodu oun-b, ks. iwan hrynioch ps. herasymowski, kt\u00f3ry w marcu 1944 zaproponowa\u0142 \u201ebezwarunkow\u0105 i pe\u0142n\u0105 lojalno\u015b\u0107\u201d upa i oun wobec niemc\u00f3w w zamian za zwolnienie ukrai\u0144skich wi\u0119\u017ani\u00f3w politycznych, zaprzestanie represji przeciwko ukrai\u0144com i pozostawienie ukrai\u0144skim nacjonalistom swobody dzia\u0142ania na tyle, na ile ich aktywno\u015b\u0107 nie by\u0142a sprzeczna z interesami niemieckimi. rozmowy trwa\u0142y przez kolejne miesi\u0105ce i zako\u0144czy\u0142y si\u0119 zawarciem nieformalnego porozumienia, na mocy kt\u00f3rego niemcy zgodzili si\u0119 na zwolnienie wi\u0119\u017ani\u00f3w, zaopatrywanie upa w bro\u0144 i amunicj\u0119, szkolenie ukrai\u0144skich dywersant\u00f3w, natomiast podziemie ukrai\u0144skie zobowi\u0105za\u0142o si\u0119 do prowadzenia dywersji i dzia\u0142a\u0144 wywiadowczych przeciw si\u0142om radzieckim. motyka podkre\u015bla, \u017ce uk\u0142ad ten zosta\u0142 zawarty w momencie, gdy pozycja niemc\u00f3w na ziemiach zamieszkiwanych przez ukrai\u0144c\u00f3w by\u0142a ju\u017c bardzo z\u0142a i kontrolowali oni jedynie niewielkie obszary. zdaniem tego samego autora z opisywanym porozumieniem nale\u017cy \u0142\u0105czy\u0107 zwolnienie z oboz\u00f3w czo\u0142owych dzia\u0142aczy nacjonalistycznych, w tym stepana bandery.\nod pa\u017adziernika 1944 odnotowane zosta\u0142y pierwsze zrzuty spadochroniarzy ukrai\u0144skich (7 os\u00f3b) dokonane przez niemc\u00f3w, kt\u00f3rzy nast\u0119pnie wzmocnili si\u0142y okr\u0119gu wo-6/grupa \u201esian\u201d.\n11 grudnia 1945 sotnia bur\u0142aki podj\u0119\u0142a pr\u00f3b\u0119 uwolnienia je\u0144c\u00f3w (g\u0142\u00f3wnie niemieckich) z obozu w nehrybce ko\u0142o przemy\u015bla. akcja zako\u0144czy\u0142a si\u0119 niepowodzeniem, g\u0142\u00f3wnie z powodu odmowy przez je\u0144c\u00f3w opuszczenia obozu.\nkontakty upa z niemcami usta\u0142y w 1945 wobec perspektywy ich kl\u0119ski w wojnie.\n\n\n=== pr\u00f3by wsp\u00f3\u0142pracy z polskim podziemiem ===\nw czasie ii wojny \u015bwiatowej dochodzi\u0142o do licznych pr\u00f3b porozumienia mi\u0119dzy polskim rz\u0105dem emigracyjnym a przedstawicielami r\u00f3\u017cnych ukrai\u0144skich ugrupowa\u0144 politycznych. wszystkie zako\u0144czy\u0142y si\u0119 niepowodzeniem ze wzgl\u0119du na nieprzezwyci\u0119\u017caln\u0105 sprzeczno\u015b\u0107 interes\u00f3w: polskiego, zmierzaj\u0105cego do przywr\u00f3cenia terytorialnego status quo ante bellum, tj. granicy polsko-radzieckiej ustalonej w traktacie ryskim z 1921 roku, i ukrai\u0144skiego, d\u0105\u017c\u0105cego do budowy w\u0142asnego niepodleg\u0142ego pa\u0144stwa kosztem cz\u0119\u015bci terytorium polski i zsrr \u2013 cz\u0142onk\u00f3w tej samej antyhitlerowskiej koalicji.\nw lipcu 1941 roku rozpocz\u0119\u0142y si\u0119 rozmowy polsko-ukrai\u0144skie, prowadzone przez przewodnicz\u0105cego ukrai\u0144skiego komitetu centralnego wo\u0142odymyra kubijowycza i przedstawiciela zwz-ak miros\u0142awa \u017cu\u0142awskiego. kontynuowane by\u0142y nast\u0119pnie we wrze\u015bniu 1941, marcu 1942 i marcu 1943. g\u0142\u00f3wnym problemem w rozmowach by\u0142o uzgodnienie przebiegu przysz\u0142ej granicy polsko-ukrai\u0144skiej. ukrai\u0144cy twierdzili, \u017ce w obliczu dw\u00f3ch wrog\u00f3w \u2013 hitlerowskich niemiec i rosji sowieckiej \u2013 oba narody s\u0105 zmuszone do wzajemnych ust\u0119pstw i zawarcia porozumienia. zaproponowali kompromis z granic\u0105 pomi\u0119dzy lini\u0105 bugu i sanu a lini\u0105 zbrucza, okre\u015blaj\u0105c nawet szczeg\u00f3\u0142owiej, \u017ce mog\u0142aby ona przebiega\u0107 w galicji wschodniej wzd\u0142u\u017c rzek op\u00f3r i z\u0142ota lipa (z pozostawieniem lwowa i borys\u0142awsko-drohobyckiego zag\u0142\u0119bia naftowego po stronie polskiej), za\u015b na wo\u0142yniu wzd\u0142u\u017c rzeki styr. polacy stali na stanowisku nienaruszalno\u015bci granicy ryskiej. do zawarcia porozumienia nie dosz\u0142o.\npr\u00f3by porozumienia pr\u00f3bowano osi\u0105gn\u0105\u0107 w 1943 roku po nasilaj\u0105cych si\u0119 atakach upa na polsk\u0105 ludno\u015b\u0107 cywiln\u0105. do kwatery dow\u00f3dztwa si\u0142 upa udali si\u0119: pe\u0142nomocnik okr\u0119gowej delegatury rz\u0105du wo\u0142y\u0144 zygmunt rumel i cz\u0142onek konspiracji ak krzysztof markiewicz. 7 lipca przeprowadzono wst\u0119pne rozmowy w okolicy \u015bwinarzyna na wo\u0142yniu. 8 lipca delegacja pojecha\u0142a na dalsze rozmowy do wsi kustycze, gdzie po odbyciu rozm\u00f3w obaj akowcy zostali zamordowani przez upa.\npropozycja wsp\u00f3\u0142pracy na szczeblu lokalnym zosta\u0142a przedstawiona przez kpt. mariana go\u0142\u0119biewskiego na odprawie dow\u00f3dc\u00f3w z obwod\u00f3w ak hrubiesz\u00f3w, che\u0142m i zamo\u015b\u0107 we wrze\u015bniu 1944. po odprawie tej wydano skierowan\u0105 do ukrai\u0144c\u00f3w ulotk\u0119 wzywaj\u0105c\u0105 do zaprzestania walk i zjednoczenia si\u0119 przeciw wsp\u00f3lnemu wrogowi.\nporozumienie to nie znalaz\u0142o poparcia we w\u0142adzach centralnych delegatury si\u0142 zbrojnych. komendant obszaru centralnego dsz, jan mazurkiewicz \u201erados\u0142aw\u201d zabroni\u0142 prowadzenia dalszych rozm\u00f3w. jednak\u017ce do wiosny 1947 na terenie lubelszczyzny i podlasia zawieszenie broni mi\u0119dzy upa a polskim podziemiem poakowskim by\u0142o mniej wi\u0119cej przestrzegane, dochodzi\u0142o nawet do wsp\u00f3\u0142dzia\u0142ania zbrojnego (atak \u017co\u0142nierzy upa i win na hrubiesz\u00f3w 28 maja 1946).\n\nw roku 1945 dosz\u0142o do wielu spotka\u0144 ak-win i oun-upa. odbywa\u0142y si\u0119 one na r\u00f3\u017cnych szczeblach i po wst\u0119pnych uzgodnieniach niejednokrotnie ko\u0144czy\u0142y si\u0119 zawarciem porozumienia. warto doda\u0107, \u017ce r\u00f3wnie\u017c posterunki milicji (obsadzone cz\u0119sto przez by\u0142ych akowc\u00f3w) zawiera\u0142y z upa porozumienia o nieagresji a czasem i o wsp\u00f3\u0142pracy.\ndo spotka\u0144 polsko-ukrai\u0144skich dosz\u0142o mi\u0119dzy innymi:\n\n29 kwietnia 1945 r. we wsi siedliska k. dynowa, porozumienie zawarli: wys\u0142ani przez kpt. dragana sotirovi\u010da \u201edra\u017c\u0119\u201d \u2013 ppor. j\u00f3zef szajda \u201ebelabes\u201d oraz plut. pchor. tadeusz german \u201epirat\u201d i reprezentuj\u0105cy stron\u0119 ukrai\u0144sk\u0105 kierownik 4. rejonu i okr\u0119gu oun micha\u0142 d\u017cuman \u201eborys\u201d. porozumienie obj\u0119\u0142o ziemi\u0119 rzeszowsk\u0105 i ziemi\u0119 przemysk\u0105, przetrwa\u0142o do jesieni 1945 roku.\n21 maja 1945 r. dosz\u0142o do spotkania w przysi\u00f3\u0142ku \u017cary b\u0119d\u0105cym cz\u0119\u015bci\u0105 wsi lubliniec nowy (obecnie nowy lubliniec pow. lubacz\u00f3w). w literaturze przedmiotu cz\u0119sto podawana jest b\u0142\u0119dna informacja, \u017ce spotkanie to odby\u0142o si\u0119 w rudzie r\u00f3\u017canieckiej. by\u0142y to najwa\u017cniejsze rozmowy polskiego i ukrai\u0144skiego podziemia spo\u015br\u00f3d wszystkich, kt\u00f3re przeprowadzono w latach 1945\u20131946. ich miejsce i czas ustalono na spotkaniu wst\u0119pnym, do kt\u00f3rego dosz\u0142o 2 maja 1945 r. w przysi\u00f3\u0142ku doliny wsi \u017cuk\u00f3w. uczestniczyli w nim por. marian warda \u201ema\u0142y\u201d, \u201epolakowski\u201d i myko\u0142a wynnyczuk \u201ekornijczuk\u201d, \u201ewyr\u201d. stron\u0119 polsk\u0105 reprezentowa\u0142a delegacja na czele z kpt. marianem go\u0142\u0119biewskim \u201esterem\u201d, ze strony ukrai\u0144skiej przybyli pp\u0142k jurij \u0142opatynski \u201eszejk\u201d (otrzyma\u0142 pe\u0142nomocnictwa bezpo\u015brednio od szuchewycza), referent organizacyjny ii okr\u0119gu oun myko\u0142a wynnyczuk \u201ewyr\u201d \u201ekornijczuk\u201d i serhij martyniuk \u201ehrab\u201d. porozumienie obejmowa\u0142o nieagresj\u0119, wsp\u00f3\u0142prac\u0119 i pomoc. dotyczy\u0142o powiat\u00f3w: lubacz\u00f3w, tomasz\u00f3w lubelski, hrubiesz\u00f3w, bi\u0142goraj i che\u0142m. przetrwa\u0142o do kwietnia 1947 roku.\n27/28 pa\u017adziernika 1945 r. dosz\u0142o do spotkania na kolonii tuczna k. choroszczynki pow. bia\u0142a podlaska. strony reprezentowali: mjr. jan szatowski \u201eszaty\u0144ski\u201d i serhij martyniuk \u201ehrab\u201d, \u201ekryha\u201d. porozumienie obj\u0119\u0142o pow. w\u0142odawa i bia\u0142a podlaska. pomimo wyst\u0119puj\u0105cych zgrzyt\u00f3w i wzajemnych pretensji przetrwa\u0142o do pocz\u0105tku 1947 roku.\nw grudniu 1945 r. na kolonii ko\u0142o do\u0142hobyczowa spotkali si\u0119: por. jan \u0142ab\u0105dzki \u201ego\u0142\u0105b\u201d i dw\u00f3ch przedstawicieli strony ukrai\u0144skiej.\n1 kwietnia 1946 r. w sahryniu pow. hrubiesz\u00f3w spotkali si\u0119: por. stanis\u0142aw ksi\u0105\u017cek \u201ewyrwa\u201d i referent propagandowy iii okr\u0119gu oun teodor harasymiak \u201edunajski\u201d.\n18 maja 1946 r. w folwarku mi\u0119tkie pow. hrubiesz\u00f3w, spotkali si\u0119: jan zadr\u0105g \u201eostoja\u201d i teodor harasymiak \u201edunajski\u201d. stron\u0119 polsk\u0105 reprezentowa\u0142o dwunastu delegat\u00f3w, a ukrai\u0144sk\u0105 tylko trzech. ukrai\u0144cy nie przypuszczali, \u017ce polacy przywi\u0105zuj\u0105 tak du\u017c\u0105 wag\u0119 do tego spotkania. trwa\u0142o ono oko\u0142o 10 godzin, a omawiano mi\u0119dzy innymi wsp\u00f3ln\u0105 akcj\u0119 na hrubiesz\u00f3w, przeprowadzon\u0105 27/28 maja.\nw dniach 2 i 3 sierpnia 1946 r. we w\u0142adzinie gm. uhanie pow. hrubiesz\u00f3w z podziemiem polskim i ukrai\u0144skim spotka\u0142 si\u0119 william derek selby, korespondent \u201esunday times\u2019a\u201d.poza wymienionymi, by\u0142o wiele spotka\u0144 o mniejszej randze, gdzie porozumienia zawiera\u0142y z oun-upa polskie podziemie i milicja, a dotyczy\u0142y obszar\u00f3w gmin.\n\n\n=== wsp\u00f3\u0142praca z rumuni\u0105 ===\npod koniec 1943 upa podj\u0119\u0142a rozmowy z rumuni\u0105 w bukareszcie na temat wsp\u00f3\u0142pracy wojskowej. nie zako\u0144czy\u0142y si\u0119 porozumieniem, jednak w\u0142adze rumu\u0144skie zwolni\u0142y znajduj\u0105cych si\u0119 w wi\u0119zieniach rumu\u0144skich dzia\u0142aczy oun.\nopr\u00f3cz tego w czerwcu i lipcu 1949 jedna z sotni upa zorganizowa\u0142a rajd do rumunii, w celu nawi\u0105zania kontaktu z tamtejszym podziemiem antykomunistycznym. wyniki tego wypadu nie s\u0105 znane.\n\n\n=== wsp\u00f3\u0142praca z w\u0119grami ===\nw grudniu 1943 dosz\u0142o w budapeszcie (w tajemnicy przed niemcami) do spotkania delegat\u00f3w upa z w\u0142adzami w\u0119gierskimi. zako\u0144czy\u0142o si\u0119 ono zawarciem porozumienia, w kt\u00f3rym w\u0119grzy, w zamian za nieatakowanie ich wojsk, zobowi\u0105zali si\u0119 dostarcza\u0107 upa bro\u0144 i amunicj\u0119. dostarczano r\u00f3wnie\u017c instruktor\u00f3w wojskowych, kt\u00f3rzy dla niepoznaki wyst\u0119powali jako je\u0144cy wojenni. poza tym przy w\u0119gierskim sztabie generalnym umieszczono oficera \u0142\u0105cznikowego upa.\n\n\n== powojenne oceny ukrai\u0144skiej powsta\u0144czej armii ==\nw okresie istnienia zsrr historycy dzia\u0142aj\u0105cy w ukrai\u0144skiej srr nie mogli prowadzi\u0107 rzetelnych bada\u0144 nad dzia\u0142alno\u015bci\u0105 upa z powodu przemilczania jej udzia\u0142u w walce z niemcami oraz w\u0142adz\u0105 sowieck\u0105. grzegorz motyka przedstawi\u0142 opini\u0119, i\u017c antykomunistyczne podziemie mo\u017cna by\u0142o opisywa\u0107 jedynie w czarnych barwach \u2013 jako zbrodnicze, kolaboracyjne i bandyckie. podobnemu ideologicznemu zniekszta\u0142ceniu podlega\u0142a historiografia w prl, cho\u0107 pojawia\u0142y si\u0119 w niej interesuj\u0105ce prace. z przyczyn politycznych nie m\u00f3wiono o prawdziwych zbrodniach upa dokonanych na kresach wschodnich, rekompensuj\u0105c je, szczeg\u00f3lnie w pozycjach beletrystycznych opisami niekiedy fikcyjnych zbrodni upa na terenie powojennej polski oraz innymi ubarwionymi opisami rzeczywisto\u015bci. zdaniem grzegorza motyki pomijano fakty mog\u0105ce pozytywnie \u015bwiadczy\u0107 o upa (walka o pa\u0144stwowo\u015b\u0107 ukrainy), a uwypuklano fakty kolaboracji z iii rzesz\u0105. grzegorz motyka uwa\u017ca, \u017ce celem tak prowadzonej propagandy prl by\u0142o zniech\u0119cenie polak\u00f3w do idei niepodleg\u0142o\u015bci ukrainy, ukojenie t\u0119sknoty za kresami wysiedlonych polak\u00f3w i przedstawienie funkcjonariuszy polski ludowej walcz\u0105cych z upa jako polskich patriot\u00f3w.\nihor iljuszyn i grzegorz motyka zgodnie uwa\u017caj\u0105, \u017ce historiografie niepodleg\u0142ej ukrainy i polski odziedziczy\u0142y po epoce komunizmu zniekszta\u0142cony obraz upa i stosunk\u00f3w polsko-ukrai\u0144skich i musia\u0142y od podstaw podj\u0105\u0107 si\u0119 badania tych temat\u00f3w.\nupa jest odmiennie oceniana przez mieszka\u0144c\u00f3w wschodu i zachodu ukrainy. na wschodzie kraju nacjonalistyczna partyzantka jest odbierana ca\u0142kowicie negatywnie, natomiast na zachodzie cz\u0119\u015b\u0107 ukrai\u0144c\u00f3w otacza j\u0105 czci\u0105. publikacje ukrai\u0144skie po\u015bwi\u0119cone tematyce upa skupiaj\u0105 si\u0119 na jej walce z zsrr i niemcami hitlerowskimi, marginalizuj\u0105c problem stosunku tej organizacji do polak\u00f3w, wzgl\u0119dnie sprowadzaj\u0105c przebieg wydarze\u0144 do wojny partyzanckiej.\n\nw polsce natomiast na upa patrzy si\u0119 g\u0142\u00f3wnie przez pryzmat ludob\u00f3jstwa pope\u0142nionego na polakach. ks. tadeusz isakowicz-zaleski uwa\u017ca, \u017ce ukrai\u0144ska powsta\u0144cza armia, tak jak ss czy gestapo, na zawsze pozostanie organizacj\u0105 zbrodnicz\u0105, odpowiedzialn\u0105 za cierpienia setek tysi\u0119cy polak\u00f3w, \u017cyd\u00f3w, ukrai\u0144c\u00f3w i przedstawicieli innych narodowo\u015bci; podobne pogl\u0105dy prezentuj\u0105 za nim \u015brodowiska kresowe i ich sympatycy.\n\ngrzegorz motyka (2011):\n\n\n=== upami\u0119tnienie upa po wojnie ===\nw 1994 r. w miejscowo\u015bci hruszowice wybudowano jedyny w polsce pomnik upa, upami\u0119tniaj\u0105cy bojownik\u00f3w upa, poleg\u0142ych w walce o tzw. zakerzonie w 1946 r. (zburzony 26 kwietnia 2017).\nw 1995 rada g\u0142\u00f3wna zwi\u0105zku ukrai\u0144c\u00f3w w polsce z\u0142o\u017cy\u0142a do sejmu projekt ustawy przyznaj\u0105cy cz\u0142onkom upa, kt\u00f3rzy byli wi\u0119zieni w czasach stalinowskich, uprawnie\u0144 kombatanckich. w projekcie zuwp postulowa\u0142 r\u00f3wnie\u017c, aby pa\u0144stwo polskie wyp\u0142aci\u0142o odszkodowania ofiarom akcji wis\u0142a.\n25 stycznia 1995 w komisji mniejszo\u015bci narodowych i etnicznych sejmu oraz ropwim zawarto porozumienie o wsp\u00f3\u0142pracy ze zwi\u0105zkiem ukrai\u0144c\u00f3w w polsce, okre\u015blaj\u0105c kryteria upami\u0119tnienia ukrai\u0144c\u00f3w. w uchwale uzgodniono, \u017ce miejsca pami\u0119ci powinny by\u0107 zwi\u0105zane z faktycznym miejscem poch\u00f3wku, a napisy na p\u0142ytach i pomnikach musz\u0105 by\u0107 dwuj\u0119zyczne i nie mog\u0105 godzi\u0107 w uczucia polak\u00f3w. inicjatyw\u0119 poparli wszyscy obecni, w tym przedstawiciele zwi\u0105zku ukrai\u0144c\u00f3w w polsce.\n14 pa\u017adziernika 2006 roku, w 64. rocznic\u0119 powstania upa prezydent wiktor juszczenko, podpisa\u0142 dekret uznaj\u0105cy ukrai\u0144sk\u0105 powsta\u0144cz\u0105 armi\u0119 za ruch wyzwole\u0144czy. dekret ten ma jedynie znaczenie propagandowe, gdy\u017c odpowiednia uchwa\u0142a nie zosta\u0142a jeszcze podj\u0119ta przez ukrai\u0144ski parlament, a ponadto prezydent ukrainy nie ma uprawnie\u0144 do nadawania komukolwiek statusu kombatanta i do przyznawania zwi\u0105zanych z tym przywilej\u00f3w i ulg.\n11 pa\u017adziernika 2007 borys tarasiuk wezwa\u0142 prezydenta juszczenk\u0119 do wydania dekretu, uznaj\u0105cego upa za stron\u0119 walcz\u0105c\u0105 o niepodleg\u0142o\u015b\u0107 pa\u0144stwa. wyst\u0105pienie tarasiuka jako przewodnicz\u0105cego ludowego ruchu ukrainy przypada w tygodniu poprzedzaj\u0105cym 65. rocznic\u0119 powstania upa. w swoim apelu oceni\u0142, \u017ce \u201eupa z honorem wype\u0142nia\u0142a swe obowi\u0105zki wobec narodu i zas\u0142uguje na pami\u0119\u0107 i szacunek ze strony pa\u0144stwa i obywateli\u201d.\n16 czerwca 2009 w parlamencie litwy uroczy\u015bcie otwarto wystaw\u0119 ku czci ukrai\u0144skiej powsta\u0144czej armii, w otwarciu wystawy przygotowanej przez stron\u0119 ukrai\u0144sk\u0105 wzi\u0119li udzia\u0142 m.in. wicemarsza\u0142ek sejmu litwy algis kaszeta, dyrektor centrum badania ludob\u00f3jstwa i ruchu oporu mieszka\u0144c\u00f3w litwy terese birute- burauskait\u0117, pose\u0142 litewskiego sejmu dalia koudite, europose\u0142 vytautas landsbergis, ambasador ukrainy na litwie ihor prokopczuk, dyrektor wydzielonego pa\u0144stwowego archiwum s\u0142u\u017cby bezpiecze\u0144stwa ukrainy wo\u0142odymyr wiatrowycz. nast\u0119pnie wystawa b\u0119dzie prezentowana w rydze i tallinnie.\nw pa\u017adzierniku 2021 roku lwowska rada obwodowa przyj\u0119\u0142a uchwa\u0142\u0119, w kt\u00f3rej og\u0142osi\u0142a rok 2022 rokiem ukrai\u0144skiej powsta\u0144czej armii. deputowani zwr\u00f3cili si\u0119 te\u017c z apelem do rady najwy\u017cszej ukrainy o podj\u0119cie takiej inicjatywy na poziomie pa\u0144stwowym. pod koniec grudnia 2021 roku rada najwy\u017csza przyj\u0119\u0142a uchwa\u0142\u0119 o wa\u017cnych rocznicach historycznych, kt\u00f3re zostan\u0105 upami\u0119tnione na szczeblu pa\u0144stwowym w latach 2022\u20132023; w\u015br\u00f3d nich znalaz\u0142a si\u0119 m.in. przypadaj\u0105ca na 2022 rok 80. rocznica powstania upa.\n\n\n=== pot\u0119pienie upa po wojnie ===\n27 pa\u017adziernika 2009 r. sejmik wojew\u00f3dztwa opolskiego przeg\u0142osowa\u0142 rezolucj\u0119 upami\u0119tniaj\u0105c\u0105 polskie ofiary zbrodni pope\u0142nionych przez upa i oun. w tek\u015bcie tym organizacje te zosta\u0142y uznane za zbrodnicze.\n28 grudnia 2009 r. sejmik wojew\u00f3dztwa podkarpackiego pot\u0119pi\u0142 zbrodniarzy z oun-upa, kt\u00f3rzy dokonali ludob\u00f3jstwa na obywatelach ii rzeczypospolitej polskiej na kresach.23 lutego 2010 r. sejmik wojew\u00f3dztwa lubuskiego pot\u0119pi\u0142 gloryfikacj\u0119 na zachodniej ukrainie organizacji ukrai\u0144skich nacjonalist\u00f3w i ukrai\u0144skiej powsta\u0144czej armii, a tak\u017ce przyznanie tytu\u0142u bohatera ukrainy stepanowi banderze.\nw odpowiedzi na uchwa\u0142\u0119 parlamentu ukrainy z 9 kwietnia 2015 roku, dotycz\u0105c\u0105 uznania bojownik\u00f3w upa za walcz\u0105cych o niepodleg\u0142o\u015b\u0107 ukrainy oraz wprowadzaj\u0105c\u0105 kary za krytyk\u0119 oun-upa, europejscy (w tym ukrai\u0144scy) i ameryka\u0144scy naukowcy i specjali\u015bci od historii ukrainy wystosowali otwarte pismo do prezydenta ukrainy petro poroszenki i przewodnicz\u0105cego rady wo\u0142odymyra hrojsmana w kt\u00f3rym skrytykowali t\u0119 decyzj\u0119 przyj\u0119t\u0105 bez debaty w parlamencie, ograniczanie prawa do wolno\u015bci wypowiedzi, oraz wezwali prezydenta ukrainy do odrzucenia tej uchwa\u0142y. w szczeg\u00f3lno\u015bci uznano za niepokoj\u0105ce zabranianie krytykowania upa, kt\u00f3ra wzi\u0119\u0142a udzia\u0142 w ludob\u00f3jstwie polak\u00f3w podczas drugiej wojny \u015bwiatowej, jak i oun, kt\u00f3ra w 1941 roku uczestniczy\u0142a w pogromach \u017cyd\u00f3w pod okupacj\u0105 niemieck\u0105, a frakcja melnykowska oun-m pozosta\u0142a przez ca\u0142\u0105 wojn\u0119 sojusznikiem hitlerowskich niemiec.nie zwa\u017caj\u0105c na tego typu g\u0142osy, 15 maja 2015 petro poroszenko podpisa\u0142 pakiet ustaw, w tym w/wym. uznaj\u0105c\u0105 cz\u0142onk\u00f3w upa za bojownik\u00f3w o wolno\u015b\u0107 ukrainy, tym samym daj\u0105c weteranom upa prawo do specjalnych gwarancji socjalnych i ulg pa\u0144stwowych. jednym z autor\u00f3w wspomnianych ustaw by\u0142 syn przedostatniego dow\u00f3dcy upa jurij szuchiewicz.\n\n\n== zobacz te\u017c ==\nmarsz ukrai\u0144skich nacjonalist\u00f3w \u2013 hymn upa/oun\nczystka etniczna w wojew\u00f3dztwach lwowskim, tarnopolskim i stanis\u0142awowskim\nukrai\u0144ska g\u0142\u00f3wna rada wyzwole\u0144cza\nukrai\u0144ska policja pomocnicza\nukrai\u0144ska polityka historyczna\npodziemie reakcyjne\nrze\u017a wo\u0142y\u0144ska\nsamooboronni kuszczowi widdi\u0142y\ns\u0142awa ukrajini! herojam s\u0142awa!\nfa\u0142szowanie historii ludob\u00f3jstwa oun i upa\n\n\n== linki zewn\u0119trzne ==\nukrai\u0144ska powsta\u0144cza armia \u2013 w encyclopedia of ukraine (ang.)\nlitopisy upa\n\n\n== przypisy ==\n\n\n== bibliografia ==\nmychaj\u0142o duda \u201ehromenko\u201d, wielki rajd, wydawnictwo mireki, 2013 .\nantoni b. szcze\u015bniak, wies\u0142aw szota \u2013 droga do nik\u0105d. dzia\u0142alno\u015b\u0107 organizacji ukrai\u0144skich nacjonalist\u00f3w \u0456 jej likwidacja w polsce, warszawa 1973\nmyko\u0142a \u0142ebed \u2013 \u0443\u043a\u0440\u0430\u0457\u043d\u0441\u044c\u043a\u0430 \u043f\u043e\u0432\u0441\u0442\u0430\u043d\u0441\u044c\u043a\u0430 \u0430\u0440\u043c\u0456\u044f, monachium 1946 (ukr.)\n\u0142ew szankow\u015bkyj \u2013 \u0443\u043a\u0440\u0430\u0457\u043d\u0441\u044c\u043a\u0430 \u043f\u043e\u0432\u0441\u0442\u0430\u043d\u0441\u044c\u043a\u0430 \u0430\u0440\u043c\u0456\u044f. \u0456\u0441\u0442\u043e\u0440\u0456\u044f \u0443\u043a\u0440. \u0432\u0456\u0439\u0441\u044c\u043a\u0430, winnipeg 1953 (ukr.)\ngrzegorz motyka, ukrai\u0144ska partyzantka 1942\u20131960, warszawa 2006.\ngrzegorz motyka, rafa\u0142 wnuk, pr\u00f3by porozumienia polsko-ukrai\u0144skiego wobec zagro\u017cenia sowieckiego w latach 1944\u20131947, biuletyn ipn, 8/2001, warszawa 2001 s. 26\u201330.\ngrzegorz motyka, cie\u0144 k\u0142yma sawura. polsko-ukrai\u0144ski konflikt pami\u0119ci.\nwiktor poliszczuk, legal and political assessment of the oun and upa, toronto, 1997.\nwiktorw. poliszczuk wiktorw., dowody zbrodni oun i upa: dzia\u0142alno\u015b\u0107 ukrai\u0144skich struktur nacjonalistycznych w latach 1920-1999, toronto: [nak\u0142ad autora], 2000, isbn 0-9685668-1-2, oclc 69633651 .brak strony (ksi\u0105\u017cka)\nlucyna kuli\u0144ska i adam roli\u0144ski. antypolska akcja nacjonalist\u00f3w ukrai\u0144skich w ma\u0142opolsce wschodniej w \u015bwietle dokument\u00f3w rady g\u0142\u00f3wnej opieku\u0144czej 1943\u20131944, krak\u00f3w 2003.\nj\u00f3zef anczarski i j\u00f3zef wo\u0142cza\u0144ski, kronikarskie zapisy z lat cierpie\u0144 i grozy w ma\u0142opolsce wschodniej 1939\u20131946. wyd. b\u0142. jakuba strzemi\u0119 \u2013 archidiecezji lwowskiej ob. \u0142aci\u0144skiego odzdzia\u0142 w krakowie, lw\u00f3w\u2013krak\u00f3w 1998. isbn 83-906044-6-9, issn 1429-6292.\nhenrykh. koma\u0144ski henrykh., szczepans. siekierka szczepans., ludob\u00f3jstwo dokonane przez nacjonalist\u00f3w ukrai\u0144skich na polakach w wojew\u00f3dztwie tarnopolskim 1939-1946, wyd. 2, wroc\u0142aw: nortom, 2006, isbn 83-89684-61-6, isbn 978-83-89684-61-5, oclc 156875487 .\nw\u0142adys\u0142aww. siemaszko w\u0142adys\u0142aww., ewae. siemaszko ewae., ludob\u00f3jstwo dokonane przez nacjonalist\u00f3w ukrai\u0144skich na ludno\u015bci polskiej wo\u0142ynia 1939-1945, warszawa: \u201evon borowiecky\u201d, 2000, isbn 83-87689-34-3, oclc 749680885 .\npetro mirczuk, \u0443\u043a\u0440\u0430\u0457\u043d\u0441\u044c\u043a\u0430 \u043f\u043e\u0432\u0441\u0442\u0430\u043d\u0441\u044c\u043a\u0430 \u0430\u0440\u043c\u0456\u044f 1942\u20131952, monachium 1953\nmariusz moszkowicz, gdzie w maju 1945 r. kierownictwo inspektoratu ak-dsz zamo\u015b\u0107 prowadzi\u0142o rozmowy i zawar\u0142o porozumienie z oun-b i upa?, cieszanowskie zeszyty regionalne, 5/2012, cieszan\u00f3w 2012, s. 71\u201386\nwitold listowski (red.), ludob\u00f3jstwo oun-upa na kresach po\u0142udniowo-wschodnich, k\u0119dzierzyn-ko\u017ale 2013. isbn 978-83-63999-04-9."