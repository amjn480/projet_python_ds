"qmusic (tot 31 augustus 2015 weergegeven als q-music) is een commercieel nederlands radiostation dat sinds 31 augustus 2005 uitzendt. het station is eigendom van het mediabedrijf dpg media uit vlaanderen.\n\n\n== start ==\nde persgroep (dat in 2019 de naam wijzigde in dpg media) nam op 1 juli 2005 de kabel- en etherfrequenties van noordzee fm over van talpa radio voor een symbolisch bedrag van \u00e9\u00e9n euro. talpa moest het frequentiepakket waarop noordzee uitzond snel van de hand doen om marktleider radio 538 te kunnen overnemen. beide stations zonden namelijk uit op een ongeclausuleerd fm-kavel en het was destijds in nederland niet toegestaan om meerdere van dit soort kavels in bezit te hebben.\nna nog twee maanden met een uitgeklede versie van noordzee fm door te zijn gegaan (noordzee summertime), startten de nieuwe eigenaren op 31 augustus 2005 omstreeks 20:30 uur, een aantal uur eerder dan was aangekondigd, een in vlaanderen succesvol radioformat, onder de noemer qmusic. de laatste plaat die te horen was op noordzee fm, vlak voor 20:30 uur, was \u00b4love you more\u00b4 van racoon. de eerste plaat die een paar minuten later op het nieuwe qmusic te horen was, was \u00b4owner of a lonely heart\u00b4 van max graham en yes.\nhet format bestaat uit veel recente hits, korte presentaties met een positieve ondertoon, een opvallend ochtendprogramma en veel acties.\n\n\n== studio ==\nqmusic gebruikte de eerste jaren de noordzee fm studio aan de 's gravelandseweg in hilversum, maar verhuisde eind september 2009 naar de voormalige kauwgomfabriek maple leaf op het industrieterrein overamstel in amsterdam. de studio staat boven op een van de gebouwen waar een extra verdieping is geplaatst.\nqmusic heeft drie studio's. studio 1 (hoofdstudio), studio 2 (reservestudio) en een studio op het dakterras. de reservestudio wordt gebruikt om programma's voor te bereiden en eerder ook voor het ochtendprogramma van zusterzender joe.\ntijdens de coronacrisis wordt er na wisseling van een programma regelmatig tussen studio 1 en 2 gewisseld in verband met de hygi\u00ebnemaatregelen.\nde studio op het dakterras werd oorspronkelijk gebruikt in de zomermaanden. sinds 2014 werd deze gebruikt door qmusic limburg. nu zit hier een speciale nieuwsredactie met opnamecellen voor de non-stop kanalen van qmusic.\nin augustus 2021 werd het decor van studio 1 compleet vernieuwd en werd er tijdens de verbouwing 3 weken lang 24/7 uitgezonden vanaf studio 2\nin 2019 kondigde dpg media aan dat ze een nieuw hoofdkantoor lieten bouwen in de amsterdamse wijk overamstel. hierin komen ook de studio's en redactie van qmusic. op 24 maart 2021 werd gestart met de bouw. eind 2023 is het gebouw gereed, waarna qmusic daarnaartoe zal verhuizen.\n\n\n== medewerkers ==\n\n\n=== programmadirecteur ===\n\n\n=== diskjockeys ===\n\n\n=== zenderstemmen ===\n\n\n=== sidekicks ===\n\n\n=== nieuwslezers ===\nieder uur (van 6:00 tot 10:00 uur en van 16:00 tot 19:00 uur elk half uur) wordt het nieuws uitgezonden. jarenlang werd het nieuws verzorgd door het anp. sinds januari 2021 wordt het nieuws van 6:00 tot 00:00 uur op werkdagen aangeleverd door nu.nl. op de overige uren waren nog de anp bulletins te horen. in april 2021 werden de nu.nl bulletins uitgebreid naar het weekend.de nu.nl nieuwsbulletins worden voorgelezen door nieuwslezers van qmusic zelf. er is dan vaak ook interactie tussen de dj en de nieuwslezer en soms worden er audiofragmenten in het bulletin uitgezonden.onderstaande eigen nieuwslezers zijn/waren te horen op qmusic:\n\n\n== programma's ==\n\n\n=== maandag t/m donderdag ===\nhet programma mattie & marieke is sinds 3 september 2018 vanaf 6:00 uur te horen (aanvankelijk tot 9:00 uur, sinds april 2020 tot 10:00 uur) en wordt gepresenteerd door mattie valk en marieke elsinga. op vrijdagen wordt elsinga sinds november 2023 vervangen door kai merckx. eerder waren van 6:00 tot 9:00 uur te horen: je dag is goed (september 2005-maart 2008), ruuddewild.nl / ruud de wild & de q-ochtendshow / ruud de wild in de morgen (maart 2008-september 2010), goeiemorgenshow (november 2010-april 2012), mattie & wietze (april 2012-mei 2017) en mattie, fien & igmar (9 oktober 2017-13 juli 2018).\nna het ochtendprogramma volgt een uur lang het foute uur. sinds april 2020 wordt dit uur uitgezonden van 10:00 tot 11:00 uur in het programma van menno barreveld, dat tot 13:00 uur duurt. wim van helden presenteert aansluitend tot 16:00 uur. eerder waren onder anderen gijs staverman, martijn kolkman, wouter van der goes en lieke veld overdag te horen.\ntussen 16:00 en 19:00 uur is sinds oktober 2018 domien verschuuren te beluisteren. vroegere presentatoren van het middagprogramma waren menno barreveld (1 september 2005 t/m 7 maart 2008), jeroen van inkel met van inkel in de middag (maart 2008 t/m juni 2014), niek van der bruggen (juli 2014 t/m oktober 2016) en stephan bouwman (januari 2017 t/m augustus 2018).\nin de avond zijn al vele dj's te horen geweest. kai merckx (19:00-22:00 uur) en joost swinkels (22:00-1:00 uur) zijn anno 2023 te horen.\nde eerste jaren waren er geen gepresenteerde nachtprogramma's. vanaf het najaar van 2010 tot 2016 had qmusic een volledige nachtprogrammering waarin voornamelijk talenten werden opgeleid. daarna werd een aantal jaar een deel van de nacht gepresenteerd, onder anderen door martijn kolkman. van september 2020 tot maart 2021 was de nacht weer volledig non-stop. sinds 8 maart 2021 werd het programma van joost swinkels met \u00e9\u00e9n uur verlengd (eindtijd was eerst tot 0:00), waardoor er 's nachts weer gedeeltelijk werd gepresenteerd. bovendien is er van 5.00 tot 6.00 uur een pre-ochtendshow te horen met de beste fragmenten van mattie & marieke van de vorige uitzending; deze uitzending werd een tijd lang verzorgd door bas van nimwegen, maar sinds mei 2022 wordt dit gedaan door vincent pronk.\n\n\n=== vrijdag ===\nsinds 2011 is er op vrijdagavond een andere programmering. meestal zijn dan dj's te horen die ook in het weekend programma's maken. daarnaast is sinds het voorjaar van 2012 een hitlijst op vrijdagmiddag te horen. met komst van de nederlandse top 40 begin 2019 wijkt ook de dagprogrammering op vrijdag af. de middagshow is toen geschrapt en domien verschuuren presenteert deze hitlijst dan tussen 14:00 en 18:00 uur. tussen 10:00 tot 14:00 uur maken barreveld en van helden ieder een programma van 2 uur. vroegere hitlijsten op qmusic waren de itunes top 30 en q25.\nsinds 18 september 2020 presenteren kai merckx (t/m oktober 2023), bram krikke en tom van der weerd een programma van 18:00 tot 21:00, met vanaf 18:00 een extra foute uur. stephan bouwman (21:00-00:00 uur) en cain slobbe (00:00-02:00 uur) sluiten de vrijdagprogrammering af.\n\n\n=== zaterdag en zondag ===\naanvankelijk stonden er geen dj's geprogrammeerd in het weekend en konden luisteraars muziek aanvragen via de telefoon. vanaf oktober 2006 werden de weekendochtenden vanaf 7:00 uur gepresenteerd door dani\u00ebl smulders. korte tijd was er een volledige weekendprogrammering overdag, waarin ook marcel vermeer en timon jacobs waren te horen.\nvanaf 2010 werd de weekendprogrammering weer verder uitgebreid met dj's die uit de weekprogrammering kwamen, zoals wim van helden, wouter van der goes en timon jacobs. later werd de weekendprogrammering door programmadirecteur iwan reuvekamp steeds meer aangekleed met talenten die vanuit het q-college waren opgeleid. vanaf 2019 besloot programmadirecteur dave minneboo ook dj's van andere zenders te halen voor een plek in de weekendprogrammering, zoals jordi warners, bram krikke en armin van buuren.\nanno 2022 zijn in het weekend bas van nimwegen (07:00-10:00 uur), kimberley dekker (10:00-12:00 uur), tom van der weerd en bram krikke (12:00-15:00 uur), stephan bouwman (15:00-18:00 uur) en lars boele (18:00-21:00 uur) te horen. bouwman herhaalt op zaterdag in zijn programma de top 40 en aansluitend start boele de zaterdagavond met een extra foute uur.\nde late zaterdagavond en -nacht bestaat sinds september 2020 uit programma's met dancemuziek. aanvankelijk waren armin van buuren met a state of trance en de worldwide club 20 te horen en menno barreveld met de maximum weekend mix. op 16 oktober 2021 werd de dance-programmering verder uitgebreid met programma's van sunnery james & ryan marciano, het beste van tomorrowland one world radio en afrojack. per 10 september 2022 kwam er een nieuwe danceprogrammering, omdat alle live-dj's teruggingen naar radio 538. de line-up werd als volgt: kris kross amsterdam (21:00-22:00), worldwide club 20 met domien verschuuren (22:00-00:00), maximum weekend mix met tom van der weerd (00:00-01:00), lost radio - lost frequencies (01:00-02:00) en tomorrowland one world radio met menno barreveld (02:00 - 03:00).\nde late zondagavond wordt gepresenteerd door edwin noorlander (21:00-00:00 uur).\nhet foute uur was van juni 2012 t/m augustus 2020 ook in het weekend van 9:00 tot 10:00 uur te beluisteren.\n\n\n== hitlijsten ==\n\n\n=== het foute uur ===\njaarlijks wordt op de laatste vrijdag van juni de foute party georganiseerd in de brabanthallen in 's-hertogenbosch. vanaf 2013 was er een extra show op zaterdag. in 2024 is de vrijdagshow geschrapt en start de show op zaterdag eerder.\nsinds 2018 werkt qmusic samen met televisiezender star channel. zij zenden op oudejaarsavond het foute uur uit. in 2016 werd dit gedaan door net5.\nin 2020 ging vanwege de coronacrisis in nederland de foute party niet door, ook bestond het foute uur 15 jaar. om die reden werd de top 500 van het foute uur uitgebreid tot de foute 1500. deze lijst wordt sindsdien jaarlijks uitgezonden in de laatste week van juni. hierbij wordt de top 10 tot de laatste dag geheim gehouden, zodat het tot op het laatste moment spannend blijft wie er op nummer 1 staat. in 2021 werd de lijst eenmalig ook tussen kerst en oud en nieuw uitgezonden. in 2023 mochten 1500 luisteraars de lijst gezamenlijk afknallen met confettikanonnen tijdens het \"nationaal confetti moment\". kai, tom en bram deden hiervoor een oproep aan de luisteraars. \n\n\n=== itunes ===\nvan september 2010 t/m halverwege december 2016 werkte het station samen met itunes. iedere week werd de itunes top 30 uitgezonden met een overzicht van de dertig meest verkochte liedjes in de itunes store. in 2017 is de lijst vervangen door de q25.\n\n\n=== q25 ===\nvan januari 2017 t/m december 2018 was de q25 iedere vrijdagmiddag op het station te horen met de 25 populairste liedjes van de week. via de app en de website van qmusic konden luisteraars op elk liedje een duimpje omhoog of omlaag geven. op basis hiervan werd de q25 samengesteld. de laatste q25 werd uitgezonden op 21 december 2018 waarna vanaf 4 januari 2019 de q25 verdween van de zender omdat deze werd opgevolgd door de nederlandse top 40.\n\n\n=== top 40 ===\nde nederlandse top 40 was t/m december 2018 op radio 538 te horen en werd bij hun na 26 jaar uit de programmering geschrapt i.v.m. voor hun te hoge kosten, waarop de stichting nederlandse top 40 op zoek moest naar een vervangende zender voor de lijst. op 24 september 2018 werd bekend dat deze vanaf 4 januari 2019 uitgezonden zou gaan worden bij qmusic, waarmee in december 2018 een einde aan de q25 kwam.\n\n\n=== top 500/top 100 van het jaar ===\nin 2011 en 2012 zond het station van 27 t/m 30 december de itunes top 500 uit. van 2013 t/m 2017 was op 27 december (herhaling op 1 januari) de itunes top 100 (deze hitlijst heette vanaf 2016 q-top 100) te horen. sinds 2019 wordt op 1 januari de top 100 in samenwerking met de nederlands top 40 uitgezonden.\n\n\n=== worldwide club 20 ===\nsinds 5 september 2020 wordt de hitlijst worldwide club 20 op zaterdagavond uitgezonden met de 20 populairste clubtracks wereldwijd. deze lijst wordt samengesteld in samenwerking met de stichting nederlandse top 40. armin van buuren presenteerde de lijst twee jaar lang, daarna nam domien verschuuren het over.  \nin augustus 2021 werd besloten om een belgische versie van deze lijst te maken, die begon op 3 september 2021 bij de vlaamse qmusic.\n\n\n=== themalijsten ===\nqmusic zendt sinds 2010 top 500 lijsten uit met een bepaald thema of jaartal, bijvoorbeeld top 500 van de zomer, top 500 van de 80s, top 500 van de 90s, top 500 van de 00s, top 500 van de 10s.\ndaarnaast zendt het station de q-top 1000 uit. deze lijst werd van 2005 t/m 2010 in de eerste week van december uitgezonden. vanaf 2011 wordt deze in de laatste weken van november uitgezonden. deze lijst wordt ook op de vlaamse qmusic uitgezonden. alleen wordt hij daar aan het eind van het jaar, dus tussen kerstmis en oud en nieuw uitgezonden.\n\n\n== acties ==\n\n\n=== het q-ijsblok ===\nergens in nederland werd een groot ijsblok neergezet. in dat ijsblok zat het eerste jaar een goudblok en de andere jaren de sleutel van een auto. dit ijsblok werd verwarmd, waardoor het langzaam ging smelten. luisteraars konden per sms laten weten na hoeveel seconden zij dachten dat het goudblok of de sleutel de grond ging raken. deze seconden werden geteld via een klok bij het ijsblok en op de site van qmusic. de luisteraar die het antwoord stuurde dat het dichtst bij het daadwerkelijke aantal seconden zat, won de prijs.\n\n2006, rotterdam - een goudblok ter waarde van \u20ac25.000,- raakte na 978.844 seconden de grond.\n2009, den haag - een sleutel van een porsche raakte na 2.691.140 seconden de grond.\n2011, tilburg - er waren drie mini's te winnen. de sleutels vielen na respectievelijk 1.417.853, 2.172.320 en 2.330.242 seconden.\n\n\n=== het geluid ===\n\n\n==== algemeen ====\nhet geluid is een actie die sinds 2007 jaarlijks is te horen; vanaf 2010 begint de actie rond begin augustus en eindigt dan meestal ergens in oktober/november. daarvoor was de actie in mei/juni/juli te horen. in 2017 en 2019 was er een extra speelperiode vanaf begin januari. een soortgelijk spel werd in de jaren zestig en zeventig gespeeld bij de kro door kees schilperoort in raden maar.\nbij dit spel is tijdens de actieperiode elk half uur een geluidsfragment te horen van een bepaalde (alledaagse) handeling. dit geluidsfragment wordt voorafgaand aan het spel in het diepste geheim opgenomen. de opgave is ook online terug te luisteren. slechts vijf medewerkers van qmusic weten de oplossing en zij vormen samen de jury. de jury blijft anoniem, maar er zitten in elk geval geen dj's in. zij zitten in een aparte ruimte en luisteren mee met de antwoorden die op de radio worden gegeven. iedere ronde laat iemand van de jury via de hoofdtelefoon van de dienstdoende dj weten of het gegeven antwoord goed of fout is, zodat deze dit kan doorgeven aan de luisteraar die het antwoord heeft gegeven. zo komt ook hij/zij dan te weten of zijn/haar antwoord goed of fout is.\nde jackpot begint meestal bij 2.500 euro en stijgt bij elk fout antwoord met 100 euro. om mee te doen moet men zich dagelijks aanmelden via de qmusic-app op de manier zoals door qmusic wordt gecommuniceerd. op de site en in de app wordt per dag aangegeven in welke periode men zich moet aanmelden om op de betreffende dag kans te maken om teruggebeld te worden. vroeger moest men een sms sturen naar de studio en deze bleef dan de gehele actieperiode geldig. elk uur, op weekdagen van van 7:00 tot 19:00 uur, wordt er uit alle aanmeldingen een persoon gebeld en deze krijgt een kans om te raden. is het antwoord goed, dan wint diegene de jackpot. alle foute antwoorden zijn terug te lezen op de site en in de app van qmusic. hier is ook de tussenstand van het geluid te zien. als het geluid lange tijd niet wordt geraden, deelt het radiostation hints uit. is het geluid geraden, dan volgt er de volgende dag een nieuw geluid of stopt het spel. in 2018 was de 25ste ronde van het spel.zodra een geluid is geraden, wordt dit vermeld op de site en in de app ven qmusic samen met een filmpje waarin het juiste antwoord is te zien. ook het winmoment is dan te zien op de site en in de app voor de luisteraars die dit hebben gemist. \nde winnaar mag na het raden van het geluid naar de studio komen om daar zij/haar cheque in ontvangst te nemen.\ntot en met 2013 werd het spel ook in het weekend gespeeld van 7:00 tot 18:00 uur.\nsinds 2020 wordt voorafgaand aan het spel een junioreditie gespeeld onder de naam \"het geluidje\". deze wordt twee weken voorafgaand aan de reguliere editie gehouden en wordt van maandag tot en met vrijdag gespeeld rond 7:30.\ntyperend in de reclame-uitingen van het geluid, bijvoorbeeld op de posters in abri's en in de televisiereclames, is de hengel met een grote rode microfoon met qmusic logo. deze hengel is tijdens de actieperiode ook te zien op de site van qmusic. in de televisiespotjes is vaak ook de opgave te horen.  \nook bij de vlaamse qmusic spelen ze dit spel. in belgi\u00eb start de actie jaarlijks rond begin september, dus een maand later dan in nederland en ook daar wordt deze sinds 2020 voorafgegaan door de junioreneditie \"het geluidje\". deze wordt daar in de week voorafgaand aan de reguliere editie gespeeld. de maximale waarde van een geluid is in belgi\u00eb \u20ac 50.000,-. \n\n\n==== extra spelelementen ====\nsuperronde (2014-2017, 2020-2021)in deze ronde worden drie luisteraars achter elkaar gebeld die allemaal een raadpoging krijgen. zit het goede antwoord er niet tussen, dan stijgt de jackpot dus met 300 euro.\ndeze ronde werd in 2014, 2015, 2016, 2020 en 2021 elke weekdag om 7:30 uur gespeeld en in de wintereditie van 2017 in \u00e9\u00e9n van de rondes tijdens het middagprogramma (destijds gepresenteerd door stephan bouwman) van 16:00 tot 19:00 uur.\n\nsuperronde (vanaf 2022)vanaf 2022 wordt deze ronde niet meer gespeeld op een vast tijdstip, maar nadat tijdens de speeltijd van het geluid een alarm te horen is. de eerstvolgende ronde na dit alarm is dan de superronde. de luisteraar die dan wordt teruggebeld krijgt de keuze tussen twee pogingen om het geluid te raden of een verdubbeling van het huidige bedrag.\n\n\u20ac10.000 via de appin 2017 (zomer) en 2018 kon men via de qmusic-app meespelen met een extra spel. als het geluid minimaal \u20ac10.000 waard was, dan kon men via de app meespelen op het moment dat de kandidaat op de radio een antwoord gaf. luisteraars kregen dan een minuut de tijd om aan te geven of zij dachten dat het gegeven antwoord goed of fout was. was het antwoord fout en had men 'ja' ingedrukt, dan lag men uit het spel. werd het geluid geraden, dan werd \u20ac10.000 verdeeld over de app-spelers die op dat moment ook 'ja' hadden ingedrukt. bij elke tien goede voorspellingen kreeg men een extra 'ja' om in te zetten.\n\u20ac100.000 superrondetijdens de twee edities in 2019 werd elke weekdag om 7:30 uur de \u20ac100.000,- superronde gespeeld. bij deze versie van de 'superronde' mocht slechts 1 kandidaat een poging wagen, maar als het antwoord tijdens deze ronde goed was, dan won deze kandidaat 100.000 euro, ongeacht hoeveel het geluid op dat moment waard was. de 100.000 euro ging er in oktober van dat jaar ook daadwerkelijk uit. dit was de eerste keer ooit dat zo hoog geldbedrag was gewonnen tijdens een radiospel in nederland.\nfast passsinds 2021 kan in het weekend bij tom & bram tussen 12:00-15:00 uur een \"fast pass\" worden gewonnen, waarmee de winnaar de week erop in een ronde naar keuze mag meespelen. de winnaar dient dan minstens een uur van te voren te bellen met een speciaal nummer en de dienstdoende producer zorgt dan dat de luisteraar op het juiste moment wordt teruggebeld. als de \"fast pass\" niet wordt ingezet, vervalt deze. de \"fast pass\" kan niet worden ingezet tijdens de superronde.\n\nmeespelen via smart apparatuursinds 2021 is het ook mogelijk om het spel te spelen met google home, google nest of via de google assistant-app.\nde kluisin 2023 werd er een nieuw element toegevoegd. luisteraars krijgen een paar dagen van te voren al \"het geluid\" te horen en krijgen vervolgens 24 uur lang de mogelijkheid om via de qmusic-app hun oplossing in een speciale digitale kluis te stoppen. als \"het geluid\" uiteindelijk op de zender geraden wordt, dan wordt 'de kluis geopend'. er wordt vervolgens 2.500 euro verdeeld onder de goede antwoorden. de kluis leverde helaas geen winnaar op, niemand liet het juiste antwoord in de kluis achter. de 2.500 euro bleef dus in de studio.\n\n\n==== hoogste bedragen ====\nhieronder het hoogst gewonnen bedrag per jaar met bijbehorende oplossing:\n\n\n===== extra edities =====\nin 2017 en 2019 waren er extra edities van het geluid vanaf januari.\n\n\n=== sinterklaasactie ===\nsinterklaas jeroentje met jeroen van inkel (2011-2013), sint niek met niek van der bruggen (2014-2015) en sinterkai met kai merckx (2016-heden) is een actie die jaarlijks wordt gespeeld van eind november t/m 5 december. de actie start zodra sinterklaas in het land is aangekomen(op de eerste zaterdag na 11 november). luisteraars kunnen vanaf dat moment een verlanglijstje met drie cadeaus online insturen met een totale waarde van maximaal \u20ac250,-. de cadeaus dienen opgezocht te worden via internet en de links naar de sites dienen met de cadeaus ingevuld te worden in het formulier dat tijdens de actie op de site en in de app van qmusic verschijnt(soms mag dit alleen bij een specifieke webwinkel, dan staat op de site en in de app van qmusic een link naar de site van deze webwinkel en dient het lijstje op deze site te worden ingevuld en verstuurd). op de laatste dagen voor 5 december worden tussen 7:00 uur en 19:00 uur en in het weekend tussen 10:00 uur en 19:00 uur een aantal lijstjes voorgelezen op qmusic. als een luisteraar zijn/haar lijstje voorbij hoort komen, dient deze binnen 20 minuten te bellen naar qmusic en als dit lukt wint deze \u20ac250,- (soms in de vorm van een tegoedbon) waarmee de cadeaus aangeschaft kunnen worden. zo niet, dan wordt de \"aasgierenlijn\" geopend. sinds 2019 verschijnt dan in de qmusic-app een rode \"sinterkai\"-knop. uit alle luisteraars die dan op deze knop drukken wordt dan willekeurig iemand getrokken die dan de \u20ac250,- wint. voor 2019 moesten luisteraars hiervoor bellen naar qmusic. tijdens deze periode verschijnen de namen die op de radio genoemd worden tevens op de site en in de app van qmusic, zodat luisteraars die een lijstje hebben ingestuurd kunnen zien of hun naam al is genoemd en/of door wie het lijstje is geclaimd indien er te laat is gebeld.\ndeze actie vertoont gelijkenissen met de actie \"hier met je rekening\" die jaarlijks in januari wordt georganiseerd door radio 538. hierbij worden op dezelfde manier rekeningen van luisteraars betaald.\n\n\n=== q-hotel in de sneeuw ===\nvanaf 2015 wordt zell am see in oostenrijk elk jaar in januari omgedoopt tot het q-hotel in de sneeuw. luisteraars kunnen een zevendaagse skivakantie naar oostenrijk winnen. deze actie is een samenvoeging van het q-hotel en de q-snowcase.\n\n\n==== q-hotel ====\nin 2011 t/m 2014 werden grand hotel krasnapolsky (2011 t/m 2013) en mercure hotel amsterdam city (2014) drie weekenden in het voorjaar omgedoopt tot het q-hotel. luisteraars konden een verblijf in dit hotel winnen. de dj's van qmusic deden dan dienst in onder meer de bediening en moesten kamers schoonmaken. daarnaast traden er diverse artiesten op in het hotel.\n\n\n==== q-snowcase ====\nin 2011 t/m 2014 organiseerde qmusic de q-snowcase. luisteraars konden een zevendaagse skivakantie naar zell am see in oostenrijk winnen. daar traden ook diverse artiesten op.\n\n\n=== de uitverkorene ===\nin 2018 kwam qmusic met een nieuwe actie, 'de uitverkorene', een willekeurig persoon uit nederland wordt omgedoopt tot de uitverkorene. die persoon weet dat zelf echter niet. door middel van hints van het q-team is de bedoeling dat de uitverkorene zich binnen een bepaalde tijd meldt. lukt dat? dan krijgt die persoon \u20ac10.000,-. in 2019 kwam een tweede editie van deze actie, waarbij er iedere week een nieuwe uitverkorene wordt uitgekozen.\n\n\n=== het verboden woord ===\ndeze actie vond in 2023 plaats in de week van 21 t/m 25 mei. gedurende een week mochten de q-dj's een bepaald woord niet uitspreken. welk woord dat was, werd een week voor de actie bepaald door de luisteraars. in de periode voor de actie werden de gesprekken van alle dj's geanalyseerd door een computer en uit de woorden die hierbij het vaakst werden genoemd, werd een top 3 samengesteld. de luisteraars konden op deze woorden stemmen en het woord met de meeste stemmen werd dan het verboden woord. als dit woord gedurende de actieperiode door een dj werd uitgesproken dienden de luisteraars in de qmusic-app op een speciale rode knop te drukken en uit de luisteraars die hadden gedrukt, werd dan iemand geselecteerd die werd teruggebeld. deze luisteraar won dan \u20ac 500,-. er hoefde maar \u00e9\u00e9n keer te worden gedrukt, ook als het verboden woord meerdere keren werd uitgesproken. in dat geval werden dan meerdere luisteraars geselecteerd die \u20ac 500,- wonnen. \n\n\n=== q-escape room ===\ndeze actie werd in april 2019 voor het eerst gehouden en sinds 2020 vindt deze actie jaarlijks plaats in december, in de laatste weken voor kerstmis. de actie start sinds dat jaar rond 15 december en wordt net als het geluid aangekondigd via posters op billboards, op metrostations en in abri's van tram- of bushaltes. ook verschijnt de actie begin december op de site en in de app van qmusic. kenmerkend aan deze reclame-uitingen is een raster waarin de deelnemende dj's zijn afgebeeld, elk in een eigen vak. de actie wordt meestal op 6 december aangekondigd.  \nde dj's van de ochtend- en middagshow worden opgesloten in de zogenoemde 'q-escape room'. om te voorkomen dat zij kunnen zien en horen waar ze heen gaan, krijgen ze hierbij een blinddoek voor en een geluidsdichte koptelefoon op. vanuit deze puzzelkamer, die elk jaar een ander thema heeft, maken ze elke dag tussen 6:00 uur en 20:00 uur live radio totdat ze door middel van puzzels en raadsels de muzikale code hebben gekraakt. deze code bestaat uit evenveel ultrakorte muziekfragmenten als er dj's in de escape room zitten (in 2019 drie en vanaf 2020 vier). elke dj heeft hierbij zijn/haar eigen fragment. om de code te kraken dienen de dj's te raden uit welke muzieknummers deze fragmenten komen. hiervoor krijgen ze elke dag drie pogingen, waarbij ze artiesten en titels kunnen invoeren, \u00e9\u00e9n om 8:15 uur, \u00e9\u00e9n om 12:15 uur en \u00e9\u00e9n om 17:15 uur. vanaf 2021 moeten ze de artiesten en titels op deze tijdstippen doorgeven aan de \"puzzelmaster\". bij elk poging krijgen ze te zien en te horen hoeveel nummers er goed zijn geraden. \nze krijgen hulp van luisteraars. zij kunnen meedoen met het oplossen van de puzzels en raadsels en tips geven. dit kunnen ze doen via de site en de app van qmusic en zelfs op locaties waar ze door de dj's naartoe kunnen worden gestuurd. hiervoor wordt de q-escape room live gestreamd via de site en de app van qmusic. ook verschijnen hier tijdens de actie liveblogs. daarnaast worden gedurende de actie tijdens reclameblokken op tv speciale spotjes uitgezonden om mensen te stimuleren om naar qmusic te luisteren en zo de dj's te helpen met het kraken van de code. zodra alle nummers correct zijn geraden is de code gekraakt en kunnen de dj's ontsnappen. ze krijgen dan de zin \"de muzikale code is gekraakt!!!!\" te horen. de q-escape room kleurt dan groen en de deuren gaan open, zodat de dj's naar buiten kunnen gaan. in dat geval worden alle liedjes van de code volledig gedraaid op de radio. bij een foute poging moeten ze wachten op het volgende invoermoment. in dat geval kleurt de q-escape room rood. tijdens de looptijd van de actie verschijnen alle foute combinaties die zijn doorgegeven ook op de site en in de app met daarbij het aantal goede antwoorden, zodat ook de luisteraars weten welke nummers geen deel uit maken van de muzikale code. deze nummers hoeven ze dan dus niet meer te noemen. ook is op de site en in de app te zien hoe lang de dj's al opgesloten zitten. \nde dj's mogen elke dag tot 19:00 uur puzzelen. na dit tijdstip mag er niet meer worden gepuzzeld tot de volgende dag. de dj's slapen ook in de q-escape room totdat ze zijn ontsnapt. hiervoor worden in de q-escape room slaapkamers gebouwd.in 2022 bestond de q-escape room anders dan de voorgaande jaren uit meerdere verdiepingen die met een lift te bereiken waren. deze lift kon een rol spelen bij de puzzels en raadsels die tijdens deze editie moesten worden opgelost om de muzikale code te kraken. bovendien was deze editie een echte kersteditie. de dj's waren opgesloten in het \"hoofdkwartier van de kerstman\". in de muzikale code die dat jaar gekraakt moest worden, zat daarom ook een kerstlied. twee dj's hebben een editie overgeslagen omdat ze een kind kregen. kai merckx in 2021 en marieke elsinga in in 2022. bram krikke viel beide jaren in.in 2023 zit mattie valk niet in de q escape room, maar heeft tijdens het spel wel contact met de \"puzzelmaster\".\n\n\n==== extra acties in de escape room ====\nsinds 2022 vindt tijdens de q-escape room een extra actie plaats. in 2022 was dat de  \"q-escape room snowglobe\". deze actie was bedoeld voor luisteraars die bijvoorbeeld iemands verjaardag waren vergeten. zij konden gedurende de periode dat de dj's opgesloten zaten via de site en de app van qmusic laten weten aan wie ze geen of een slecht cadeau hadden gegeven. op deze manier konden ze kans maken op oudejaarsloten t.w.v. \u20ac 30,- en prijzen uit de \"snowglobe\" die in de q-escape room stond. hierin zaten prijzen met een waarde tussen \u20ac 200,- en \u20ac 389,-. in 2023 was dit  \"ballen van het geluk\". in de periode dat de dj's dat jaar waren opgesloten konden luisteraars een gelukwens delen met een dierbare en deze verrassen met een mooie belevenis en een duolot voor de oudejaarstrekking van de staatsloterij. deze prijs konden ze halen uit de kerstboom die in de q-escape room stond.  \n\n\n==== pressure room ====\ndeze kamer was er in 2021 voor het eerst en keert sindsdien jaarlijks terug. het is de grootste angst voor de dj's in de q-escape room, want ontsnappingspogingen kunnen soms afhankelijk zijn van wat hier gebeurt. rond iedere ontsnappingspoging kan een alarm afgaan en dan moet \u00e9\u00e9n van de dj's naar de pressure room om daar een opdracht te doen. ook kan het gebeuren dat er dan twee dj's naar de pressure room moeten die dan samen een opdracht moeten doen. dit gebeurde in 2023 voor het eerst. de \"puzzelmaster\" bepaalt wie dit is of wie dit zijn. de ontsnappingspoging in kwestie gaat dan alleen door als deze opdracht slaagt, zo niet, dan vervalt de betreffende ontsnappingspoging en moeten ze wachten tot de volgende.   \nin 2021 werden twee ontsnappingspogingen verspeeld, op vrijdag 17 december 2021 om 17:15 uur en op maandag 20 december 2021 om 12:15 uur. bram wist op 17 december 2021 geen rode bal te vangen (hij moest in \u00e9\u00e9n keer een rode bal vangen zonder dat deze de grond raakte, maar alle drie de rode ballen vielen uiteindelijk op de grond) en mattie wist op 20 december 2021 de bom niet onschadelijk te maken. deze ontplofte na het doorknippen van de gele draad. dit kwam omdat mattie vlak na de gele draad per ongeluk ook nog een zwarte draad doorknipte en dat was niet de bedoeling. de zwarte draden moesten als laatste worden doorgeknipt.  \nin 2022 werden drie ontsnappingspogingen verspeeld. de eerste verspeelde ontsnappingspoging was die op 16 december om 17:00 uur. domien moest net als mattie in 2021 een bom onschadelijk maken, ditmaal door een code van 10 vormen in de juiste volgorde in te vullen. hij raakte de volgorde echter al snel kwijt waardoor de bom al na de tweede vorm ontplofte. ook domien lukte het dus niet om de bom onschadelijk te maken. de tweede verspeelde poging was die op 18 december om 12:15 uur. het lukte mattie niet om binnen 15 seconden alle ballen uit een bak te halen. er bleven nadat de tijd was verstreken nog heel veel ballen in de bak liggen. de derde verspeelde poging was die op 21 december om 8:15 uur. kai slaagde er niet in om de klok na 40 seconden stop te zetten. hij drukte n\u00e9t te vroeg op de knop. \nin 2023 werden twee ontsnappingspogingen verspeeld op 19 december om 17:15 uur en op 21 december om 12:15 uur. domien moest een parcours van paaltjes onthouden binnen enkele seconden en dit vervolgens in 45 seconden geblinddoekt goed doorlopen. hij raakte het parcours na het opzetten van zijn blinddoek snel kwijt en stootte hierbij binnen enkele stappen een paaltje om, waardoor de opdracht mislukte. op 21 december 2023 omoesten voor het eerst twee dj's naar de pressure room, marieke en kai. zij moesten in 45 seconden proberen een golfballetje dat op twee stokken lag te laten vallen in het glas in het midden. ze kregen hiervoor twee pogingen aangezien ze elk een balletje kregen. bij de eerste poging zat balletje er bijna in, maar balletje viel naast het glas, waarbij het glas brak. ook de tweede poging mislukte, het bal viel opnieuw naast het glas. helaas, ook deze opdracht was mislukt en ook deze ontsnappingspoging ging in rook op. tijdens de afterparty die altijd na de ontsnapping plaatsvindt, probeerden bram en domien deze opdracht ook. ook zij slaagden hier niet in, het lukte hen net niet om het balletje in het glas te krijgen.\n\n\n==== edities q-escape room ====\n\n\n== qmusic limburg ==\nvan 1 juni 2014 t/m 30 augustus 2017 werden de landelijke programma's van qmusic van 13:00 tot 9:00 uur ook uitgezonden in de provincie limburg onder de naam qmusic limburg.\n\n\n== digitale zenders ==\nqmusic heeft een aantal digitale zenders:\n\nqmusic non-stop. dit station werd op 1 september 2013 gelanceerd.\nqmusic het foute uur. dit station werd eind 2013 gelanceerd.\nqmusic top 40. op dit station, dat in januari 2019 is gelanceerd, is non-stop de muziek uit de top 40 te horen.\nqmusic top 1000. dit station werd in mei 2015 gelanceerd als qmusic classics.\nqmusic christmas. dit station, dat non-stop kerstmuziek uitzendt, is sinds 2015 te horen in de weken voor en tijdens kerst. dit station vervangt tijdelijk de qmusic top 1000 zender en deelt verder het kanaal met qmusic summer.\nqmusic summer. dit station zendt non-stop zomerse muziek uit. dit station vervangt tijdelijk de qmusic top 1000 zender.\nq-nederlandstalig. dit station kwam er in juli 2021 bij.\none world radio. digitaal radiokanaal van het belgische festival tomorrowland waarvan qmusic sinds 2021 de offici\u00eble mediapartner is, en de (internet-)distributie in nederland verzorgt.\n\n\n== podcasts ==\nsinds september 2018 produceert qmusic ook verschillende podcasts:\n\nmenno's mansion. hierin bespreekt menno barreveld de meest uiteenlopende zaken met collega-dj's kai merckx en lars boele, q-nieuwslezer anton griep en producer jesse van der schot.\nmattie & marieke. maakte iedere twee weken met het team van de ochtendshow een podcast waarin ze een geheim uit de doofpot halen. kennen zij elkaar goed genoeg om te weten bij wie deze hoort?\nprijzencast. tom de graaf gaat in gesprek met topsporters. zij vertellen hoe zij zover in hun carri\u00e8re zijn gekomen en wat hen drijft om alles op te geven voor de sport.\ntop 40 weekoverzicht. in deze podcast praat domien verschuuren, je wekelijks over de hits van die week\ntop 40 stories. in deze podcast nemen q-dj wim van helden en music director martijn biemans je mee in de ludieke en verrassende verhalen achter bekende nummers die ooit in de top 40 hebben gestaan.\nkai's zwarte zaterdag podcast. q-dj kai merckx lanceert eenmalig deze podcast voor tijdens de zwarte zaterdag. verschillende andere dj's komen voorbij in de podcast, net als het bekende spel van qmusic: het geluid.\n\n\n== marktaandeel ==\nde stichting nationaal luister onderzoek (nlo) laat periodiek het aantal luisteraars per zender meten.\nqmusic begon aanvankelijk in de doelgroep 10+ met een marktaandeel van rond de 4 procent (ter vergelijking: radio 538, toen de best beluisterde zender, haalde ongeveer 11 procent marktaandeel). binnen een jaar verhoogde het station dit met 2 procent. tot 2013 schommelde het marktaandeel tussen de 6 en de 8 procent. door het succes van het ochtendprogramma mattie & wietze steeg de zender nog verder. vanaf de zomer van 2013 tot het voorjaar van 2020 lag het marktaandeel bijna altijd tussen de 8 en de 10 procent. in het najaar van 2014 was het voor het eerst het op een na best beluisterde radiostation van nederland (doelgroep 10+).vanaf het voorjaar van 2020 wist het station haar marktaandeel verder te verhogen. als oorzaak werd het veranderde luistergedrag door de coronacrisis genoemd. vooral het ochtendprogramma mattie & marieke steeg. in het voorjaar van 2020 was qmusic voor het eerst het best beluisterde radiostation in de doelgroep 20-49 jaar. in de meting van augustus-september 2020 kwam het station voor het eerst boven de 11 procent (11,2%) uit (ter vergelijking: npo radio 2, toen de best beluisterde zender, haalde 12,4 procent marktaandeel). in de meting van oktober-november 2020 was het voor het eerst de best beluisterde zender van nederland (qmusic en radio 2 haalden beiden 11,8%, maar eerstgenoemde had een hoger weekbereik). in de luistercijfers van augustus-september 2021 was qmusic opnieuw marktleider, maar nu met 0,5% verschil op radio 2. in de meting mei-juni 2022 kwam qmusic voor het eerst boven de 13% uit; het verschil met de nummer 2 (npo radio 2) was toen 1,4%.dalingen in de luistercijfers zitten vooral in de metingen van december vanwege de populariteit van de top 2000 van npo radio 2 en de kerstmuziek op sky radio.\n\n\n== audiovormgeving ==\nde audiovormgeving wordt sinds de start gecomponeerd door het belgische bedrijf brandy jingles. hetzelfde pakket wordt ook gebruikt door qmusic vlaanderen. alleen de nieuwsvormgeving wijkt iets af.\n\n\n== pay-off ==\n\n\n== q-college / qmusic academy ==\nin 2008 startte qmusic in belgi\u00eb de q-academy. het doel daarvan is om mensen op te leiden tot een professionele radiopresentator. dit werd een groot succes en daarom startte qmusic nederland in september 2011 ook met een radio-opleiding onder de naam q-college. de winnaar krijgt een vast radioprogramma op de zender. in 2023 werd q-college veranderd in de qmusic academy.\nwinnaars:\n\n2011-2012: erik van roekel.\n2012-2013: marieke elsinga. ook michiel jurrjens die als tweede eindigde mocht invalwerk gaan doen en kreeg later een eigen radioprogramma op de zender.\n2013-2014: kai merckx. lars boele die als tweede eindigde kreeg tevens een eigen radioprogramma op de zender. later kreeg bas van nimwegen, die tot de laatste 5 kandidaten behoorde, ook een eigen programma op de zender.\n2014-2015: stephan bouwman. ook joost swinkels, die tot de finalisten behoorde, kreeg later een programma op de zender.\n2015-2016: kimberley dekker\n2016-2017: gido kuin\n2017-2018: nadine roos (kreeg uiteindelijk geen programma op de zender).\n2020-2021: cain slobbe\n\n\n== prijzen ==\n\n\n=== marconi award ===\nin 2008, 2015, 2019 en 2020 won qmusic de marconi award voor beste radiozender. ook medewerkers van qmusic wisten een marconi award in de wacht te slepen. zo won mattie valk in 2010 de prijs voor aanstormend talent. later - in 2017 - wist ook joost swinkels deze prijs te winnen.\n\n\n=== gouden radioring ===\ndoor de jaren heen zijn verschillende programma's van qmusic genomineerd voor de gouden radioring. pas in 2021 werd een van deze nominaties verzilverd toen mattie valk en marieke elsinga wisten te winnen met hun programma mattie & marieke. daarnaast wonnen verschillende diskjockeys een zilveren radioster toen ze in dienst waren bij qmusic. kristel van eijk was de eerste in 2012. later volgden marieke elsinga (2018, 2019 en 2020), mattie valk (2020) en bram krikke (2021).\n\n\n=== overig ===\nin 2016 werd het programma-onderdeel q-musical met edo berger, jasper smit en wouter monden bekroond met een eervolle vermelding door de jury van de zilveren reissmicrofoon.\nin 2019 werd de editie purschuim, de q-musical (2013) uitgeroepen tot de \"hoogste binnenkomer 1919-2019\" in de geschiedenis van de nederlandse radio, door het omroepvakblad broadcast magazine.\n\n\n== externe link ==\noffici\u00eble website"