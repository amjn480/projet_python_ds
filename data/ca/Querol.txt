"querol \u00e9s un municipi de la comarca de l'alt camp, que s'est\u00e9n al sector nord-oriental de la comarca, al l\u00edmit amb la conca de barber\u00e0, l'alt pened\u00e8s i anoia, i s'est\u00e9n en la seva major part a l'esquerra del gai\u00e0, riu que travessa el territori de nord a sud. forma part del sector muntany\u00f3s del bloc del gai\u00e0, format ac\u00ed a la part m\u00e9s septentrional per contraforts de la serra de brufaganya (874 m. al punt m\u00e9s alt) i al centre i sud per la plana d'ancosa, serra que s'inicia a montagut (962 m), al s del terme, i es continua pel terme de la llacuna, ja d'anoia, amb altituds de 900 m. la part de la dreta del riu \u00e9s accidentada pels contraforts de la serra de comaverd (827 m, a les agulles, 625 m. al tossal de saburella).\n\n\n== geografia ==\nllista de top\u00f2nims de querol (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).el poble de querol es troba aturonat a 565 m. d'altitud, dominant la vora esquerra del gai\u00e0, al sector occidental del terme, presidit per les ru\u00efnes del castell de querol, imposants encara i que donen una caracter\u00edstica silueta a la poblaci\u00f3, malgrat \u00e9sser cobertes en una bona part de vegetaci\u00f3. la caseria s'enfila als vessants del tur\u00f3 i a la part alta s'aixeca l'esgl\u00e9sia parroquial de santa maria, petit edifici constru\u00eft en \u00e8poques diverses, d'una nau, volta seguida d'arc apuntat i campanar quadrat amb finestres de punt rod\u00f3, acabat en una coberta piramidal.\ncompr\u00e8n, a m\u00e9s del poble de querol, cap del municipi, el poble d'esblada, els despoblats de bonany i montagut, l'antiga quadra i esgl\u00e9sia de valldossera, el ve\u00efnat d'albereda, els antics castells de saburella i pinyana. limita amb els municipis de pont d'armentera (w) i aiguam\u00farcia (s), dins la comarca de l'alt camp, pontons (e) dins l'alt pened\u00e8s, santa maria de miralles (ne) dins anoia, santa perp\u00e8tua de gai\u00e0 (n), dins la conca de barber\u00e0. el poble de querol es comunica amb la mateixa comarca per una carretera local que ve des del pont d'armentera i que continua fins a esblada, al nord, on es bifurca en una que porta a santa perp\u00e8tua i a la conca i una altra que va vers santa maria de miralles i igualada.\n\n\n=== esblada ===\n41\u00b0 26\u2032 40\u2033 n, 1\u00b0 26\u2032 25\u2033 e\nesblada \u00e9s una entitat de poblaci\u00f3 del municipi, al marge dret del torrent de l'esblada, afluent del riu gai\u00e0, al vessant oest de la serra de brufaganya. l'any 2013 tenia vint habitants. hi destaca l'esgl\u00e9sia de sant jaume d'esblada, d'origen rom\u00e0nic, depenent de l'esgl\u00e9sia parroquial de querol. el 25 de juliol \u00e9s la festa major del poble, en honor de sant jaume. s'hi arriba per la carretera t-201, que va de santa coloma de queralt a esblada passant pels pobles de sant gallard, pontils, santa perp\u00e8tua de gai\u00e0 i seguer. a l'inici connecta amb la c-241 i al final amb la c-37.\nel poble d'esblada, a l'extrem n. del terme, a la cap\u00e7alera del torrent d'esblada, que aflueix al gai\u00e0 per l'esquerra, \u00e9s avui un petit agrupament de cases (l'any 2013 tenia vint habitants) presidit per l'esgl\u00e9sia de sant jaume d'esblada, petit edifici d'origen rom\u00e0nic (volta de can\u00f3 a la fa\u00e7ana de migdia) d'una nau i absis sobreal\u00e7at amb petit campanar de planta quadrada (posterior), adossat a la fa\u00e7ana de migdia i porta adovellada. dep\u00e8n de l'esgl\u00e9sia de querol i el poble segu\u00ed aix\u00ed mateix els avatars senyorials de querol. a mitjan segle xix tenia 9 cases i produ\u00efa blat, s\u00e8gol i ordi. a l'extrem del nord-est de la seva demarcaci\u00f3, al clot de la vall, hi ha cal valldecerves, amb la petita esgl\u00e9sia de sant jaume de valldecerves, rom\u00e0nica (l'absis conserva arcuacions llombardes) d'una nau i porta rectangular a la fa\u00e7ana de migdia. prop seu hi ha el mas de les esplugues amb una capella moderna dedicada a sant joan baptista. al nord-est, a la dreta de la carretera que va vers igualada, hi ha la gran masia de la rovira seca.\n\n\n=== montagut ===\na l'extrem meridional del terme s'aixeca, amb una caracter\u00edstica silueta c\u00f2nica, la muntanya de montagut (962 m), on hi hagu\u00e9, (no se'n sap l'empla\u00e7ament exacte perqu\u00e8 no hi ha restes) l'antic castell de montagut, esmentat a la fi del segle x. als vessants del nord de la muntanya hi ha, en estat ru\u00efn\u00f3s: l'antiga esgl\u00e9sia de sant jaume de montagut, interessant edifici amb absis poligonal de volta de creueria, portal de tres arcs de mig punt en degradaci\u00f3 i volta de murs, que centrava el terme, de poblaci\u00f3 esparsa. el castell era dels cervell\u00f3 i el 1340 pere el cerimoni\u00f3s vengu\u00e9 a ramon alemany de cervell\u00f3 el mer imperi i altres drets reials per 15.000 sous. montagut tenia 3 focs el 1365, 29 de laics, 2 de capellans i 1 de militar el 1553, 151 i un terme de dues hores de tomb el 1708 i 493 el 1842, abans d'integrar-se a querol.\nel 1365 la senyoria de montagut s'havia separat dels cervell\u00f3 de querol i cap al 1516 el castell \u00e9s baronia de montagut foren comprats als cervell\u00f3 per joan d'armengol, bar\u00f3 de rocafort de queralt. el 1734, despr\u00e9s d'un plet, l'abat de santes creus renunci\u00e0 la jurisdicci\u00f3 criminal del lloc a favor del bar\u00f3 de rocafort i de montagut. a mitjan segle xix montagut formava municipi amb querol. el terme el componien sis cases esparses. produ\u00efa blat, vi i llegums i tenia un mol\u00ed fariner.\n\n\n=== valldossera ===\na l'extrem sud-oriental del terme s'al\u00e7a l'esgl\u00e9sia de la mare de d\u00e9u de valldossera, petit edifici bastit probablement al segle xviii, de portal adovellat i campanar d'espadanya, on es venera una mareded\u00e9u trobada, que centra un agrupament de masies tradicionalment dependents de montagut; l'ermita, que depenia de montagut, fou elevada a parr\u00f2quia el 1869. valldossera \u00e9s esmentat ja el 992. el 999 sendred i la seva muller metressinda hi venen una torre amb les seves cases a hug de cervell\u00f3, que el 1000 compraria a altres membres de la fam\u00edlia de sendred els seus drets damunt el terme. el 1902 berenguer ramon ii don\u00e0 la torre i esgl\u00e9sia de santa maria de valldossera a bertran od\u00f3, donaci\u00f3 ratificada el 1100 per berenguer ramon iii. el 1168 bernat de riu de foix confirm\u00e0 a santes creus les vendes que anteriorment li havia fet a valldossera. el 1184 guerau de cervell\u00f3 ced\u00ed a santes creus la dominicatura damunt diverses terres de valldossera, mentre que el 1246 els templers adquirien el castell a gueraula i els seus fills guillem i huguet de cervell\u00f3. al segle xiv l'abat de santes creus hi exercia el mer imperi i en percebia els delmes i les prim\u00edcies; el 1475 adquir\u00ed a guerau alemany de cervell\u00f3 els drets que encara hi tenia i el 1597 climent vii atorg\u00e0 al monestir la capellania del lloc.\n\n\n=== bonany ===\nal sud de valldossera, hi ha l'antiga caseria de bonany, que depenia de la parr\u00f2quia de valldossera i tenia 15 hab. el 1960. es conserven les ru\u00efnes del castell de bonany, i prop seu hi ha la masia fortificada del garrofet, esmentada des del segle xv.\n\n\n=== pinyana ===\nal sud de querol, al sector proper al gai\u00e0, a la dreta de la carretera que ve des del pont d'armentera, hi ha les restes del castell de pinyana, del qual resten murs, una torre circular conservada en part a les ru\u00efnes de la capella rom\u00e0nica de santa maria de pinyana, de planta rectangular, volta de can\u00f3 amb un ample arc de mig punt. el castell surt esmentat per primera vegada el 986; al seu entorn no exist\u00ed mai cap caseria i les reste s\u00f3n avui designades popularment el castellot.\nel 1023 figura entre els b\u00e9ns empenyorats per ermessenda de carcassona a favor del seu fill ramon berenguer i i el 1062 era ja infeudat a guerau alemany de cervell\u00f3, que retia homenatge al comte de barcelona per la possessions del castell. el 1269 el frare de santes creus, hug de cervell\u00f3 en compr\u00e0 tots els drets i possessions i les ced\u00ed l'usdefruit del castell a santes creus i li feu donaci\u00f3 el 1284 en el seu estament. una sent\u00e8ncia arbitral de 1286 n'establ\u00ed els l\u00edmits. pere iii promet\u00e9 a santes creus de no alinear les jurisdiccions reials del terme. el 1480 els alemany, que encara en percebien els delmes, els cediren al monestir. pinyana era del pont d'armentera el 1565.\n\n\n=== saburella ===\na la dreta del gai\u00e0, a 675 m. damunt el torrent de vallespinosa i sota el puig de les agulles, s'alcen les restes\u2014dues torres rodones i part del cercle de muralles\u2014de l'antic castell de saburella, esmentat per primera vegada el 1229 al testament de ramon alemany, de qui pass\u00e0 als cervell\u00f3, senyors de querol. el monestir de santes creus tingu\u00e9 tamb\u00e9 interessos al castell. tenia una capella dedicada a sant miquel.\n\n\n=== albereda ===\nal sud d'esblada i en la cap\u00e7alera d'una petita vall que va al torrent d'esblada, hi ha el ve\u00efnat d'albereda, de masies esparses. m\u00e9s al sud s'al\u00e7a el puig de formigosa (995 m), als vessants meridionals del qual hi ha la masia de formigosa.\n\n\n== agricultura ==\nel car\u00e0cter extraordin\u00e0riament muntany\u00f3s del territori fa que, de sempre, hagi conreat nom\u00e9s una petita part del terme. la m\u00e0xima extensi\u00f3 de l'agricultura es don\u00e0 a l'\u00e8poca d'abans de la fil\u00b7loxera i despr\u00e9s ha estat molt afectat per l'\u00e8xode rural. el principal conreu han estat sempre els cereals, i avui amb m\u00e9s motiu perqu\u00e8 el que ocupava els segon lloc, la vinya, malgrat que a principis del segle xxi sembla recuperar-se- necessitava molta m\u00e0 d'obra i no es podia mantenir, mentre que els cereals nom\u00e9s donen feina a l'hora de la sembra i la recol\u00b7lecci\u00f3, cosa que permet de conrear-los encara que hom en visqui allunyat. en canvi han prosperat els ametllers. el regadiu ha ocupat sempre extensions molt minses. les terres incultes tenen predomini de la garriga i tamb\u00e9 hi ha pinedes.\n\n\n== hist\u00f2ria ==\nel 993 era d'ansulf, origin\u00e0riament vicari comtal de gurb, el qual en testar l'any esmentat deix\u00e0 terres, algunes plantades de vinya, dels termes dels seus castells de montagut, querol i pinyana al monestir de sant cugat.\nel 996 sendred i la seva muller matressinda varen vendre, entre altres dels seus b\u00e9ns citats a hug de cervell\u00f3. cap al 1053 guerau alemany de cervell\u00f3, que fins aquell moment devia haver fet costat a la comtessa ermessenda de carcassona en les disputes del seu fill el comte ramon berenguer i de barcelona, pos\u00e0 en homenatge sota l'autoritat d'aquest darrer els tres castells esmentats i el de pontils. l'homenatge fou repetit el 1062.\naquells castells constitu\u00efen part de la baronia de cervell\u00f3 o de la llacuna. el 1112 ramon berenguer iii i sa muller dol\u00e7a de proven\u00e7a donaren a guerau alemany de cervell\u00f3 la dominicatura de querol com agra\u00efment potser dels diners que el noble havia deixat anteriorment a la casa comtal. el 1144 el mateix guerau retia homenatge al comte de barcelona per set castells, entre els quals el de querol. el poble degu\u00e9 cr\u00e9ixer al seu red\u00f3s, ja que a la butlla de 1194 esmenta l'esgl\u00e9sia i el seu rector pagava 60 sous per les d\u00e8cimes el 1279.\nel dret damunt el castell i terme de querol i els altres castells dels alemany de cervell\u00f3 foren confirmats diverses vegades pels reis, i partir del segle xiv \u00e9s esmentada de la baronia de querol, centrada al castell. la baronia fou dels cervell\u00f3 fins que el 1528, pass\u00e0 als barber\u00e0, castlans de vilafranca del pened\u00e8s, i cap al 1597 pass\u00e0 als saiol, que mantingueren l'\u00fas del t\u00edtol fins a la fi del segle xix. entre els senyors de querol es destac\u00e0 ramon alemany, mort en la conquesta de mallorca. el castell i el poble foren saquejats i incendiats el 1400 i ambd\u00f3s reberen m\u00faltiples embats en totes les guerres que assolaren el pa\u00eds.\nva formar part de la vegueria de vilafranca del pened\u00e8s fins al 1716. despr\u00e9s va passar a formar part del corregiment de vilafranca del pened\u00e8s des del 1716 fins al 1833.\n\n\n== economia ==\nel 1970 la seva renda anual mitjana per capita era de 46.378 pessetes (278,74 euros).el 1983 el terme municipal de querol comptava amb unes 15 explotacions agr\u00e0ries d'entre 0 i 5 hect\u00e0rees, unes 62 d'entre 5 i 50 hect\u00e0rees, 31 d'entre 50 i 200 hect\u00e0rees i 7 explotacions d'entre 200 i 1.000 hect\u00e0rees.segons les dades de l'\u00faltim trimestre de 2019 de l'observatori del treball de la generalitat, querol era el segon municipi amb la taxa m\u00e9s alta de desocupats de catalunya, amb un 32,67%, per darrere de la vajol (alt empord\u00e0), amb un 34,15%. en el r\u00e0nquing dels deu municipis catalans amb m\u00e9s atur, els deu primers tenien menys de 600 habitants, a excepci\u00f3 del montmell (baix pened\u00e8s), en tercer lloc (amb 1.512 empadronats i un 29,58% d'atur) i santa oliva (baix pened\u00e8s), en des\u00e8 (amb 3.320 ve\u00efns i un 20,55% de desocupats).\n\n\n== demografia ==\nquerol consta al fogatge de 1365 amb 103 focs, xifra que englobava tota la baronia, ja que en el recompte de 1553 en t\u00e9 nom\u00e9s 25 de laics, un de militar i un de capell\u00e0, en el de 1708, on se'l considera junt amb esblada, consta de 37 cases i 177 hab. i al de 1787 entre ambd\u00f3s nuclis de poblaci\u00f3 en tenen 313. al llarg del segle xix tenia 366 hab. el 1830 i 358 el 1842, que amb la incorporaci\u00f3 del nucli de montagut passaren a 1.010 el 1857 i un m\u00e0xim de 1.074 el 1877, moment en qu\u00e8 s'inici\u00e0 una caiguda imparable que porta als 779 el 1900, 680 el 1920, 481 el 1940, i una ef\u00edmera el 1950 amb 511, i la caiguda a 149 el 1970 i a 140 el 1981. a mitjan segle xix produ\u00efa blat, llegums, oli i vi, criava ramats d'ovelles i porcs i tenia dos molins fariners.\n\n\n== llocs d'inter\u00e8s ==\n\n\n=== castell de querol ===\ndocumentat des del segle x, es troba a la part m\u00e9s alta del nucli. va pert\u00e0nyer a la fam\u00edlia dels cervell\u00f3 i des del segle xiv centrava la jurisdicci\u00f3 senyorial de la baronia de querol. el 1835, durant la primera guerra carlina, fou enderrocat per una partida de liberals. el conjunt, tot i que es troba molt malm\u00e8s, en l'actualitat encara conserva elements interessants (restes de torres circulars, finestres, matacans i diversos arcs ogivals i de mig punt). el 1985 va ser declarat b\u00e9 d'inter\u00e8s cultural.\n\n\n=== castell de pinyana ===\ndamunt d'un cim prop de la carretera del pont d'armentera, es troba documentat des de l'any 986 (en una carta del rei lotari) en endavant. el 1023 apareix com un dels b\u00e9ns que la comtessa ermessenda va empenyorar a favor del seu fill, berenguer ramon i. durant el s. xi va passar a mans de guerau alemany de cervell\u00f3 i l'any 1269 va ser cedit al monestir de santes creus. l'any 1480 els delmes que encara percebien els alemany van ser cedits al monestir i el 1565 ja era del pont d'armentera. en l'actualitat, nom\u00e9s es conserven part dels murs del castell, una torre de planta circular i les restes de la capella de santa maria de pinyana, de planta rectangular i volta de can\u00f3 amb un ample arc de mig punt. el 1985 va ser declarat b\u00e9 d'inter\u00e8s cultural.\n\n\n=== castell de saburella ===\nsituat a la dreta del riu gai\u00e0, va pert\u00e0nyer al llinatge dels cervell\u00f3. de la documentaci\u00f3 relativa al castell es pot deduir que va ser constru\u00eft entre el 1193 i el 1229. posteriorment, \u00e9s documentat diverses vegades com a possessi\u00f3 de santes creus. en l'actualitat, nom\u00e9s es conserven dues torres de planta circular i un fragment del mur de tancament del recinte fortificat. el 1985 va ser declarat b\u00e9 d'inter\u00e8s cultural.\n\n\n=== esgl\u00e9sia de sant jaume de montagut ===\nsituada al peu del cim de montagut, \u00e9s una construcci\u00f3 g\u00f2tica tot i que consta una esgl\u00e9sia anterior esmentada en dues butlles papals de 1154 i 1194. al llarg del temps, l'edifici va experimentar modificacions diverses, principalment en els segles xvii i xviii, en qu\u00e8 es va realitzar una reforma interior en estil neocl\u00e0ssic. \u00e9s d'una sola nau, de dos trams, set capelles absidals i coberta amb voltes de creueria. exteriorment l'edifici mostra un predomini absolut de la massa sobre el buit, impressi\u00f3 refor\u00e7ada pels contraforts i per les escasses obertures. la porta d'acc\u00e9s, a la fa\u00e7ana sud, \u00e9s formada per tres arcs de mig punt dovellats en degradaci\u00f3 amb guardapols que arrenca d'una imposta. en aquesta mateixa fa\u00e7ana s'hi eleven els dos campanars d'espadanya amb obertures tamb\u00e9 d'arc de mig punt. exteriorment l'absis \u00e9s poligonal, de set costats, amb contraforts als angles. la coberta \u00e9s de teula a dos vessants.\nels darrers anys l'esgl\u00e9sia ha experimentat un proc\u00e9s de consolidaci\u00f3 i recuperaci\u00f3 de les estructures m\u00e9s antigues, tot eliminant les motllures i els altars dels segles xvii-xviii. el 1981 se'n va incoar expedient de declaraci\u00f3 de b\u00e9 d'inter\u00e8s cultural.\n\n\n=== esgl\u00e9sia de santa maria ===\nsituada a la part alta de la poblaci\u00f3, l'esgl\u00e9sia parroquial \u00e9s d'origen medieval, tot i que la complexitat de la seva estructura reflecteix les ampliacions i modificacions que ha anat experimentant al llarg del temps. \u00e9s d'una sola nau coberta amb volta apuntada, capelles laterals amb volta apuntada i de creueria i absis poligonal. la porta d'arc de mig punt adovellat s'obre al mur de l'ep\u00edstola. damunt la teulada s'eleva el campanar, de planta quadrada, obertures d'arc de mig punt i coberta piramidal. sobre la tanca del cementiri es conserven cinc esteles funer\u00e0ries.\n\n\n=== esgl\u00e9sia de sant jaume d'esblada ===\ndel nucli d'esblada, hom en situa l'origen en \u00e8poca rom\u00e0nica, per b\u00e9 que al llarg dels anys l'edifici ha experimentat diverses modificacions. \u00e9s de planta rectangular, amb una sola nau coberta amb volta de can\u00f3, absis semicircular i teulada a dues vessants. la nau presenta dos eixamplaments laterals. el cor est\u00e0 situat als peus. t\u00e9 sectors arrebossats i pintats. la porta d'entrada a la fa\u00e7ana sud \u00e9s adovellada i s'hi accedeix per una escala de vuit graons. a la part superior del mur hi ha un rellotge de sol. el conjunt es completa amb un campanar de planta quadrada que t\u00e9 obertures d'arc escarser i coberta de pavell\u00f3. s'hi conserva una pica baptismal i una altra de beneitera.\n\n\n=== esgl\u00e9sia de santa maria de valldossera ===\nel 1162 s'hi documenta un santuari en relaci\u00f3 amb l'adquisici\u00f3 del lloc pel monestir de santes creus, tot i que la construcci\u00f3 devia ser anterior. l'actual esgl\u00e9sia \u00e9s del 1685. el 1869 es trasllad\u00e0 la seu parroquial de montagut a valldossera. durant la guerra del 1936-1939, l'esgl\u00e9sia va patir destrosses considerables. recentment ha estat objecte d'una restauraci\u00f3. \u00e9s de planta rectangular amb absis pla i coberta de teula a dues vessants. la fa\u00e7ana presenta una composici\u00f3 sim\u00e8trica, amb porta central d'arc de mig punt, \u00f2cul superior i campanar de paret amb cabament sinu\u00f3s. al cos de l'edifici hi han estat afegits dos cossos laterals amb coberta d'una vessant.\n\n\n=== esgl\u00e9sia de sant jaume de valldecerves ===\nest\u00e0 integrada dins el conjunt d'edificacions que forma la masia de valldecerves. aquesta esgl\u00e9sia \u00e9s origin\u00e0riament d'estructura rom\u00e0nica, de petites dimensions, t\u00e9 una sola nau i absis semicircular. es cobreix amb teulada a una vessant. la porta, situada a la fa\u00e7ana sud, actualment no \u00e9s visible a causa de la integraci\u00f3 de l'edifici a la masia. l'absis presenta arcuacions llombardes i finestres atrompetades.\n\n\n=== altres edificis ===\nmas esplugues\nsituada a la part nord del municipi, al clot de la vall, format per dos cossos principals perpendiculars, de planta rectangular, coberta de teula a dues vessants i altres construccions auxiliars.\nla casa gran\nsituada a prop de l'ermita de valldossera, se'n desconeix l'origen. el conjunt ha experimentat diverses ampliacions i modificacions al llarg del temps. es tracta d'un edifici de planta rectangular, amb planta baixa i pis, precedit d'un jard\u00ed. la porta principal, d'arc de mig punt adovellat, una finestra germinada i una galeria d'arc de mig punt que fa cantonada, s\u00f3n els elements m\u00e9s destacables de la fa\u00e7ana principal. a l'interior destaca el vest\u00edbul, amb una estructura de quatre arcs de pedra que descansen sobre una columna central.\n\n\n=== arbres monumentals ===\nel pi de les quatre soques\nes troba a uns 250 metres per sota de la carretera querol-montagut, just en arribar a la verdor del primer cultiu de vinya. \u00e9s un impressionant pi, que a partir d'un metre del nivell de terra, es divideix en quatre canons que arriben a 20 metres d'al\u00e7\u00e0ria.\nl'alzina de la casa nova de bonany\nla trobem a l'era de la casa nova, a prop de la carretera de querol-pla de manlleu, a uns 500 metres de la cru\u00eflla d'aquesta carretera amb la de santes creus-pontons. alzina molt ben conformada, de 3,96 metres de volta de can\u00f3 i 13,5 metres d'al\u00e7\u00e0ria, a la qual se li calculen uns 400 anys. l'estat general i vital \u00e9s bo, fa ombra en tota l'era, on hi ha una taula formada per pedres de mol\u00ed.\n\n\n== ensenyament ==\nen aquest municipi per la seva gran extensi\u00f3 i orografia, els seus habitants tenen tend\u00e8ncies diferents, pel que fa a la zona on satisfan les seves necessitats: a la part oriental anomenada valldossera, a la conca del foix van a la zona del pened\u00e8s (vilafranca del pd\u00e8s.) i la part occidental on s'hi troben les zones anomenades querol i esblada, a conca del gai\u00e0, van a la zona de l'alt camp (valls) i la conca de barber\u00e0 (sta. coloma de queralt) respectivament. per aix\u00f2, quant a ensenyament p\u00fablic tamb\u00e9 es diferencien:\nzona de querol\neducaci\u00f3 infantil i prim\u00e0ria\nescola santa magdalena \u2013 zer la parellada.\nel pont d'armentera\neducaci\u00f3 secund\u00e0ria obligat\u00f2ria, batxillerat i cicles formatius:\nies jaume huguet - c/ creu de cames, s/n\n43800 \u2013 valls\nies narcis oller\nc/ ferran gum\u00e0 ferran, 1\n43800 \u2013 valls\nzona de valldossera\neducaci\u00f3 infantil i prim\u00e0ria\nescola sant miquel \u2013 c/ sant miquel, s/n\n43714 \u2013 el pla de manlleu\neducaci\u00f3 secund\u00e0ria obligat\u00f2ria\nies institut coster de la torre\navda. de la diputaci\u00f3, s/n\n43717 \u2013 la bisbal del pened\u00e8s\nzona d'esblada\neducaci\u00f3 infantil i prim\u00e0ria\nceip cor de roure - pg. moss\u00e8n segura, s/n\n43420 \u2013 santa coloma de queralt\neducaci\u00f3 secund\u00e0ria obligat\u00f2ria 1r i 2n cicle\nies juan segura i valls - c/ progr\u00e8s, 7\n43420 \u2013 santa coloma de queralt\n\n\n== vegeu tamb\u00e9 ==\ncoll de les agulles (querol)\nles roques (querol)\n\n\n== refer\u00e8ncies ==\n\n\n== bibliografia ==\ngran geografia comarcal de catalunya, volum vii, p\u00e0gs. 396 a 399, grup enciclop\u00e8dia catalana s.a. isbn 84-85194-23-3\n\n\n== enlla\u00e7os externs ==\np\u00e0gina web de l'ajuntament\ntota la informaci\u00f3 sobre aquest municipi arxivat 2008-02-11 a wayback machine.\ninformaci\u00f3 de la generalitat de catalunya\ninformaci\u00f3 de l'institut d'estad\u00edstica de catalunya"