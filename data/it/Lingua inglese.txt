"l'inglese (nome nativo: english, /\u02c8\u026a\u014bgl\u026a\u0283/) \u00e8 una lingua indoeuropea appartenente al ramo occidentale delle lingue germaniche, assieme all'olandese, all'alto e basso tedesco e al frisone, con i quali conserva un'evidente somiglianza, ma dalla sua fase storica mediana mostra anche un avvicinamento alle lingue germaniche settentrionali.\npi\u00f9 conservativo per certi aspetti tra le lingue germaniche (mantenimento dei suoni /w/ semiconsonantico e /\u03b8/ spirante interdentale sordo e /\u00f0/ sonoro; non partecipazione alla seconda rotazione consonantica) e pi\u00f9 innovativo per altri (notevole semplificazione grammaticale; grande spostamento vocalico), l'inglese al 2022 \u00e8 parlato da circa 1,452 miliardi di persone. secondo dunque ethnologue 2022 (25\u00aa edizione), \u00e8 la lingua pi\u00f9 parlata al mondo per numero di parlanti totali (nativi e stranieri) ed \u00e8 la terza per numero di parlanti madrelingua (l1) (la prima \u00e8 il cinese e la seconda \u00e8 lo spagnolo). ogni paese o territorio in cui l'inglese \u00e8 parlato come lingua madre viene detto anglofono.\n\n\n== descrizione ==\nl'inglese \u00e8 la lingua nativa del popolo inglese e dell'inghilterra, e appartiene al gruppo delle lingue germaniche occidentali. tra le lingue germaniche, l'inglese \u00e8 stato conservativo in certi frangenti, come l'avere mantenuto i suoni /w/ semiconsonantico e /\u03b8/ spirante interdentale sordo e /\u00f0/ sonoro persisi in quasi tutte le altre lingue germaniche (il primo conservato parzialmente anche dall'olandese, i secondi conservati anche dall'islandese), e la completa estraneit\u00e0 alla seconda rotazione consonantica che coinvolse l'alto tedesco e solo in misura parziale il basso tedesco (sassone), l'olandese e il frisone, mentre \u00e8 stato innovativo in altri frangenti, come la notevole semplificazione della grammatica, il fenomeno del grande spostamento vocalico, e l'assimilazione di un sovrappi\u00f9 lessicale (spesso raddoppiante il lessico germanico) dal normanno gallo-romanzo. secondo alcuni studiosi scandinavi, l'inglese, almeno dalla sua fase media, si sarebbe, proprio per la sua semplificazione grammaticale, oltre che per influsso lessicale, spostato maggiormente verso le lingue germaniche settentrionali (scandin\u00e0ve) e distanziato da quelle occidentali.in misura maggiore rispetto alle altre lingue germaniche, l'inglese contiene termini di origine latina, assimilati dal normanno gallo-romanzo durante la dominazione normanna dell'inghilterra dopo il 1066, quando guglielmo il conquistatore, re di normandia, conquist\u00f2 l'inghilterra con la battaglia di hastings. tale influsso lessicale non ha comunque alterato lo sviluppo dell'inglese come lingua germanica; la grammatica e la maggioranza del lessico quotidiano di origine germanica non ne sono risultati alterati. il lessico normanno si \u00e8 aggiunto in massima parte come sovrappi\u00f9, creando un fenomeno di raddoppiamento lessicale per cui sono numerosi i casi di parole germaniche e parole di origine latina che costituiscono dei sinonimi o quasi sinonimi per indicare la stessa cosa o concetto con lievi differenze di accezione, offrendo ai parlanti una grande possibilit\u00e0 di scelta e articolazione concettuale: freedom e liberty, pig e pork, spear e lance, first e prime, opening e aperture, surname e family name.\n\n\n=== espansione ===\nnel corso del xx secolo, dopo la seconda guerra mondiale, l'inglese \u00e8 divenuto la lingua franca per eccellenza, abbattendo la precedente supremazia del francese, che a sua volta aveva sostituito il latino a fini di comunicazione diplomatica e scientifica.\ndopo il secondo conflitto mondiale, a seguito della conseguita supremazia economica e politica degli stati uniti e la portata dell'impero britannico a livello globale, l'inglese \u00e8 divenuta la lingua pi\u00f9 studiata nel mondo, nonch\u00e9 la pi\u00f9 importante in ambito economico, strumento per la comunicazione fra etnie prive di connessioni culturali, scientifiche o politiche (non senza critiche).si calcola che i parlanti dell'inglese come lingua madre (english as a native language, enl) siano circa 430 milioni, mentre sono circa 300 milioni coloro che lo parlano accanto alla lingua nazionale o nativa (english as a second language, esl). sono infine circa 200 milioni quelli che lo hanno appreso a scuola (english as a foreign language, efl), in paesi dove questa lingua non \u00e8 in uso. il numero di coloro che usano l'inglese come lingua seconda o straniera supera dunque quello di coloro che lo parlano dalla nascita. attualmente \u00e8 la lingua pi\u00f9 parlata nel mondo e terza lingua madre dietro alla lingua cinese e alla spagnola.\n\n\n=== distribuzione geografica ===\nl'inglese \u00e8 usato come lingua ufficiale de iure o de facto nei seguenti paesi, dove \u00e8 parlato dalla maggioranza o da una cospicua minoranza della popolazione:\n\nin europa\nnelle isole britanniche (area di origine):\n inghilterra\n scozia (assieme allo scots e al gaelico scozzese)\n galles (assieme al gallese)\n irlanda del nord (assieme all'ulster scots e al gaelico irlandese)\n irlanda (assieme al gaelico irlandese)\n isola di man (assieme al gaelico mannese)\nisole del canale ( jersey,  guernsey; assieme al francese e alle sue varianti locali)\n malta (assieme al maltese e l'italiano)\n akrotiri e dhekelia (assieme al greco)\n gibilterra (assieme allo spagnolo)in oceania e nel pacifico:\n australia\n figi\n isole marshall\n isole salomone\n kiribati\n micronesia\n nauru\n nuova zelanda (assieme al m\u0101ori; compresi gli stati associati di isole cook e niue niue)\n palau\n papua nuova guinea (insieme a varie lingue locali)\n samoa\n tonga\n tuvalu\n vanuatuin africa, spesso accompagnato dalle numerose lingue locali ufficiali o non:\n sudafrica (assieme all'afrikaans, alle lingue bantu e alle lingue khoisan)\n namibia\n nigeria\n ghana\n kenya\n tanzania\n botswana\n zimbabwe\n zambia\n sudan\n sudan del sud\n eswatini\n lesotho\n malawi\n ruanda\n uganda\n mauritius\n seychelles\n liberia\n gambia\n camerun\n sierra leone\nnelle americhe e nell'atlantico:\n stati uniti\n canada (assieme al francese)\n anguilla\n ascensione\n bermuda\n isole falkland\n isole vergini britanniche\n montserrat\n sant'elena\n isole vergini americane\n porto rico (assieme allo spagnolo)\n antigua e barbuda\n bahamas\n barbados\n belize\n dominica\n giamaica (assieme alla sua variante autoctona)\n grenada\n guyana\n saint kitts e nevis\n saint lucia\n sint maarten (assieme all'olandese)\n saint vincent e grenadine\n trinidad e tobago\nin asia:\n singapore (assieme a cinese, malese, tamil)\n hong kong (assieme al cinese)\n india (assieme a hindi e altre lingue locali)\n pakistan (assieme a urdu e altre lingue locali)\n bangladesh (assieme a bengali)\n filippine (assieme al filippino e altre lingue locali)\n brunei (assieme al malese)a seguito della supremazia economico-politica degli stati uniti dopo la seconda guerra mondiale, l'inglese si \u00e8 imposto di fatto come lo standard anche per la comunicazione scientifica, venendo utilizzato per la pubblicazione di contributi nelle principali riviste scientifiche di qualsiasi settore e, quindi, come lingua preferenziale per lo scambio di informazioni tecnico-scientifiche tra persone di lingue differenti.\n\n\n== storia ==\nnel suo lungo sviluppo, l'inglese si \u00e8 notevolmente alterato. convenzionalmente si divide l'evoluzione diacronica della lingua in cinque fasi:\n\ninglese antico o anglosassone (old english), opera di riferimento: b\u0113owulf;\ninglese medio (middle english), opera di riferimento: i racconti di canterbury, per la pronuncia: ormulum;\nprimo inglese moderno (early modern english), opere di riferimento: quelle di shakespeare e marlowe;\ninglese moderno (modern english).\u00e8 possibile estrapolare delle date approssimative tra le molte proposte, e dire che: \n\nl'anglosassone va dalla colonizzazione della britannia ad opera delle popolazioni degli angli, sassoni e juti (v secolo d.c.) fino alla pi\u00f9 massiccia e seconda fase di cristianizzazione dell'isola;\nl'inglese antico si sviluppa a partire da una supremazia del dialetto sassone occidentale (del wessex) su quello anglico (della zona orientale, centrale e settentrionale dell'inghilterra), dovuto al rafforzarsi della situazione economica e politica degli stati sassoni del sud dell'inghilterra, e del wessex in particolare, rispetto agli stati anglici e danesi dell'est, centro e nord, sino alla conquista normanna dell'inghilterra;\nl'inglese medio si pu\u00f2 far terminare intorno all'inizio del xvi secolo;\nil primo inglese moderno copre un periodo di tempo che va da shakespeare sino alla met\u00e0 del settecento;\nl'inglese moderno inizia a met\u00e0 settecento, con la comparsa di romanzi quali robinson crusoe di defoe, e si sviluppa sino ai giorni nostri.\n\n\n=== anglosassone o inglese antico (old english) ===\n\nsecondo il resoconto del venerabile beda, le stirpi germaniche degli angli, dei sassoni e degli juti, partite dallo jutland, dalla germania settentrionale e dalla futura danimarca, si insediarono in quella regione della britannia che \u00e8 oggi l'inghilterra nel 499 d.c. gli juti si stabilirono nel cantium (kent), gli angli nell'anglia orientale, nelle midlands e in northumbria, e i sassoni nell'essex, nel middlesex e nel wessex \u2014 cio\u00e8 rispettivamente regno dei sassoni orientali, di mezzo ed occidentali. sotto la spinta dei nuovi venuti germanici, i celti dell'attuale inghilterra si spostarono a ovest (north walas, west walas o galles, s\u00fbth walas o cornovaglia). le lingue germaniche di questi popoli germanici, fortemente intelligibili tra loro, iniziarono ad uniformarsi in un'unica parlata, simile a quelle della germania settentrionale (sassonia) e degli attuali paesi bassi e fiandre, come conseguenza dell'unione di tali popolazioni in una sola entit\u00e0 etnico-lingustica, che prese il nome di popolazione degli anglosassoni. questa \u00e8 la fase della parlata detta \"anglosassone\" o \"inglese antica\", e va dalla met\u00e0 del v secolo al 1100 circa.a partire dal x secolo le atone brevi a, e, o, u tendono a confluire nel suono indistinto scev\u00e0/schwa [\u0259] cos\u00ec frequente nell'inglese moderno. l'antico inglese, a differenza dell'inglese medio, possiede una ricca flessione, sia nominale che verbale. i generi sono tre, maschile, femminile e neutro. come in tedesco, con il quale la parentela \u00e8 nettamente pi\u00f9 evidente rispetto all'inglese moderno, il nome nell'antico inglese presenta quattro casi: nominativo, genitivo, dativo e accusativo.\nin questo periodo l'inglese subisce anche l'influenza del norreno, anch'esso un idioma germanico, anche se del gruppo nordico a differenza di quello occidentale dell'inglese. \u00e8 grazie alle invasioni di vichinghi danesi e allo stabilirsi del danelaw nel nord dell'attuale inghilterra che l'inglese ha potuto non solo accogliere nel suo vocabolario termini di origine scandinava (tra cui knife, skirt, skull, sky, kill, skill, die, leg, egg, want), ma anche fare proprie diverse caratteristiche della grammatica norrena (come i pronomi they, them, their e theirs).\n\n\n=== inglese medio (middle english) ===\n\nla fase storica della lingua inglese nel periodo compreso tra la conquista normanna normanna dell'inghilterra nel 1066 ad opera di guglielmo il conquistatore e il tardo rinascimento inglese, all'incirca dal 1100 al 1500, \u00e8 nota come \"inglese medio\". l'inglese medio si afferm\u00f2 come una lingua letteraria, soprattutto grazie all'opera pi\u00f9 celebre di geoffrey chaucer, i racconti di canterbury. viene suddiviso in primo inglese medio (early middle english) e tardo inglese medio (late middle english).\n\u00e8 durante questo periodo che la lingua inglese subisce la maggior parte dell'influenza latina, per mezzo della lingua normanna, idioma galloromanzo d'o\u00efl affine alla lingua francese, che a seguito della conquista normanna diventa la lingua principale della classe dirigente inglese. il vocabolario viene abbondantemente arricchito, e molti termini germanici vengono duplicati o soppiantati da sinonimi di origine franco-normanna. tuttavia, ci\u00f2 non impedisce all'inglese medio di evolversi secondo le regole grammaticali della sua filogenesi germanica, mantenendo la maggior parte del lessico comune di origine anglosassone.\ncon giovanni senzaterra pressoch\u00e9 tutti i possedimenti francesi andarono perduti (tranne le isole del canale, ultimo brandello del ducato di normandia). a partire dalla guerra dei cent'anni i legami con la normandia e la francia in generale si affievolirono. l'antico proverbio \"jack wold be a gentilman if he cold speke frensk\" cominci\u00f2 a perdere il suo significato, e in inghilterra cominci\u00f2 a delinearsi un nuovo standard basato sul dialetto di londra e delle home counties.\n\n\n=== inglese moderno (modern english) ===\nl'introduzione della stampa in inghilterra ad opera di william caxton nel 1476 contribu\u00ec alla fissazione dell'ortografia ma, poich\u00e9 ebbe luogo prima che si concludesse il grande spostamento vocalico, determin\u00f2 il primo grande divario tra scrittura e pronuncia. dopo la nascita della chiesa d'inghilterra emerse l'esigenza di tradurre la bibbia in inglese. nel 1611 fu data alle stampe l'authorized version del testo sacro. la stampa, la riforma e l'affermazione del ceto medio (\"middle class\") ebbero come conseguenza la diffusione di uno standard linguistico noto come \"primo inglese moderno\", che va circa dal 1500 al 1750, dopo il quale si parla di \"inglese moderno\".l'espansione coloniale dell'inghilterra diffuse la parlata nel resto delle isole britanniche, e in vasti territori di colonizzazione in america del nord, in africa, in asia e in oceania. l'indipendenza degli stati uniti corrispose alla formazione di variet\u00e0 d'inglese diverse dallo standard britannico, che si sarebbero affermate su scala mondiale nel xx secolo.\n\n\n==== il grande spostamento vocalico (great vowel shift) ====\n\nil grande spostamento vocalico o great vowel shift (gvs) \u00e8 la pi\u00f9 importante alterazione fonetica della storia della lingua inglese. si pu\u00f2 affermare che esso port\u00f2 l'inglese alla sua pronuncia attuale. il gvs non ebbe luogo nella stessa epoca nelle diverse regioni (in alcune, particolarmente al nord, \u00e8 assente nelle parlate locali del ventunesimo secolo); si pu\u00f2 comunque porre il suo inizio al xv secolo e considerarlo compiuto alla fine del xvi.\nil gvs riguarda le vocali lunghe e segna l'inizio della separazione tra pronuncia e scrittura.\ntra i dittonghi [iu] e [\u025bu] confluiscono in [ju\u02d0] (mute). [ju\u02d0] tende a semplificarsi in [u\u02d0] dopo l, r, [t\u0361\u0283] e [d\u0361\u0292] (rude, chew, june).\n[au] passa a [\u0254\u02d0] (law).\nle spiranti allungano il suono di una a che le preceda: mass [ma\u02d0s], bath [ba\u02d0\u03b8], staff [sta\u02d0f].\nla r, peraltro destinata a scomparire dopo vocale, impedisce il gvs introducendo uno scev\u00e0: door [do:r], clear [kliar].\nscompaiono i suoni [x] e [\u00e7], tranne in prestiti come lo scozzese loch [l\u0254x] o nei grecismi (ad esempio chemistry [\u02c8xe\u02d0miztri]). il digramma gh che li rappresentava perde ogni suono causando l'allungamento di compenso della vocale precedente e conseguente dittongazione (bright, night) ([bri\u00e7t] > [bri:t] > [bra\u026a\u032ft], [ni\u00e7t] > [ni:t] > [na\u026a\u032ft]) oppure, specie in fine di parola, diventa [f] (cough).\ncaso particolare \u00e8 il pronome di prima persona i, che deriva dall'antico *igh (cfr. tedesco ich), ma nel passaggio dal mi all'inglese moderno, oltre al gvs subito dalla vocale lunga [i\u02d0], ha visto cadere anche nello scritto il digramma gh.\n[hw] diventa [w] (tranne che al nord) ma si mantiene la grafia wh.\n[j] tende a fondersi con la consonante precedente: ocean [\u02c8o\u02d0sj\u0259n] > [\u02c8o\u02d0\u0283\u0259n], measure [\u02c8me\u02d0zj\u0259r] > [\u02c8me\u02d0\u0292\u0259r], future [\u02c8fju\u02d0tj\u0259r] > [\u02c8fju\u02d0t\u0361\u0283\u0259r], ecc.\nuno dei fatti pi\u00f9 importanti \u00e8 la scomparsa della /r/ postvocalica (art [art] > [\u0251:t], bar [bar] > [b\u0251:], water [w\u0254t\u0259r] > [w\u0254t\u0259], fern [f\u025crn] > [f\u025c\u02d0n], born [b\u0254rn] > [b\u0254\u02d0n]). questa \u00e8 una caratteristica tipica dell'inghilterra, storicamente del sud dell'inghilterra eccettuati il wessex e il sussex, e del centro fino alla northumbria a nord, fino al primo xx secolo assente nei gi\u00e0 citati wessex e sussex, nelle midlands occidentali e nel lancashire, oltre che all'estremo nord verso la scozia. dagli anni 1950 ad oggi tale caratteristica si \u00e8 estesa a praticamente tutta l'inghilterra. \u00e8 assente negli stati uniti, il cui inglese \u00e8 ben noto per essere quasi sempre rotico (caratterizzato da pronuncia della /r/ in ogni posizione), tranne che nella nuova inghilterra orientale e in alcune zone del sud.\n\n\n==== sostantivo ====\nil plurale in -s si afferma decisamente. restano alcune forme con apofonia (foot > feet; man  > men, woman > women, tooth > teeth, mouse > mice) e alcuni plurali in nasale (child > children, ox > oxen).\n\n\n==== aggettivi ====\ngli aggettivi sono normalmente invariabili, ma ci sono casi in cui il genere della lingua antica si \u00e8 preservato: blond cambia a blonde con sostantivi femminili.\n\n\n==== verbi ====\ncon la transizione all'inglese moderno, in vari casi si ha un indebolimento dei \"verbi forti\", ossia quelli che formano simple past (passato semplice) e perfect participle (participio passato) tramite apofonia e/o desinenza -en: scompare talvolta la distinzione tra le due forme al passato, in rari casi anche tra passato e presente, mentre in ogni caso scompare il prefisso y-, ereditato dall'inglese medio, per formare il participio; per esempio rin, ran, yronne diviene run, ran, run (perdita di y- participiale e uniformazione di presente e participio), e slay, slew, yslain diviene slay, slew, slain (perdita di y- participiale), mentre reach, raught, retcht tende a divenire reach, reached, reached (unfiromazione dei due passati sul participio), oppure cling, clung, clong tende a divenire cling, clung, clung (uniformazione dei due passati). contestualmente, prendono spazio i \"verbi deboli\", al simple past e al perfect participle terminanti con il suono [d], [t] o [id] (esempio: \"danced\" [t], \"changed\" [d], \"started\" [id]). in alcuni casi, invece, si creano nuovi verbi forti, come buy, bought, boughten (aggiunta di -en participiale, solo in alcuni dialetti americani), oppure la verbalit\u00e0 forte viene estesa a verbi di origine latina, per i quali \u00e8 irregolare, come in prove, proved, proven (aggiunta del participio in -en).\nil congiuntivo si riduce fin quasi a scomparire. \u00e8 infatti indistinguibile dall'indicativo tranne nei rari casi in cui ha una forma diversa: terza pers. sing. adesinenziale (he do), forme be e were del verbo essere.\nla desinenza della terza persona singolare oscilla fra -(e)th (meridionale) e (e)s (settentrionale). sar\u00e0 quest'ultima forma a prevalere.\nla forma progressiva (to be ...ing) diventa regolare.\nla costruzione del present perfect con ausiliare essere (i am come) diventa molto rara, mentre si afferma la costruzione con ausiliare avere (i have come).\n\n\n=== lessico franco-normanno nell'inglese ===\nla lingua germanica delle isole britanniche, per quanto sia difficile parlare di un antico inglese unitario, sub\u00ec l'apporto di una notevole porzione di lessico di origine latina in due fasi principali:\n\nl'arrivo dei monaci al seguito di agostino di canterbury (primate della chiesa cattolica in inghilterra nel 601), che predicavano e scrivevano in latino\nla sconfitta, nel 1066, di aroldo ii, ultimo re anglosassone, da parte di guglielmo il conquistatore, pretendente al trono inglese che devast\u00f2 ed espropri\u00f2 tutte le terre e i beni del paese che passarono ai vassalli e vescovi normanni a lui fedeli, tutti parlanti la lingua normanna, una lingua del gruppo galloromanzo affine al francese standard: questo momento terribile per gli inglesi, in cui wulfstan, l'arcivescovo di york volle vedere la fine del mondo (\"pentitevi, ch\u00e9 il giorno del signore \u00e8 alle porte\"), era destinato a cambiare per sempre il volto delle isole britanniche.\n\n\n==== mutazioni semantiche dei lemmi franco-normanni ====\ndi solito, quando una parola straniera \u00e8 introdotta in una lingua essa subisce ci\u00f2 che baugh e cable, adattando un termine dalla botanica, chiamano \"sviluppo interrotto\". in inglese \u00e8 possibile trovare molte parole francesi nella forma in cui furono importate in inghilterra nel medioevo: si confronti l'inglese default col francese d\u00e9faut, l'inglese subject col francese sujet. le parole francesi, quando non rimaneggiate dagli umanisti nel xvi secolo, hanno quindi conservato la forma con la quale furono introdotte nel medioevo, in quanto isolate in un contesto linguistico a loro estraneo, quello germanico-anglosassone.\na differenza della forma, il significato delle parole mutuate del francese dovette invece adattarsi nell'inglese, a causa della concorrenza di altre parole germanico-anglosassoni con il medesimo significato, spesso cambiandolo o portando all'estinzione del termine. cos\u00ec, ad esempio, mentre courir non attecch\u00ec per la maggiore frequenza di run, le parole che si riferivano alla vita dell'alta societ\u00e0, che fu francofona per gran parte del medioevo, ebbero la meglio: court (francese moderno cour) e chivalry (nel senso di \"cavalleria\"). interessante l'esempio di \"maiale\", parola per la quale esistono due versioni diverse: pig \u00e8 la bestia viva, che diventava pork (dal francese porc) quando era cucinata dai ricchi normanni (i contadini anglosassoni non potevano permettersi di mangiare molta carne di maiale, e lo allevavano per i proprietari normanni).\nesistono diverse altre coppie sinonimiche, in cui il termine pi\u00f9 comune, quotidiano e corrente \u00e8 di radice germanica mentre quello alto ha radice latina (attraverso il francese). si tratta di un fenomeno tipico della lingua inglese, non certo limitato agli alimenti, ma esteso anche a concetti metafisici, dove l'accezione elevata tende sempre a sviluppare il termine da radici latino-francesi (a differenza, per esempio, di quanto avviene in tedesco). ne sono esempi:\n\nox \"bue\", cow \"mucca\", calf \"vitello\"; beef \"carne di manzo\" (dal francese b\u0153uf, \"manzo\");\nsheep \"pecora\"; mutton \"carne di pecora\" (dal francese mouton, \"pecora\")\ntime \"tempo (cronologico)\"; tense \"tempo (verbale)\" (dal francese temps);\nfreedom \"libert\u00e0 (concreta)\"; liberty \"libert\u00e0 (idea)\";\nstrength \"forza (concreta)\"; force \"forza (in fisica)\".in altri casi ancora \u00e8 difficile rinvenire accezioni ben distinte nei due termini sinonimi, quello germanico e quello latino, come accade per esempio con wedding, marriage, matrimony, espousal, tutti \"matrimonio\".\nquesto complesso scenario in cui le parole di origine galloromanza lottano per la sopravvivenza contro quelle anglosassoni, riflette il conflitto ben pi\u00f9 drammatico tra civilt\u00e0 anglosassone e normanna. dopo il distacco politico dell'inghilterra dalla normandia (xiii secolo) il franco-normanno perse prestigio: spassosa testimonianza ne \u00e8 il personaggio della monaca nei racconti di canterbury, che parla maccheronicamente il \"francese\" provocando l'ilarit\u00e0 della gente.\nsia del lessico anglosassone originale, sia dell'apporto lessicale franco-normanno, numerose sono le parole perse nel corso della storia successiva. nell'et\u00e0 elisabettiana vennero reintrodotti termini francesi in forma pi\u00f9 moderna rispetto al franco-normanno e molti lemmi italiani prima sconosciuti vennero introdotti per l'ambito teatrale (si pensi solo all'influenza delle forme letterarie come il sonetto, la commedia dell'arte, la musica italiana e la tragedia senechiana).\n\n\n== fonologia ==\n\n\n=== vocali ===\nle vocali dell'inglese variano molto da dialetto a dialetto; pertanto, le vocali si possono trascrivere con simboli diversi a seconda della diversa articolazione.\n\n\n==== monottonghi ====\n\ni monottonghi del general american variano da quelli della received pronunciation in alcuni modi:\n\nle vocali si differenziano pi\u00f9 per qualit\u00e0 che lunghezza.\nla vocale centrale della parola nurse \u00e8 rotacizzata /\u025d/ o occupa il nucleo sillabico /\u0279\u0329/.\ni parlanti fanno una distinzione tra la rotica /\u025a/ e la non rotica /\u0259/.\nnessuna distinzione \u00e8 presente tra /\u0252/ e /\u0251\u02d0/. molti parlanti non distinguono neanche /\u0254\u02d0/.le vocali ridotte esistono in alcune sillabe atone. la quantit\u00e0 di distinzioni esistente varia da dialetto a dialetto. in alcuni dialetti le vocali atone sono vocali centrali, ma sono altrimenti distinte, mentre in australia e molte variet\u00e0 dell'inglese americano tutte le vocali atone convergono nello scev\u00e0 [\u0259]. nella received pronunciation esiste una distinta vocale centrale chiusa. il dizionario oed la trascrive \u2039\u026a\u203a.\n\n[\u026a]: roses (converge in [\u0259] in inglese australiano)\n[\u0259]: rosa's, runner\n[l\u0329]: bottle\n[n\u0329]: button\n[m\u0329]: rhythm\n\n\n==== dittonghi ====\nin inglese canadese esistono allofoni di /a\u028a/ e /a\u026a/. questo fenomeno (chiamato canadian raising) esiste (specialmente per /a\u026a/) in molte variet\u00e0 dell'inglese americano, notevolmente nel nordest, cos\u00ec come in alcune variet\u00e0 dell'inghilterra orientale. in alcune zone, specialmente nel nordest degli stati uniti, /a\u026a/) diventa [\u028c\u026a].\nnella contemporary received pronunciation, le vocali di leer e lair sono molto spesso pronunciate come monottonghi [\u026a\u02d0], [\u025b\u02d0] rispettivamente, mentre la vocale di lure \u00e8 pronunciata [o\u02d0] da alcuni e [\u0275\u02d0] da altri. nell'inglese australiano lair \u00e8 [e\u02d0] e lure pu\u00f2 diventare [o\u02d0].\nnegli accenti rotici, le vocali di parole come pair, poor e peer si possono analizzare come dittonghi, anche se alcune descrizioni le considerano vocali con la /r/ in posizione coda sillabica.\n\n\n=== consonanti ===\nla tabella seguente contiene i fonemi consonantici presenti nella maggior parte delle variet\u00e0 inglesi. dove le consonanti appaiono a coppie, quella a destra rappresenta una consonante sonora, mentre quella a sinistra \u00e8 sorda.\n\nconsonanti nasali e liquide possono costituire nucleo sillabico in posizione atona, anche se pu\u00f2 essere analizzato come /\u0259c/.\nconsonanti postalveolari vengono normalmente labializzate (e.g., [\u0283\u02b7]), cos\u00ec come /r/. questo fenomeno si trascriva raramente.\nla fricativa velare sorda /x/ si trova solo in alcune variet\u00e0, come l'inglese scozzese. in altre variet\u00e0, questo fono viene sostituito da /k/.\nla sequenza /hw/, l'approssimante labiovelare sorda [hw\u0325], \u00e8 talvolta considerata un fonema distinto. per molti parlanti, parole che contengono questa sequenza si pronunciano con /w/; il fonema /hw/ \u00e8 ancora presente, per esempio, nella maggior parte del sud degli stati uniti e in scozia.\ndipendendo dall'accento, /r/ pu\u00f2 essere un'alveolare [\u0279], un'approssimante post-alveolare, o un'approssimante labiodentale.\nmolte variet\u00e0 hanno due allofoni di /l/, la l \"chiara\" e \"scura\" o velarizzata. in alcune variet\u00e0, la /l/ pu\u00f2 essere sempre l'una o sempre l'altra.\n\n\n== grammatica ==\n\nla grammatica inglese esibisce una quantit\u00e0 minima di inflessione rispetto ad altre lingue indoeuropee. per esempio, l'inglese contemporaneo, diversamente dal tedesco, dall'olandese e dalle lingue romanze, manca di genere grammaticale e concordanza aggettivale. i casi sono tutti scomparsi ma in parte sopravvivono nei pronomi. la distinzione tra verbi forti (a volte chiamati \"irregolari\" per es. speak/spoke/spoken) e quelli deboli (chiamati \"regolari\" per es. call/called/called) di origini germaniche \u00e8 pi\u00f9 fluida, e le forme declinate (per es. plurali irregolari) sono diventate pi\u00f9 regolari. parallelamente, la lingua inglese \u00e8 diventata pi\u00f9 analitica, e l'uso di verbi modali e l'ordine delle parole per comunicare significati diversi \u00e8 diventato pi\u00f9 importante.\nfilologicamente parlando, la grammatica della lingua inglese moderna, seppur profondamente diversa dall'originale costruzione della lingua anglosassone, mantiene una forte radice germanica: la totalit\u00e0 dei verbi modali, le desinenze verbali, le preposizioni, le congiunzioni e i suffissi avverbiali sono quasi interamente di origine germanica. verbi ausiliari segnalano le domande, la negativit\u00e0, la polarit\u00e0, la voce passiva e i tempi progressivi, caratteristica che contraddistingue l'inglese dalle lingue neolatine e lo afferma stabilmente come lingua germanica.\n\n\n== vocabolario ==\ncome nelle altre lingue germaniche, gran parte delle parole pi\u00f9 comuni hanno origine dal proto-indoeuropeo (pie) per tramite della lingua proto-germanica comune. attraverso la fase antica, la fase mediana, e la fase moderna dell'inglese, le parole hanno subito vari processi di mutamento sonoro.le parole di origine germanica, ereditate direttamente dall'inglese antico, comprendono il lessico di uso pi\u00f9 comune e quasi tutti i pronomi, le preposizioni, le congiunzioni, i verbi modali, ecc., e formano la base della sintassi e della grammatica della lingua inglese. tali parole includono i pronomi come i (\"io\") (cf. ich tedesco, ik gotico), me (cf. mich, mir tedesco, me latino), i numeri, le relazioni famigliari come mother (\"madre\") (cf. moeder olandese, mutter tedesco, \u03bc\u03ae\u03c4\u03b7\u03c1 greco, m\u0101ter latino), i nomi degli animali (cf. maus tedesco, muis olandese, \u03bc\u1fe6\u03c2 greco, m\u016bs latino; mouse, \"topo\"), e molti verbi comuni (cf. kn\u0101jan dell'alto tedesco antico, kn\u0101 del norreno, \u03b3\u03b9\u03b3\u03bd\u03ce\u03c3\u03ba\u03c9 del greco; to know, \"sapere, conoscere\"). la brevit\u00e0 di molte parole germaniche \u00e8 dovuta alla sincope nel medio inglese (per esempio, h\u0113afod antico inglese > head inglese moderno; s\u0101wol antico inglese >  soul inglese moderno) e la perdita delle sillabe finali dovuta all'accento tonico (eg. gamen antico inglese > game inglese moderno; \u01e3rende antico inglese > errand inglese moderno).\nle parole pi\u00f9 lunghe e di alto registro dell'inglese antico furono generalmente rimpiazzate dopo la conquista normanna dell'inghilterra, che influenz\u00f2 il vocabolario della lingua inglese introducendo parole franco-normanne. la maggior parte del lessico dell'inglese antico dedicato alla letteratura, le arti e le scienze smise di essere produttiva quando cadde in disuso, soppiantata da termini di origine franco-normanna. il lessico franco-normanno entr\u00f2 nell'inglese in gran parte come sovrappi\u00f9 rispetto al lessico germanico, creando quindi il fenomeno di un \"doppio lessico\", e una notevole possibilit\u00e0 di scelta lessicale, con numerosi sinonimi o quasi sinonimi di cui uno di origine germanica e uno di origine latina: come e arrive (\"arrivare\"); sight e vision (\"visione, vista\"); freedom e liberty (\"libert\u00e0\"). i casi di sinonimia sono spesso anche tra pi\u00f9 di due parole con origini diverse: sick (inglese antico; germanico), ill (norreno; germanico), infirm (francese; neolatino), afflicted (latino) che vogliono dire \"ammalato\". tali sinonimie permettono ai parlanti una variet\u00e0 di scelta lessicale per esprimere sfumature diverse e pi\u00f9 precise di una stessa cosa, idea o fenomeno.\n\n\n=== origini delle parole ===\nil vocabolario inglese \u00e8 ripartibile in un gruppo di parole di origine germanica, pi\u00f9 usate quotidianamente, e un gruppo di origine latina, pi\u00f9 tecniche e letterarie. il lessico latino deriva in massima parte dal franco-normanno. la maggioranza (il 57%) delle 1000 parole inglesi pi\u00f9 comuni, e il 97% delle 100 pi\u00f9 comuni, ha origini germaniche. infatti, la maggior parte delle parole d'uso quotidiano sono germaniche. pur essendo la maggioranza complessiva delle parole di origine franco-normanna, il vocabolario attivo di un madrelingua inglese comprende principalmente parole germaniche.\nnel 1973, in ordered profusion di thomas finkenstaedt e dieter wolff, fu pubblicata un'indagine condotta su quasi 80.000 parole del dizionario shorter oxford dictionary (3\u1d43 ed.) che stimava per le parole le seguenti origini:\n28,3% lingue d'o\u00efl, inclusi il normanno e il francese standard; 28,24% latino, inclusi termini scientifici moderni e termini tecnici; 25% germanico, incluso l'antico inglese; 5,32% greco; 4,03% di origine non chiara; 3,28% derivate da nomi propri; e meno di 1% altre lingue. un'indagine effettuata da joseph m. williams in origins of the english language di 10 000 parole prese da migliaia di lettere commerciali ha calcolato invece le seguenti percentuali: 41% lingue d'o\u00efl; 33% inglese antico; 15% latino; 2% norreno; 1% olandese; 10% altre lingue.\n\n\n== dialetti e variet\u00e0 regionali ==\n\n\n=== l'inglese della gran bretagna ===\n\n\n==== la received pronunciation ====\n\nl'accento britannico noto come \"received pronunciation\" ha le seguenti caratteristiche:\n\n\u00e8 una pronuncia non-rotica, cio\u00e8 la r non \u00e8 mai pronunciata dopo una vocale a meno che non sia seguita da un'altra vocale (anche iniziale di una parola successiva).\nla l \u00e8 velarizzata in fine di sillaba (mill [m\u026a\u026b]), chiara in tutte le altre posizioni.\nnon c'\u00e8 distinzione tra w e wh [w].\nla o lunga (mode) si pronuncia come uno scev\u00e0 seguito da /\u028a/, [\u0259\u028a].\nla u breve (but), trascritta tradizionalmente con /\u028c/, ha un suono molto chiuso, praticamente [a~\u0250].\n\n\n==== altre variet\u00e0 britanniche ====\nla pronuncia dialettale centro-settentrionale dell'inghilterra (dallo staffordshire, leicestershire e lincolnshire verso nord) \u00e8 caratterizzata dai seguenti fatti fonetici:\n\ngsv assente: cloud si pronuncia [klu\u02d0d], house [hu\u02d0s], night [ni\u02d0t].\nuna vocale derivata da \u00e2 dell'ai si pronuncia [i\u0259]: stone [sti\u0259n].\n[a\u014b] dell'ai \u00e8 conservato: lang [la\u014bg] = long [l\u0254\u014b] dello standard.\nil gruppo wh \u00e8 generalmente pronunciato [hw].\nla u breve si pronuncia [\u0264]: butter [\u02c8b\u0264t\u0259r] invece di ['bat\u0259].\npath, grass, laugh, ecc. si pronunciano [p\u00e6\u03b8], [gr\u00e6s], [l\u00e6f] anzich\u00e9 [p\u0251\u02d0\u03b8], ecc.\nla pronuncia \u00e8 rotica (r pronunciata in tutte le posizioni).nel sud d'inghilterra:\n\nil gruppo path, grass, ecc. si pronuncia [p\u0251\u02d0\u03b8], [gr\u0251:s], ecc.\nh generalmente non \u00e8 pronunciata.\ni dialetti occidentali (dorset, somerset, devon) sono rotici e conservano la desinenza -eth/-th alla terza persona sing. dei verbi (e.g. doeth, goeth, hath).\nnei dialetti orientali (kent, dorset) le fricative sorde in inizio di parola sono sonorizzate: farm [va\u02d0m], sea [zi\u02d0].\na londra e nelle home counties [ei] tende a diventare [ai] o [a\u02d0]: they [\u00f0ai].in scozia:\n\nl'inglese scozzese \u00e8 un accento rotico, ossia il fonema [r] \u00e8 pronunciato anche in coda di sillaba.\n[or] e [ur] hanno anch'essi un contrasto, dunque shore e sure hanno una pronuncia differente, e cos\u00ec pour e poor.\n[x] \u00e8 comune in nomi e parole gaeliche (lingua celtica) o scots (lingua germanica, ma ben diversa dall'inglese nella sua evoluzione), tanto da essere spesso insegnato ai visitatori, soprattutto per il \"ch\" di loch. alcuni parlanti lo impiegano anche in prestiti dal greco, esattamente come accade nel greco moderno e nella koin\u00e8, tuttavia il fonema corrispondeva a [k\u02b0] in lingua greca antica.\nla quantit\u00e0 vocalica non \u00e8 normalmente distintiva, nonostante la presenza della regola della quantit\u00e0 vocalica scozzese (scottish vowel length rule), per cui alcune vocali come /i/, /u/, e /\u00e6/) sono solitamente lunghe ma brevi davanti a consonanti nasali ed occlusive sonore. questo non accade tra morfemi, quindi c'\u00e8 una distinzione tra coppie come crude e crewed, need e kneed e side e sighed.\ncot e caught in quasi tutte le variet\u00e0 centrali sono omofoni.\n\n\n=== l'inglese irlandese ===\nl'irlanda si pu\u00f2 suddividere, dal punto di vista linguistico in tre aree:\nla costa orientale (o english pale), con dublino al centro, in cui l'inglese si \u00e8 affermato gi\u00e0 nel xvii secolo. l'inglese parlato in questa regione, denominato appunto inglese irlandese o hiberno english, conserva molti dei tratti portati nell'isola dai coloni inglesi.\nla frangia occidentale (o gaeltacht), in cui il gaelico irlandese \u00e8 ancora nell'uso quotidiano.\ntra le due si trova l'area centrale, in cui l'inglese si \u00e8 affermato tra il xvii e il xx secolo.\nl'inglese parlato in irlanda ha subito poche variazioni a livello di pronuncia mantenendosi per alcuni aspetti molto conservativo. perfino nel ventunesimo secolo l'influsso dello standard britannico non si fa sentire molto al di fuori di dublino.\na livello fonetico l'inglese irlandese \u00e8 caratterizzato dai seguenti fenomeni:\n\ni dittonghi [a\u026a] e [\u0254\u026a] tendono a confondersi, e si realizzano, a seconda della regione, come [\u025ci] o [ai].\ni dittonghi [e\u026a] e [\u0259\u028a] si presentano come [e\u02d0] e [o\u02d0]: face [fe\u02d0s], load [lo\u02d0d].\nla [i\u02d0] derivata da [\u025b\u02d0] si presenta come [e\u02d0]: meat [me\u02d0t].\nla r si pronuncia sempre.\nla l \u00e8 sempre chiara, mai velarizzata.\n[\u03b8] tende a diventare [t] e [\u00f0] [d]. non si distinguono parole come thorn e torn, then e den.\n[s] e [z] davanti a consonante vengono spesso realizzate come la \"sc\" di scena [\u0283] e la \"j\" francese [\u0292], specialmente al sud. fist quindi si pronuncia come se fosse scritto \"fisht\".\nnel lessico si riscontrano, come avviene in scozia, termini peculiari di origine gaelica, per es. slean, vanga, che quindi vengono pronunciati seguendo le regole fonetiche gaeliche.\n\n\n=== l'inglese americano ===\n\nl'inglese americano \u00e8 un insieme di varianti della lingua inglese parlate negli stati uniti d'america. circa i due terzi dei madrelingua inglesi vivono negli stati uniti. l'accento pi\u00f9 neutrale dell'inglese americano si chiama general american. si basa sugli accenti del midwest e ha le seguenti caratteristiche:\n\n\u00e8 una pronuncia rotica, cio\u00e8 la /r/ si pronuncia in tutte le posizioni. per alcuni parlanti, la /r/ si realizza come l'approssimante retroflessa, [\u027b], invece del fono tipico inglese, l'approssimante alveolare, [\u0279].\nle sequenze /\u0259r/ (butter) e /\u025cr/ (bird) hanno come realizzazione vocali rotacizzate indicate con i simboli [\u025a] oppure [\u025d].\nil father-bother merger \u00e8 prevalente; i fonemi /\u0251\u02d0/ e /\u0252/ hanno tutti e due la realizzazione [\u0251].\nalcuni accenti subiscono il caught-cot merger dove i fonemi /\u0251/ e /\u0254/ hanno la stessa realizzazione: [\u0251].\nla presenza del tapping dei fonemi /t/ e /d/ in posizione intervocalica rende la realizzazione di entrambi fonemi uguale: [\u027e], una singola vibrazione della r italiana. per esempio, butter [\u02c8b\u028c\u027e\u025a].\nla l \u00e8 sempre velarizzata (mill [m\u026a\u026b]).\n\n\n=== altre variet\u00e0 ===\ncockney\nl'inglese americano presenta a sua volta diverse variet\u00e0, che sono caratterizzate da un altro tipo di pronuncia. tra queste, le pi\u00f9 importanti:\ninglese californiano\ninglese afro-americano vernacolare\ninglese del nord-ovest del pacifico\ninglese australiano\ninglese aborigeno\ninglese canadese\ninglese giamaicano\ninglese neozelandese\ninglese sudafricano\ninglese indiano\n\n\n== note ==\n\n\n== bibliografia ==\n(en)  simeon potter, our language, pelican books, 1957\n(en)  fausto cercignani, shakespeare's works and elizabethan pronunciation, oxford, clarendon press, 1981.\n(en)  dobson, e. j., english pronunciation 1500-1700, 2 ed., 2 voll., oxford, clarendon press, 1968.\n(en)  bryan a. garner, a dictionary of modern legal usage, oxford, oxford university press.\nmaria fraddosio, els: english for law students - corso di inglese giuridico, napoli, edizioni giuridiche simone, 2004.\n(en)  gianfranco barbieri, livio codeluppi, how to tackle readings in business and economics , milano, led edizioni universitarie, 1993, isbn 88-7916-033-8\n(en) william f. katz, phonetics for dummies, su google books, john wiley & sons inc., settembre 2013, isbn 978-1-118-50508-3.\n(en)  albert c. derouaux, guidebook to translating from italian into english, milano, led edizioni universitarie, 1991, isbn 88-7916-001-x\n(en) peter roach, british english: received pronunciation, in journal of the international phonetic association, vol. 34, n. 2, 2004,  pp. 239\u2013245, doi:10.1017/s0025100304001768.\n(en) desmond o' connor, a history of italian and english bilingual dictionaries, in biblioteca dell'\u00abarchivum romanicum\u00bb, ii (linguistica), vol. 46, olschki, isbn 9788822237286.\n\n\n== voci correlate ==\naggettivo dimostrativo (lingua inglese)\naustralia\ncanada\ncolonie britanniche\nfrase ipotetica inglese\ngran bretagna\ninghilterra\ninglese nell'informatica\nirlanda\nmiddle english dictionary\nnuova zelanda\nonline etymology dictionary\nortografia della lingua inglese\npronuncia del th inglese\npurismo linguistico in inglese\npronuncia dell'inglese\npaesi anglosassoni\npronuncia italiana della lingua inglese\nscozia\nstati uniti d'america\nsudafrica\ntrasparenza fonologica\neuroinglese\nslang\n\n\n== altri progetti ==\n wikipedia dispone di un'edizione in lingua inglese (en.wikipedia.org)\n wikisource contiene  traduzioni dall'inglese\n wikiquote contiene citazioni sulla lingua inglese\n wikibooks contiene testi o manuali sulla lingua inglese\n wikizionario contiene la categoria \u00abparole in inglese\u00bb\n wikiversit\u00e0 contiene risorse sulla lingua inglese\n wikimedia commons contiene immagini o altri file sulla lingua inglese\n wikivoyage contiene informazioni turistiche sulla lingua inglese\n\n\n== collegamenti esterni ==\n\n(it, de, fr) lingua inglese, su hls-dhs-dss.ch, dizionario storico della svizzera. \n(en) simeon potter e david crystal, english language, su enciclopedia britannica, encyclop\u00e6dia britannica, inc. \n(en) opere riguardanti lingua inglese, su open library, internet archive. \n(en) lingua inglese, su ethnologue: languages of the world, ethnologue. \n(it)  grammatica inglese grammatica inglese ed esercizi interattivi inglese\n\n\n=== dizionari ===\nsansoni, oxford paravia concise, il grande inglese picchi, garzanti hazon (richiede registrazione), wordreference english-italian dictionary, dicios inglese-italiano, dizionario-inglese.org, woxikon english-italian dictionary.\ndizionario europeo interattivo di terminologia: un'enorme risorsa linguistica con glossari e traduzioni di parole di ogni genere da e verso tutte le lingue europee, con spiegazioni, fonti e classificazione dell'attendibilit\u00e0 delle diverse traduzioni; particolarmente prezioso per la terminologia tecnica e specialistica (\u00e8 la risorsa dei traduttori di documenti ufficiali dell'unione europea).\n lisa! dizionario italiano-inglese, su lisa-dizionario.it. url consultato il 16 aprile 2010 (archiviato dall'url originale il 7 maggio 2010).\n\n\n=== pronuncia ===\n(en)  sound comparisons archiviato il 29 aprile 2011 in internet archive.: per ascoltare e paragonare come si pronunciano le stesse parole nei vari accenti regionali e internazionali dell'inglese (pagina dell'universit\u00e0 di edimburgo).\n(it) lista dei verbi irregolari con pronuncia, su verbi-irregolari-inglese.it.\n\n\n=== traduttori ===\n traduttore google, su translate.google.it.\n traduttori vari (google-bing-ecc...), su lexicool.com.\n traduzione gratis, su freetranslations.org.\n traduttore di modi di dire, espressioni comuni, parole, su idiommaster.com. url consultato il 6 aprile 2017 (archiviato dall'url originale il 7 aprile 2017).\n traduttore e motore di ricerca linguistico italiano, su ludwig.guru. ( presentazione di ludwig, su invitalia. url consultato il 2 maggio 2019 (archiviato dall'url originale il 20 gennaio 2019).)"