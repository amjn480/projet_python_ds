"ryssland (ryska: \u0440\u043e\u0441\u0441\u0438\u044f, tr. rossija), formellt ryska federationen (ryska: \u0440\u043e\u0441\u0441\u0438\u0439\u0441\u043a\u0430\u044f \u0444\u0435\u0434\u0435\u0440\u0430\u0446\u0438\u044f, tr. rossijskaja federatsija), \u00e4r en federal republik som omfattar stora delar av \u00f6steuropa och hela nordasien. landet gr\u00e4nsar till norge, finland, estland, lettland, belarus och ukraina, samt via exklaven kaliningrad oblast vid \u00f6stersj\u00f6kusten till litauen och polen, i v\u00e4ster, och georgien, azerbajdzjan, svarta havet samt kaspiska havet i sydv\u00e4st. i norr gr\u00e4nsar ryssland till norra ishavet och i s\u00f6der till kina, nordkorea, mongoliet och kazakstan. landet gr\u00e4nsar i \u00f6ster till stilla havet och har d\u00e4r \u00e4ven havsgr\u00e4ns mot japan och den amerikanska delstaten alaska.\nryssland \u00e4r v\u00e4rldens till ytan st\u00f6rsta land och t\u00e4cker stora delar av b\u00e5de europa och asien. gr\u00e4nsen mellan v\u00e4rldsdelarna g\u00e5r vid uralbergen. ryssland har omkring 145 miljoner inv\u00e5nare. i huvudstaden moskva bor cirka 12 miljoner m\u00e4nniskor.\nryska federationen best\u00e5r av sammanlagt 89 administrativa och territoriella enheter, s\u00e5 kallade federationssubjekt. de 89 subjekten utg\u00f6rs av 21 republiker, 6 territorier (kraj), 50 regioner (oblast), 9 autonoma distrikt, 1 autonom region och tv\u00e5 federala st\u00e4der. samtliga federationssubjekt \u00e4r representerade med tv\u00e5 ledam\u00f6ter var i det ryska parlamentets \u00f6verhus, federationsr\u00e5det, som allts\u00e5 sammanlagt har 178 ledam\u00f6ter. det p\u00e5minner om sammans\u00e4ttningen av usa:s senat men g\u00e5r ocks\u00e5 tillbaka p\u00e5 tidigare traditioner i ryssland d\u00e5 sovjetunionens h\u00f6gsta sovjet uppdelades i tv\u00e5 kammare med olika representation fr\u00e5n olika landsdelar.\nryska federationen skapades som en ombildning av ryska sfsr, i samband med sovjetunionens sammanbrott 1991. republiken var under den sovjetiska tiden unionens \u00f6verl\u00e4gset st\u00f6rsta delrepublik, och ryska var det prioriterade unionsspr\u00e5ket. landet har sedan dess \u00e5terknutit och utvecklat de ekonomiska banden med m\u00e5nga f\u00f6re detta sovjetrepubliker, inklusive genom framv\u00e4xten av euroasiska ekonomiska unionen. med flera andra f\u00f6re detta sovjetrepubliker har ryssland dock anstr\u00e4ngda relationer, vilket bland annat lett fram till guam-samarbetet mellan georgien, ukraina, azerbajdzjan och moldavien. alla dessa har under senare \u00e5r varit direkt eller indirekt inblandade i milit\u00e4ra konflikter med ryssland, och i alla fyra l\u00e4nderna patrullerar rysk milit\u00e4r i ockuperade delar av deras territorium. sedan februari 2022 har ryssland inlett ett fullskaligt milit\u00e4rt angrepp p\u00e5 ukraina \u2013 ett grannland med en konfliktfylld relation till ryssland \u2013 med en massiv nedfrysning av ekonomiska och politiska relationer till v\u00e4stv\u00e4rlden som f\u00f6ljd.\n\n\n== historia ==\n\n\n=== f\u00f6rhistoria ===\n\n\n==== sten\u00e5ldern ====\nde paleolitiska bos\u00e4ttningarna i ryssland \u00e4r omfattande. bland fynden fr\u00e5n moust\u00e9rientiden kan n\u00e4mnas grottan kiik-koba p\u00e5 krim, i dagens ukraina, med typisk neanderthalkarakt\u00e4r. i ryssland har denisovagrottan, okladnikov grottan och slutligen grottan mezmaiskaya grottan l\u00e4mnat viktiga bidrag i studiet av \u00e4ldre m\u00e4nniskoarter. neandertalarna har haft ett st\u00f6rre utbredningsomr\u00e5de \u00e4n man tidigare trodde. s\u00e4rskilt yngre paleolitisk tid, 35000\u201310000 f.kr., uppvisar en rad viktiga fyndorter, d\u00e4r bland annat kostjenki vid dons och metsin vid dneprs \u00f6vre lopp visar klar kontakt med samtida kulturgrupper i v\u00e4steuropa. i ett betydande gravf\u00e4lt vid sungir utanf\u00f6r moskva har de d\u00f6da gravlagts med praktfulla dr\u00e4kter av upptr\u00e4dda sn\u00e4ckor och p\u00e4rlor.\nunder mesolitisk tid domineras v\u00e4stryssland med balticum av de s\u00e5 kallade skogskulturerna som i norden g\u00e5r under ben\u00e4mningen maglemosekultur: swid\u00e9rien och kunda. centralrysslands mesolitiska kulturer brukar uppdelas i volga-oka-kulturen, kamakulturen och dneprkulturen. de f\u00f6rsta jordbrukskulturerna upptr\u00e4der s\u00f6derifr\u00e5n under 3000-talet f.kr.,framf\u00f6r allt i den s\u00e5 kallade tripoljekulturen i sydv\u00e4st \u00e4r av betydelse f\u00f6r spridning av jordbruk till regionen. lerstatyetter \u00e4r vanliga bland annat av fruktbarhetsgudinnor. subneolitiska j\u00e4garpopulationer med keramik dominerar samtidigt de nordligare delarna i centralryssland och kamkeramisk i nordv\u00e4stra delen. den senare omfattar \u00e4ven finland, baltikum och norrlandskusten till kalix \u00e4lv.\n\n\n==== brons- och j\u00e4rn\u00e5ldern (till 500 e.kr.) ====\nden tidigaste metall\u00e5ldern tr\u00e4nger fram fr\u00e5n \u00f6ster i form av stridsyxekulturer. i centralryssland utvecklas fatjanovokulturen med enmansgravar, d\u00e4r skeletten placeras i hopkrupen, sidliggande st\u00e4llning. i s\u00f6der utvecklas den s\u00e5 kallade katakombgravskulturen, d\u00e4r de d\u00f6da placeras i schakt, stenkistor, katakomber eller timmergravar.\nunder f\u00f6rsta h\u00e4lften av det sista f\u00f6rkristna \u00e5rtusendet introduceras j\u00e4rnet i ryssland, och den mest betydande kulturkretsen \u00e4r skyternas, vilkas praktfulla gravar vittnar om kontakter med centraleuropas kelter och italiens etrusker samt med greker och fr\u00e4mre-orientaliska kulturer, bland annat assyrien. starkt p\u00e5verkad av skyterna v\u00e4xte ananjinokulturen fram kring nedre kama. p\u00e5 400-talet e.kr. passeras ryssland \u00e5ter av \u00f6stliga ryttarnomader, hunnerna, och ungef\u00e4r samtidigt sprider sig slaverna in\u00e5t \u00f6steuropa.\n\n\n==== fr\u00e5n 500 e.kr. ====\nunder nordisk vendeltid (550\u2013800 e.kr.) handlade slaviska stammar aktivt med vikingarna och befolkningen i det moderna sverige. p\u00e5 v\u00e4gen fr\u00e5n varjagerna till grekerna anv\u00e4nde vikingarna de stora slaviska bos\u00e4ttningarna i ladoga (staraja ladoga), ilmen (holmg\u00e5rd, det nuvarande novgorod) samt gnesdovo invid smolensk vid \u00f6vre dnepr som handelsplatser och omlastningsstationer. rika skandinaviska gravfynd har tagits fram p\u00e5 dessa platser, och en stor skandinavisk bos\u00e4ttning kan p\u00e5visas, \u00e4ven om de slaviska inslagen i materialet visar stark blandning mellan folkgrupperna.\nnorra och v\u00e4stra ryssland beboddes under vikingatiden (800\u20131050) av en m\u00e4ngd finsk-ugriska och slaviska stammar utan fastare organisation. vid den stora volga-kr\u00f6ken bodde bulgarerna med huvudstaden bolgar, i sydryssland huserade magyarerna och l\u00e4ngre \u00f6sterut kasarerna. redan p\u00e5 700-talet hade dessa folk skapat betydande riken. p\u00e5 800-talet framtr\u00e4dde ett nytt turkfolk fr\u00e5n \u00f6ster, petjenegerna, och magyarerna pressades v\u00e4sterut till sitt nuvarande omr\u00e5de i ungern.\n\ndessa h\u00e4ndelser innebar ett sv\u00e5rt avbr\u00e4ck f\u00f6r den nordiska handeln med kalifatet, och vikingarna m\u00e5ste s\u00f6ka sig v\u00e4stligare handelsv\u00e4gar. enligt nestorskr\u00f6nikan skulle varjager fr\u00e5n sveariket ha upptr\u00e4tt i ryssland och utkr\u00e4vt skatt av befolkningen \u00e5r 862. \u00e5r 865 kallades enligt samma k\u00e4lla rurik och hans b\u00e5da br\u00f6der till landet f\u00f6r att bringa ordning bland de slaviska stammarna, och de slog sig d\u00e5 ned i novgorod, beloosero och isborsk.\n\u00e4ttlingen oleg eftertr\u00e4dde rurik och besittningen kiev och i b\u00f6rjan av 900-talet angrep han konstantinopel. kr\u00f6nikans ber\u00e4ttelser upptar sannolikt detaljer ur svearnas l\u00e5ngt tidigare expansion i ryssland. det av ruser grundade skandinaviska v\u00e4ldet kallades g\u00e5rdarike. under storfurstarna vladimirs och jaroslavs tid mot slutet av 900-talet b\u00f6rjade en sammansm\u00e4ltning av nordisk och slaviska element.\n\n\n=== kievriket och mongoliska er\u00f6vringar ===\n\nden f\u00f6rsta slaviska statsbildning som senare skulle komma att utvecklas till bland annat ryssland tillkom i kievomr\u00e5det (kievriket), senare ukraina. f\u00f6reg\u00e5ngaren till ukraina ska ha grundats \u00e5r 862 d\u00e5 rurik blev knez i rutenien. under de f\u00f6rsta \u00e5rhundradena var novgorod, vladimir och kiev huvudst\u00e4der. moskva omn\u00e4mns f\u00f6rsta g\u00e5ngen i kr\u00f6nikorna \u00e5r 1147, men det dr\u00f6jde l\u00e5ng tid innan ryssland i modern mening etablerades.\nunder mitten av 1200-talet er\u00f6vrade mongolv\u00e4ldet rus, och under 250 \u00e5r fram\u00f6ver var det ryska omr\u00e5det skyldigt att betala tribut till mongolerna. dessutom anf\u00f6ll mongolerna, som hade sitt s\u00e4te i gyllene horden, med j\u00e4mna mellanrum ryska st\u00e4der.\nunder denna tid utvecklades ryssland mycket ringa och styrdes i praktiken av mongolerna, \u00e4ven om de ryska furstarna de jure hade makten. sista slaget mot mongolerna stod 1480 vid floden ugra, d\u00e5 mongolerna slutligen f\u00f6rlorade kontrollen \u00f6ver de ryska omr\u00e5dena.\n\n\n=== moskvas expansion och tsartiden ===\nunder den senare medeltiden v\u00e4xte storfurstend\u00f6met moskva fram, och den expanderade under 1500-talet sakta men s\u00e4kert \u00f6sterut in i asien. b\u00f6rjan av 1600-talet kallas den stora oredan. polska styrkor tr\u00e4ngde in i ryssland och f\u00f6rs\u00f6kte installera lydtsarer. denna oreda kom till p\u00e5 grund av att rurik\u00e4tten d\u00f6tt ut i och med ivan den f\u00f6rskr\u00e4ckliges andre sons d\u00f6d. efter tio \u00e5rs strider och maktkamp lyckades man tr\u00e4nga undan de polsk-litauiska trupperna, och michail romanov utropades till tsar 1613.\n\nn\u00e4r peter den store tog \u00f6ver regeringen 1694 (han hade blivit tsar vid tio \u00e5rs \u00e5lder 1682, men fram till 1694 regerade hans mor och syster i hans st\u00e4lle) inleddes en reformperiod f\u00f6r ryssland, f\u00f6r att omvandla landet till en v\u00e4sterl\u00e4ndsk stat. denna stat kallas i dag tsarryssland. dessa reformer fick stor betydelse f\u00f6r \u00f6verklassens vardag \u2013 f\u00f6r deras kl\u00e4dsel, vanor, sociala liv och utbildning, och f\u00f6r att anv\u00e4nda landets resurser och handelsvaror p\u00e5 ett mer genomt\u00e4nkt s\u00e4tt. han l\u00e4t bygga den v\u00e4stinfluerade staden sankt petersburg. denna grundades 1703 och var huvudstad under perioden 1712\u20131918; efter revolutionen kom moskva p\u00e5 nytt att utses till huvudstad. under en stor del av peter den stores tid som regerande tsar deltog ryssland i det stora nordiska kriget.\nefter freden i nystad 1721 b\u00f6rjade tsarryssland att v\u00e4xa \u00e4ven mot v\u00e4ster, f\u00f6r att till slut etableras som en av europas stormakter. landet kallas fr\u00e5n denna tid kejsard\u00f6met ryssland. rysslands tillv\u00e4xt skedde genom ett flertal krig, bland annat mot sverige som 1809 tvingades \u00f6verl\u00e4mna finland till ryssland, och mot napoleon i (1812\u201314). efter l\u00e5ng tid av diskussioner avskaffade tsar alexander ii \u00e5r 1861 den avskydda och f\u00f6r\u00e5ldrade livegenskapen. tjugo \u00e5r senare m\u00f6rdades han av revolution\u00e4rer.\nunder 1900-talets b\u00f6rjan uttrycktes missn\u00f6je mot statsmakten, och folkliga krav p\u00e5 f\u00f6r\u00e4ndring spred sig runtom i europa. i ryssland ledde omfattande strejker bland arbetare i st\u00e4derna och protester p\u00e5 landsbygden samt ett misslyckat krig (se rysk-japanska kriget) till att en revolution br\u00f6t ut 1905. tsar nikolaj ii svarade med att placera ut soldater, och ett antal demonstranter avled genom beskjutning. detta besvarades med v\u00e4rldens ditintills st\u00f6rsta generalstrejker och uppror. tsaren tvingades l\u00e4tta p\u00e5 makten och till\u00e4t nu f\u00f6r f\u00f6rsta g\u00e5ngen ett parlament, duman, att dela makten med honom. duman uppl\u00f6stes dock efter bara n\u00e5got \u00e5r, efter ett par nyval, och sammantr\u00e4dde p\u00e5 nytt inte f\u00f6rr\u00e4n efter februarirevolutionen 1917. dessutom till\u00e4t tsaren arbetarna att s\u00e4tta upp arbetarr\u00e5d, s\u00e5 kallade sovjeter. finland fick samtidigt allm\u00e4n r\u00f6str\u00e4tt f\u00f6r kvinnor och m\u00e4n till en nyinr\u00e4ttad enkammarriksdag, men efter 1909 tog f\u00f6rryskningspolitiken fart d\u00e4r och den finska lantdagen fick inte sammantr\u00e4da igen f\u00f6rr\u00e4n \u00e5r 1917.\nden revolution\u00e4ra st\u00e4mningen i ryssland fortsatte, och bristen p\u00e5 mat kulminerade i februarirevolutionen 1917 mot tsarv\u00e4ldet. tsaren f\u00f6rs\u00f6kte \u00e5terigen \u00e5teruppr\u00e4tta kontrollen \u00f6ver landet, och soldater s\u00e4ndes ut f\u00f6r att skingra massorna; detta slutade dock med att soldaterna sk\u00f6t sina officerare och st\u00e4llde sig p\u00e5 demonstranternas sida. tsaren hade nu inget annat val \u00e4n att abdikera. en provisorisk regering under aleksandr kerenskij installerades. bolsjevikerna var emellertid de som hade st\u00f6rst inflytande i arbetarr\u00e5den. rysslands f\u00f6rluster och nederlag i det p\u00e5g\u00e5ende f\u00f6rsta v\u00e4rldskriget gjorde att folkopinionen v\u00e4nde sig mot den provisoriska regeringen som valt att forts\u00e4tta kriget. man kr\u00e4vde nu mer makt \u00e5t sovjeterna, och bolsjevikerna \u2013 med bland andra vladimir lenin och grigorij zinovjev i spetsen \u2013 var de som hade den egentliga makten i huvudstaden petrograd (nuvarande sankt petersburg). bolsjevikerna fick allt st\u00f6rre st\u00f6d, och \u00e4ven inom majoritetspartiet socialistrevolution\u00e4rerna \u2013 kerenskijs parti \u2013 valde medlemmar att g\u00e5 \u00f6ver till bolsjevikerna som utlovade f\u00f6r\u00e4ndring.\n\n\n=== sovjetunionen ===\ni oktoberrevolutionen, som enligt den senare inf\u00f6rda gregorianska kalendern br\u00f6t ut den 6 november 1917, tog bolsjevikerna makten i petrograd och kunde uppr\u00e4tta regering efter en i det n\u00e4rmaste oblodig revolution (enligt vissa ben\u00e4mnd statskupp) och ryska socialistiska federativa sovjetrepubliken (f\u00f6rkortat ryska sfsr), bildades. efter freden i brest-litovsk drog sig ryssland ur kriget. ryska inb\u00f6rdeskriget 1918\u20131922 utk\u00e4mpades mellan r\u00f6da arm\u00e9n och den vita arm\u00e9n som hade st\u00f6d fr\u00e5n flera av rysslands allierade i f\u00f6rsta v\u00e4rldskriget. efter att r\u00f6da arm\u00e9n lyckats f\u00f6rsvara revolutionen utropades unionen av socialistiska sovjetrepubliker 1922 som bildades av \u2013 inledningsvis \u2013 fem sovjetrepubliker.\nvladimir lenin, som varit ledaren f\u00f6r bolsjevikerna samt ordf\u00f6rande i ryska sfsr, eftertr\u00e4ddes 1922 av josef stalin (generalsekreterare i centralkommitt\u00e9n). efter en maktkamp med lev trotskij och hans fraktion inom kommunistpartiet. stalin industrialiserade sovjetunionen och skapade en stormakt av det tidigare omoderna landet. hans tid vid makten kom ocks\u00e5 att k\u00e4nnetecknas av en utbredd personkult och utrensningar av olikt\u00e4nkande.\n\nunder andra v\u00e4rldskriget f\u00f6rdes ett utpl\u00e5ningskrig mellan nazityskland och sovjetunionen, sedan hitler 1941 beordrat operation barbarossa, d\u00e4r flera sovjetiska st\u00e4der under l\u00e5ng tid var bel\u00e4grade av tyska soldater. i slut\u00e4ndan kn\u00e4ckte dock sovjetunionens industri, dess stora befolkning och kalla vintrar tyskland, d\u00e5 den enorma fronten i \u00f6ster slukade mer resurser \u00e4n vad det nazityska riket kunde producera. sovjetunionen fick dock betala dyrt f\u00f6r sin seger, med 8 800 000 d\u00f6da soldater, 12 700 000 d\u00f6da civila och ett s\u00f6nderbombat och plundrat land. f\u00f6rsvarskriget och motoffensiven fr\u00e5n sovjetunionens sida brukar ben\u00e4mnas \u201ddet stora fosterl\u00e4ndska kriget\u201d, och segern firas varje \u00e5r den 9 maj, det datum d\u00e5 tyskarna kapitulerade.\nandra v\u00e4rldskriget f\u00f6ljdes snabbt av en konflikt med fr\u00e4mst usa, vilken kom att ben\u00e4mnas det kalla kriget. konflikten ledde aldrig till \u00f6ppet krig utan utk\u00e4mpades fr\u00e4mst p\u00e5 en industriell niv\u00e5 samt genom att de b\u00e5da blocken gav st\u00f6d till varsin part i en konflikt inom eller mellan andra l\u00e4nder (till exempel koreakriget 1953). det kalla kriget m\u00e4rktes \u00e4ven inom vapenutvecklingen; s\u00e5v\u00e4l usa som sovjetunionen hade n\u00e5gra \u00e5r efter andra v\u00e4rldskriget utvecklat b\u00e5de atombomben och v\u00e4tebomben. senare, under 1970-talet, talades det ocks\u00e5 mycket om den s\u00e5 kallade neutronbomben.\nsovjetunionen hade en gynnsam position utrikes som motst\u00e5ndare till \u201dnordamerikansk imperialism\u201d, vilket ledde till att landet hade stort st\u00f6d hos befolkningen i koloniserade omr\u00e5den i afrika, latinamerika, asien och mellan\u00f6stern. sovjetunionen hade framg\u00e5ngar i b\u00f6rjan av kalla kriget, d\u00e5 man skickade upp den f\u00f6rsta konstgjorda satelliten och senare den f\u00f6rsta m\u00e4nniskan i omloppsbana runt jorden. sovjetunionen genomf\u00f6rde ocks\u00e5 den f\u00f6rsta obemannade landningen p\u00e5 m\u00e5nen och \u00e4r ensamt om att ha skickat upp en helt automatiserad obemannad rymdf\u00e4rja, buran, f\u00f6r att sedan landa den igen (1988). det kan n\u00e4mnas att rymdf\u00e4rjan aldrig hade n\u00e5gon bemannad bes\u00e4ttning, d\u00e5 projektanslagen drogs in efter sovjetunionens kollaps.\nunder senare delen av 1980-talet b\u00f6rjade ledaren f\u00f6r det kommunistiska partiet, michail gorbatjov, reformera landets ekonomi, d\u00e4r han tog sm\u00e5 steg mot att skapa en demokrati med en v\u00e4steuropeisk stat som mall. slagorden f\u00f6r hans kampanj blev \u201dglasnost\u201d (ryska f\u00f6r \u2019\u00f6ppenhet\u2019) och \u201dperestrojka\u201d (\u2019ombyggnad\u2019). f\u00f6rs\u00f6ken skapade dock katastrofala socioekonomiska f\u00f6rh\u00e5llanden i \u00f6steuropa, vilket efter en misslyckad milit\u00e4rkupp 1991 \u00e4ndade med sovjetunionens kollaps.\n\n\n=== ryska federationen ===\nryska federationen f\u00f6rklarade sig oberoende den 12 juni 1990, som en del i planerna att etablera en helt sj\u00e4lvst\u00e4ndig stat. sovjetunionen uppl\u00f6stes officiellt den 31 december samma \u00e5r, sedan \u00e4ven alla andra delrepublikerna utropats sig sj\u00e4lvst\u00e4ndiga. ryssland var de facto sj\u00e4lvst\u00e4ndigt redan 25 december, sedan sovjetunionen i praktiken uppl\u00f6sts genom president gorbatjovs avg\u00e5ng utan eftertr\u00e4dare.\n\n\n==== roll som stormakt ====\nryssland har under 2000-talet, som den st\u00f6rsta av de tidigare sovjetrepublikerna, f\u00f6rs\u00f6kt att \u00e5teruppn\u00e5 sovjetunionens roll som stormakt och supermakt. man har l\u00e4nge hindrats av landets sv\u00e5ra ekonomiska, sociala och milit\u00e4ra problem. ryssland har under olika tidsperioder varit involverat i inb\u00f6rdeskrig i tjetjenien: f\u00f6rsta tjetjenienkriget (fr\u00e5n 1994 till 1996) och andra tjetjenienkriget samt oroligheterna som f\u00f6ljde (1999\u20132009). \nv\u00e5ren 2014 annekterade landet illegalt halv\u00f6n krim fr\u00e5n ukraina (se krimkrisen). d\u00e4refter bidrog man med milit\u00e4rt och ekonomiskt st\u00f6d till de tv\u00e5 ukrainska utbrytarrepublikerna donetsk och lugansk, s\u00e5 att de kunde st\u00e5 emot ukrainas f\u00f6rs\u00f6k att \u00e5terer\u00f6vra omr\u00e5dena. fr\u00e5n 2015 engagerade sig landet i inb\u00f6rdeskriget i syrien, p\u00e5 assad-regimens sida.i juli 2021 uttalade president putin att ukraina \u00e4r en \"omistlig del av ryssland\", vilket f\u00f6ljdes av upptrappad rysk milit\u00e4rn\u00e4rvaro i gr\u00e4nsomr\u00e5dena mot ukraina och i belarus. den 24 februari 2022 inledde ryssland en milit\u00e4r invasion av ukraina. ryssland beskriver detta som en \"fredsbevarande operation\" i \u00f6stra delen av landet, vilket mots\u00e4gs av m\u00e4ngden d\u00f6da och skadade \u2013 i olika delar av ukraina \u2013 som en direkt f\u00f6ljd av det ryska angreppet. rysslands invasion har lett till kraftiga internationella reaktioner p\u00e5 en rad omr\u00e5den, och via massiva sanktioner och brutna aff\u00e4rskontakter med v\u00e4stv\u00e4rlden inf\u00f6rdes en ekonomisk j\u00e4rnrid\u00e5 v\u00e4ster om ryssland (och det lojala belarus). en del l\u00e4nder, d\u00e4ribland kina och indien, har dock st\u00e4llt sig utanf\u00f6r sanktioner och inte f\u00f6rd\u00f6mt kriget.efter v\u00e4stv\u00e4rldens sanktioner och hj\u00e4lp till ukraina, i landets f\u00f6rs\u00f6k att hejda invasionen, har ryssland f\u00f6rs\u00f6kt h\u00e4vda sin roll som stormakt. man har p\u00e5mint omv\u00e4rlden om att man \u00e4r en k\u00e4rnvapenmakt, och att man kan utnyttja detta ifall andra l\u00e4nder intervenerar i den rysk-ukrainska konflikten.\n\n\n==== ekonomisk utveckling ====\nefter att ha genomg\u00e5tt en kraftig nedg\u00e5ng under 1990-talet, som n\u00e5dde kulmen 1998, \u00e5terh\u00e4mtade sig den ryska ekonomin i b\u00f6rjan av 2000-talet. detta skedde delvis p\u00e5 grund av stigande priser p\u00e5 r\u00e5olja, d\u00e4r ryssland \u00e4r en av v\u00e4rldens st\u00f6rsta export\u00f6rer.\n\n\n==== presidenter ====\nboris jeltsin var rysslands president fram till den 31 december 1999, d\u00e5 han eftertr\u00e4ddes av vladimir putin.i maj 2008 valdes dmitrij medvedev, med st\u00f6d av vladimir putin, till rysslands tredje president. medvedev fokuserade mycket p\u00e5 \u201dkriget mot korruptionen\u201d och framf\u00f6rallt den korrupta polisen, men trots vissa framsteg kvarst\u00e5r problemen.v\u00e5ren 2012 \u00e5tervaldes vladimir putin till president med officiellt cirka 64 procent av r\u00f6sterna. efter godk\u00e4nnande i parlamentet, f\u00f6rfattningsdomstolen och en folkomr\u00f6stning 2020 f\u00f6rl\u00e4ngdes putins m\u00f6jligheter att sitta kvar vid makten. detta inneb\u00e4r ytterligare tv\u00e5 mandatperioder 2024, det vill s\u00e4ga fram till 2030.i januari 2020, i god tid innan mandatperiodens slut 2024, presenterade putin f\u00f6rslag p\u00e5 f\u00f6rfattnings\u00e4ndringar. f\u00f6r\u00e4ndringarna, som g\u00f6r det m\u00f6jligt f\u00f6r putin att sitta kvar i ytterligare tv\u00e5 mandatperioder efter 2024, godk\u00e4ndes under v\u00e5ren av parlamentet och f\u00f6rfattningsdomstolen samt i en folkomr\u00f6stning som h\u00f6lls i juli 2020.\n\n\n== geografi ==\n\n\n=== topografi ===\nryssland, som med sin yta p\u00e5 17 075 200 kvadratkilometer \u00e4r v\u00e4rldens st\u00f6rsta land, str\u00e4cker sig \u00f6ver s\u00e5 gott som hela den norra delen av den eurasiska superkontinenten, fr\u00e5n \u00f6stersj\u00f6n i v\u00e4ster till berings sund i \u00f6ster. den ligger s\u00e5ledes b\u00e5de i europa och asien (gr\u00e4nsen mellan v\u00e4rldsdelarna g\u00e5r via uralbergen). landet best\u00e5r till stora delar av vidstr\u00e4ckta st\u00e4pper i s\u00f6der och djupa barrskogar i norr. fr\u00e5n landets v\u00e4stligaste del till dess \u00f6stligaste \u00e4r det 6 600 kilometer l\u00e5ngt; det str\u00e4cker sig \u00f6ver tio tidszoner, men man anv\u00e4nder sig av praktiska sk\u00e4l bara av nio stycken.det finns flera bergskedjor i landet, s\u00e4rskilt i dess s\u00f6dra gr\u00e4nsregioner. exempel \u00e4r kaukasus (d\u00e4r berget elbrus, europas h\u00f6gsta topp, reser sig med sina 5 642 meter), uralbergen och altaj. uralbergen, som l\u00f6per i nord\u2013sydlig riktning, utg\u00f6r tillsammans med kaukasus, som l\u00f6per i v\u00e4st\u2013\u00f6stlig riktning, gr\u00e4nsen mellan europa och asien. uralbergen delar \u00e4ven av det v\u00e4stliga sibiriska sl\u00e4ttlandet fr\u00e5n sl\u00e4ttomr\u00e5det i europeiska ryssland.\u00e4ven om stora delar av v\u00e4rldens omr\u00e5den med arktiskt och subarktiskt klimat (framf\u00f6r allt sibirien och rysslands arktiska \u00f6ar) finns i ryssland finns det ocks\u00e5 stora omr\u00e5den med andra klimat (se vidare: rysslands klimat).\nryssland gr\u00e4nsar i v\u00e4ster till norge, finland, estland, lettland, vitryssland och ukraina samt, via exklaven kaliningrad, till litauen och polen, i sydv\u00e4st till georgien och azerbajdzjan, och i s\u00f6der till kina, nordkorea, mongoliet och kazakstan. i \u00f6ster avgr\u00e4nsas det av kusten till stilla havet och i norr av den till norra ishavet.\neuropeiska ryssland, som str\u00e4cker sig fr\u00e5n v\u00e4stgr\u00e4nsen till uralbergen, \u00e4r ett enormt l\u00e5gland, genomkorsat av floderna volga, don och dnepr. detta \u00e4r landets rikaste region. kaukasusregionen i s\u00f6dra europeiska ryssland \u00e4r ett vidstr\u00e4ckt st\u00e4ppomr\u00e5de som str\u00e4cker sig norr om bergskedjan stora kaukasus mellan svarta havet och kaspiska havet. uralbergen str\u00e4cker sig fr\u00e5n norr till s\u00f6der och rymmer viktiga mineral- och oljetillg\u00e5ngar. sibirien str\u00e4cker sig fr\u00e5n uralbergen till stillahavskusten. detta enorma omr\u00e5de \u00e4r rikt p\u00e5 naturresurser, men \u00e4r glest befolkat p\u00e5 grund av de str\u00e4nga klimatf\u00f6rh\u00e5llandena. den del av centralasien som ligger i ryssland best\u00e5r av \u00f6ken, st\u00e4pp och berg; delar av detta omr\u00e5de ligger under havets niv\u00e5.\n\n\n=== klimat ===\nst\u00f6rre delen av ryssland har kalltempererat kontinentalt klimat, med mycket stora temperaturskillnader mellan sommar och vinter. i sydv\u00e4stra ryssland \u00e4r det varmtempererat eller subtropiskt, medan ishavskusten i norr har polarklimat. i \u00f6stra sibirien \u00e4r vintrarna kalla och torra med normaltemperaturer mellan 20 och 50 minusgrader.\n\n\n=== flora och fauna ===\ni ryssland f\u00f6rekommer ungef\u00e4r 11 000 olika v\u00e4xtarter. av dessa listas 533 v\u00e4xter i landets r\u00f6da lista (1995). bara 276 av de r\u00f6dlistade v\u00e4xterna p\u00e5tr\u00e4ffas i n\u00e5got slags naturskyddsomr\u00e5de. de flesta djur som lever i ryssland hittas \u00e4ven i andra delar av den tempererade och den arktiska regionen. landet har 57 endemiska fiskarter, 22 d\u00e4ggdjur som bara hittas h\u00e4r och en f\u00e5gelart som inte h\u00e4ckar utanf\u00f6r landet (sn\u00f6trana). i rysslands r\u00f6da lista fr\u00e5n 1995 f\u00f6rtecknades 64 d\u00e4ggdjur, 109 f\u00e5glar, 11 kr\u00e4ldjur, 4 groddjur och 9 fiskar.\n\n\n=== naturskydd ===\njakt p\u00e5 d\u00e4ggdjur och f\u00e5glar \u00e4r vanligt f\u00f6rekommande. ryssland har en statlig myndighet som best\u00e4mmer vilka och hur m\u00e5nga djur som f\u00e5r jagas. i b\u00f6rjan av 2000-talet fanns cirka 60 d\u00e4ggdjur och 70 f\u00e5glar i myndighetens lista. f\u00f6r att kompensera sin l\u00e5ga livsniv\u00e5 jagar flera av landets inv\u00e5nare illegalt. till exempel dokumenterades cirka 50 000 fall av tjuvjakt under \u00e5ret 1997.\n\n\n== statsskick, politik och administration ==\n\n\n=== konstitution och organisation ===\nryssland \u00e4r enligt konstitutionen en semipresidentiell f\u00f6rbundsrepublik. rysslands president har stor makt och f\u00f6resl\u00e5r rysslands premi\u00e4rminister till duman (ett formellt inslag av parlamentarism, se n\u00e4rmare i artikeln semipresidentialism) och kan ocks\u00e5 uppl\u00f6sa duman och utlysa nyval. presidenten v\u00e4ljs sedan 2012 vart sj\u00e4tte \u00e5r (tidigare vart fj\u00e4rde) direkt av folket, men kan bara sitta tv\u00e5 mandatperioder i f\u00f6ljd.\ndet lagstiftande och representativa organet \u00e4r ryska federationens federala f\u00f6rsamling som \u00e4r uppdelad i tv\u00e5 kammare: statsduman med 450 ledam\u00f6ter som fr\u00e5n och med 2011 v\u00e4ljs vart femte \u00e5r, h\u00e4lften genom ett proportionellt valsystem och andra h\u00e4lften genom majoritetsval i enmansvalkretsar, samt rysslands federala r\u00e5d best\u00e5ende av 178 ledam\u00f6ter, tv\u00e5 ledam\u00f6ter utvalda fr\u00e5n vardera av rysslands 83 federationssubjekt. dumans viktigaste uppgift \u00e4r att godk\u00e4nna statsbudgeten och stifta lagar. \nf\u00f6r att komma in i parlamentet g\u00e4llde \u00e5r 2011 en sjuprocentsp\u00e4rr, med enstaka mandat som tr\u00f6st f\u00f6r partier som kommer n\u00e4ra sp\u00e4rren. \nmandatperioderna f\u00f6r rysslands president och duman \u00e4r sedan 2012 f\u00f6rl\u00e4ngda (till 6 \u00e5r f\u00f6r presidenten och till 5 \u00e5r f\u00f6r ledam\u00f6terna i duman) enligt en \u00e4ndring i konstitutionen.\nvalsystemets konstruktion gynnar president vladimir putins maktparti enade ryssland.\n\n\n=== dumans aktuella sammans\u00e4ttning ===\ndet finns f\u00f6r n\u00e4rvarande fyra partier i statsduman. dessa \u00e4r maktpartiet enade ryssland (238 ledam\u00f6ter), ryska federationens kommunistiska parti (92), det socialdemokratiska r\u00e4ttvisa ryssland (64) och rysslands liberaldemokratiska parti (56).\n\n\n=== vladimir putin ===\nvladimir putin eftertr\u00e4dde den 31 december 1999 boris jeltsin som rysslands president.\npresident putins politik har, fr\u00e4mst fr\u00e5n internationellt h\u00e5ll, kritiserats f\u00f6r att underminera bland annat den inhemska demokratin och kringsk\u00e4ra mediernas frihet.\nvid slutet av vladimir putins andra mandatperiod som president 2008 p\u00e5gick diskussioner om en eventuell tredje mandatperiod f\u00f6r hans del, och p\u00e5 vilka s\u00e4tt detta skulle kunna bli m\u00f6jligt, genom en \u00e4ndring i grundlagen. detta blev dock inte av, d\u00e5 putin inte st\u00e4llde upp f\u00f6r omval. i st\u00e4llet tackade putin ja till sitt partis (enade ryssland) utn\u00e4mning till att bli dess premi\u00e4rministerkandidat. putin tilltr\u00e4dde som premi\u00e4rminister den 9 maj 2008. \nv\u00e5ren 2012 \u00e5tervaldes vladimir putin till president med cirka 64 procent av r\u00f6sterna, efter att ha styrt i bakgrunden som regeringschef i fyra \u00e5r. den 7 maj 2012 tilltr\u00e4dde han president\u00e4mbetet, och medvedev b\u00f6rjade sedan dess att fungera  som premi\u00e4rminister. tillbaka p\u00e5 presidentposten genomdrev putin en h\u00e5rdare kontroll av det politiska livet samtidigt som han st\u00e4rkte rysslands inflytande utomlands.\ner\u00f6vringen av krim fr\u00e5n ukraina v\u00e5ren 2014 (se krimkrisen) liksom det ryska engagemanget i syrien fr\u00e5n 2015 fick putins inhemska popularitet att skjuta i h\u00f6jden. 2018 valdes han om utan konkurrens, men d\u00e4refter dalade opinionssiffrorna till f\u00f6ljd av en rad inrikespolitiska problem. oberoende av detta har putin lyckats skapa en situation d\u00e4r han har m\u00f6jlighet att sitta kvar p\u00e5 sin post fram till \u00e5r 2036. \n\n\n=== val ===\n\n\n==== parlamentsvalet 2011 ====\ns\u00f6ndagen den 4 december 2011 h\u00f6lls parlamentsval. enligt svensk tid \u00f6ppnade f\u00f6rsta vallokalen l\u00f6rdagen den 3 december 2011 klockan 21.00 och den sista st\u00e4ngde s\u00f6ndagen den 4 december 2011 klockan 18.00. \nendast ett urval politiska partier till\u00e4ts att kandidera till parlamentsvalet 2011, medan flera utesl\u00f6ts.antalet r\u00f6stber\u00e4ttigade till parlamentsvalet 2011 var 110 miljoner och antalet vallokaler 95 000. de partier som kandiderade i valet 2011 var enade ryssland, kommunistpartiet (kprf), liberaldemokraterna (ldpr), r\u00e4ttvisa ryssland, rysslands patrioter, r\u00e4tta saken och jabloko. \nf\u00f6r att komma in i parlamentet g\u00e4llde detta \u00e5r en sjuprocentsp\u00e4rr, med enstaka mandat som tr\u00f6st f\u00f6r partier som kom n\u00e4ra sp\u00e4rren, ett fall som dock inte intr\u00e4dde. \nordf\u00f6randen f\u00f6r den oberoende valobservat\u00f6rorganisationen golos greps l\u00f6rdagen den 3 december 2011, n\u00e5gra timmar innan valet inleddes i rysslands \u00f6stra delar. dagen d\u00e4rp\u00e5 greps ungv\u00e4nsterns talesman och golos hemsida, liberala moskva eko och oppositionella nyhetssajter utsattes f\u00f6r cyberattacker.\n\n\n==== presidentvalet 2012 ====\nefter presidentvalet i mars 2012 blev vladimir putin \u00e5tervald till president med cirka 64 procent av r\u00f6sterna. putin tillsatte d\u00e4refter medvedev som premi\u00e4rminister.\n\n\n==== parlamentsvalet 2021 ====\ni september 2021 fick putins parti enade ryssland ungef\u00e4r h\u00e4lften av r\u00f6sterna. detta en nedg\u00e5ng fr\u00e5n f\u00f6rra valet 2011, men det gav fortfarande en betryggande majoritet i duman. f\u00f6r f\u00f6rsta g\u00e5ngen sedan 1993 till\u00e4ts inga valobservat\u00f6rer fr\u00e5n organisationen f\u00f6r s\u00e4kerhet och samarbete i europa, osse, att bevaka valet, vallokalerna eller r\u00f6str\u00e4kningen. den oberoende val\u00f6vervakningsorganisationen golos redogjorde f\u00f6r tusentals rapporter om oegentligheter i samband med dumavalet. ett omfattande valfusk f\u00f6rekom s\u00e5v\u00e4l kring sj\u00e4lva valet som kring r\u00f6str\u00e4kningen och den digitala r\u00f6stningen manipulerades. enligt det officiella valresultatet beh\u00f6ll enade ryssland tv\u00e5 tredjedelars majoritet i underhuset, duman.\n\n\n=== f\u00f6rvaltning under presidenten ===\nf\u00f6ljande federala ministerier med nedanst\u00e5ende underst\u00e4llda f\u00f6rvaltningsmyndigheter samt f\u00f6ljande centrala federala myndigheter lyder direkt under rysslands president:\n\ninrikesministeriet (mvd) (196 000 anst\u00e4llda och v\u00e4rnpliktiga i inrikestrupperna)\nfederala migrationsmyndigheten\nkatastrofministeriet (70 000 anst\u00e4llda och v\u00e4rnpliktiga i r\u00e4ddningstrupperna och det statliga brandf\u00f6rsvaret)\nutrikesministeriet\nf\u00f6rsvarsministeriet\nfederala myndigheten f\u00f6r milit\u00e4rtekniskt samarbete\nfederala f\u00f6rsvarsupphandlingsmyndigheten\nfederala myndigheten f\u00f6r exportkontroll\nfederala myndigheten f\u00f6r s\u00e4rskild byggnadsverksamhet (byggnadstrupperna)\njustitieministeriet\nfederala f\u00e5ngv\u00e5rdsmyndigheten\nfederala fastighetsregistermyndigheten\nfederala domstolsmyndigheten\nf\u00e4ltj\u00e4gartj\u00e4nsten (statens kurirv\u00e4sende)\nfederala underr\u00e4ttelsetj\u00e4nsten (12 000 anst\u00e4llda)\nfederala s\u00e4kerhetstj\u00e4nsten (269 000 anst\u00e4llda och v\u00e4rnpliktiga)\nfederala narkotikapolisen\nfederala skyddstj\u00e4nsten\n\u00f6verstyrelsen f\u00f6r presidentens speciella program\n\n\n=== f\u00f6rvaltning under federationens regering ===\nunder ryska federationens regering lyder f\u00f6ljande federala ministerier, med underlydande myndigheter samt f\u00f6ljande centrala federala myndigheter.\n\nh\u00e4lso- och socialministeriet\nmyndigheten f\u00f6r konsumentskydd\nmyndigheten f\u00f6r tillsyn inom h\u00e4lso- och sjukv\u00e5rdsomr\u00e5det\nmyndigheten f\u00f6r arbete och syssels\u00e4ttning\nmedicinskt-biologiskt centrum\nministeriet f\u00f6r kultur och massmedia\nmyndigheten f\u00f6r kulturarvsskydd\narkivcentrum\nutbildnings- och vetenskapsministeriet\nmyndigheten f\u00f6r intellektuell egendom, patent och varum\u00e4rken\nmyndigheten f\u00f6r tillsyn inom utbildning och forskning\nnaturresursministeriet\nmyndigheten f\u00f6r hydrometeorologi och milj\u00f6\u00f6vervakning\nmyndigheten f\u00f6r tillsyn inom naturresursutnyttjande\nmyndigheten f\u00f6r tillsyn inom omr\u00e5dena ekologi, teknik och k\u00e4rnkraft\ncentrum f\u00f6r vattenresurser\ncentrum f\u00f6r underjordisk verksamhet\nenergiministeriet\ncentrum f\u00f6r teknisk reglering och metrologi\nregionala utvecklingsministeriet\ntransportministeriet\nministeriet f\u00f6r kommunikationer och massmedia\nmyndigheten f\u00f6r tillsyn inom kommunikations- och masskommunikationsomr\u00e5det\ncentrum f\u00f6r informationsteknologi\ncentrum f\u00f6r press och masskommunikationer\ncentrum f\u00f6r kommunikationer\nfinansministeriet\nhandels och ekonomiministeriet\nfederala n\u00e4ringsfrihetsmyndigheten\nfederala luftfartsmyndigheten\nfederala tullmyndigheten\nfederala hydrometeorologiska myndigheten\nfederala statistiska myndigheten\nfederala finansmarknadsmyndigheten\nfederala milj\u00f6-, teknik- och k\u00e4rnkraftinspektionen\nfederala k\u00e4rnkraftsmyndigheten\nfederala rymdmyndigheten\nfederala turistmyndigheten\nfederala myndigheten f\u00f6r sport och fysisk kultur\n\n\n=== krigsmakt ===\n\n\n==== organisation ====\nrysslands krigsmakt (ryska: \u0432\u043e\u043e\u0440\u0443\u0436\u0451\u043d\u043d\u044b\u0435 \u0441\u0438\u043b\u044b \u0440\u043e\u0441\u0441\u0438\u0439\u0441\u043a\u043e\u0439 \u0444\u0435\u0434\u0435\u0440\u0430\u0446\u0438\u0438 (den ryska federationens v\u00e4pnade styrkor)), best\u00e5r av sex vapengrenar: markstridskrafterna, marinen, flygvapnet, de strategiska raketstridskrafterna, de milit\u00e4ra rymdstridskrafterna och de luftburna stridskrafterna. de tre sistn\u00e4mnda \u00e4r sj\u00e4lvst\u00e4ndiga fr\u00e5n de tre f\u00f6rstn\u00e4mnda. den sjunde vapengrenen, luftf\u00f6rsvarsstridskrafterna, \u00e4r underst\u00e4lld flygvapnet. liksom vapengrenarna \u00e4r \u00e4ven byggnadstrupperna, j\u00e4rnv\u00e4gstrupperna och nbc-skyddstrupperna direkt underst\u00e4llda f\u00f6rsvarsministeriet. fullt mobiliserat kunde ryssland 2010 st\u00e4lla upp total en miljon man.\n\n\n==== v\u00e4rnplikt ====\nryssland har allm\u00e4n v\u00e4rnplikt f\u00f6r m\u00e4n. i praktiken inkallas ungef\u00e4r elva procent av de v\u00e4rnpliktiga till grundutbildning. grundutbildningens l\u00e4ngd \u00e4r 12 m\u00e5nader f\u00f6r studenter och 24 m\u00e5nader f\u00f6r \u00f6vriga. deserteringar \u00e4r mycket vanligt f\u00f6rekommande p\u00e5 grund av pennalism, misshandel, utpressning och undern\u00e4ring. den ryska krigsmakten har i fredstid en personalstyrka om en miljon soldater. \u00f6verg\u00e5ng till en yrkesarm\u00e9 har varit under utredning, men statsbudgetens tillst\u00e5nd och den milit\u00e4ra hierarkins motst\u00e5nd g\u00f6r det osannolikt att planerna kan f\u00f6rverkligas inom en snar framtid.\n\n\n==== milit\u00e4ra resurser ====\nrent numer\u00e4rt har ryssland fortfarande en imponerande milit\u00e4r arsenal. materielens, personalens och ledningssystemens kvalitet \u2013 och d\u00e4rmed den ryska f\u00f6rsvarsmaktens stridsf\u00f6rm\u00e5ga \u2013 har tidigare varit ifr\u00e5gasatt. under putins styre har man dock satt ig\u00e5ng ett omfattande upprustningsprogram.\n\n48 000 pansarfordon.\n30 000 artilleripj\u00e4ser.\n2 000 stridsflygplan.\n700 stridsfartyg.rysslands k\u00e4rnvapenarsenal har kraftigt minskat efter sovjetunionens fall, men ryssland hade 2006 \u00e4nd\u00e5 \u00f6ver 5 000 operativa k\u00e4rnstridsspetsar, med ytterligare 10 000 inoperativa. \u00e5r 2005 inleddes p\u00e5 direkt order av president vladimir putin en medveten modernisering av landets nukle\u00e4ra stridsf\u00f6rm\u00e5ga.\nenligt den redovisade f\u00f6rsvarsbudgeten satsade ryssland 2014 motsvarande 600 miljarder kronor (69,3 miljarder usa-dollar) p\u00e5 f\u00f6rsvarsmakten och \u00e4r d\u00e4rmed p\u00e5 tredjeplats bland de l\u00e4nder som satsar mest p\u00e5 milit\u00e4rbudgeten.\n\n\n=== administrativ indelning ===\n\n\n== ekonomi och n\u00e4ringsliv ==\n\n\n=== ekonomisk utveckling efter sovjetunionens uppl\u00f6sning ===\nefter sovjetunionens uppl\u00f6sning omvandlades den tidigare centralplanerade, resurssl\u00f6sande och ineffektiva produktionen till en modern marknadsekonomi. denna \u00f6verg\u00e5ng var pl\u00e5gsam och tuff f\u00f6r ryssarna. under 1990-talet sj\u00f6nk levnadsstandarden kraftigt f\u00f6r breda befolkningsgrupper, produktionen minskade och m\u00e5nga stora industrif\u00f6retag upph\u00f6rde att verka. statsbudgeten drogs med st\u00e4ndiga underskott och ryssland blev sv\u00e5rt skuldsatt. i slutet av 1900-talet f\u00f6ll rysslands statsfinanser samman. denna finanskrasch visade sig senare vara r\u00e4ddningen f\u00f6r den ryska ekonomin och med \u00f6kade exportvinster och minskad import fick ryssland en stadig tillv\u00e4xt p\u00e5 omkring 7 procent per \u00e5r.under 1900-talet hade \u00e4gandet i landet koncentrerats till ett f\u00e5tal mycket rika personer och flera utl\u00e4ndska storf\u00f6retag b\u00f6rjade k\u00f6pa in sig i den ryska industrin. n\u00e4r putin blev president \u00e5r 2000 f\u00f6r\u00e4ndrades detta, statens inflytande \u00f6ver n\u00e4ringslivet \u00f6kade vilket minskade de utl\u00e4ndska investerarnas lust att satsa pengar i ryssland. samtidigt genomf\u00f6rdes en serie nya reformer f\u00f6r att st\u00e4rka landets marknadsekonomi, reglerna f\u00f6r f\u00f6retag f\u00f6renklades liksom skattelagstiftingen. detta kom att leda till att statsbudgeten b\u00f6rjade visa \u00f6verskott.n\u00e4r den globala finanskrisen slog till h\u00f6sten 2008 kunde ryssland tack vare stora inkomster fr\u00e5n export av olja och naturgas h\u00e5lla upp rubelns v\u00e4rde och r\u00e4dda flera inhemska f\u00f6retag och banker fr\u00e5n att g\u00e5 i konkurs. mot slutet av \u00e5ret s\u00e5 f\u00f6ll kurserna p\u00e5 moskvab\u00f6rsen kraftigt och rubelns v\u00e4rde skrevs ned med totalt cirka 20 procent och valutareserven krympte kraftigt. \u00e5r 2009 tvingas centralbanken \u00e4n en g\u00e5ng s\u00e4nka v\u00e4rdet p\u00e5 rubeln som n\u00e5dde sin l\u00e4gsta niv\u00e5 mot dollarn p\u00e5 n\u00e4ra 6 \u00e5r. bruttonationalprodukten, bnp, minskade under 2009 med n\u00e4stan totalt 8 procent, fr\u00e5n 1 661 miljarder usa-dollar till 1 223 miljarder usa-dollar, och arbetsl\u00f6sheten \u00f6kade. ryssland h\u00e4mtade sig sedan f\u00f6rh\u00e5llandevis snabbt och under 2010 och 2011 uppvisade landet en tillv\u00e4xt p\u00e5 4 procent. \u00e5r 2012 hade ryssland ett bnp p\u00e5 14 178 usa-dollar per inv\u00e5nare.\nett problem med den ryska ekonomin \u00e4r att det finns v\u00e4ldigt f\u00e5 sm\u00e5 och medelstora f\u00f6retag. detta antas bero p\u00e5 att bankerna, som \u00e4gs av oligarkerna, \u00e4r oerh\u00f6rt korrupta. bankernas aff\u00e4rsid\u00e9 verkar fr\u00e4mst vara att underst\u00f6dja oligarkernas \u00f6vriga f\u00f6retag, och det \u00e4r d\u00e4rf\u00f6r i princip om\u00f6jligt att finansiera starten av ett f\u00f6retag f\u00f6r gemene man. putin har ocks\u00e5 emellan\u00e5t tagit till kontroversiella \"krafttag\" mot oligarkerna; bland annat arresterades rysslands rikaste man michail chodorkovskij 2003, anklagad f\u00f6r att ha tillf\u00f6rskansat sig f\u00f6retag vid jeltsins privatisering p\u00e5 oegentliga s\u00e4tt. f\u00e4ngslandet av chodorkovskij anses dock samtidigt, b\u00e5de av flera ryska och utl\u00e4ndska bed\u00f6mare, att vara politiskt motiverat. h\u00e4ndelser som dessa har ocks\u00e5 f\u00e5tt analytiker att tvivla p\u00e5 den ryska ekonomins stabilitet, d\u00e5 de flesta av dagens f\u00f6retagsledare i ryssland antagligen gjort sig skyldiga till brott vid \u00f6verg\u00e5ngen fr\u00e5n planekonomi till f\u00f6rs\u00f6k till marknadsekonomi.\n\n\n=== handel ===\nryssland har enorma naturtillg\u00e5ngar d\u00e4r beroendet av r\u00e5varuproduktionen \u00e4r v\u00e4ldigt stort. naturgas, olja, oljeprodukter och kol st\u00e5r f\u00f6r cirka h\u00e4lften av landets exportint\u00e4kter, \u00e5r 2010 exporterade ryssland 243 260 000 ton r\u00e5olja. rysslands omfattande olje- och gasexport ger landet ett stort \u00f6verskott i handeln med utlandet men det starka beroendet av denna sektor g\u00f6r den ryska ekonomin extremt s\u00e5rbart f\u00f6r pl\u00f6tsliga prisfall p\u00e5 r\u00e5varumarknaden. de viktigaste importvarorna best\u00e5r av maskiner, livsmedel och fordon. rysslands viktigaste handelspartner \u00e4r usa, tyskland, storbritannien, kina och italien. ryssland har ocks\u00e5 ett partnerskaps- och samarbetsavtal g\u00e4llande handel med eu som tr\u00e4dde i kraft \u00e5r 1995. \nefter m\u00e5nga \u00e5r av f\u00f6rhandlingar blev ryssland \u00e5r 2011 medlem i v\u00e4rldshandelsorganisationen wto. detta underl\u00e4ttade handeln betydligt f\u00f6r ryssland som till st\u00f6rre del \u00f6ppnades upp f\u00f6r omv\u00e4rlden. en rad restriktioner f\u00f6r den ryska exporten till eu hade h\u00e4vts och handeln med eu kom att st\u00e5 f\u00f6r \u00f6ver h\u00e4lften av den ryska utrikeshandeln. varuexporten uppgick till 529 104 miljoner usa-dollar \u00e5r 2012. varuimporten uppgick till 335 830 miljoner usa-dollar samma \u00e5r. \u00e5r 2009 uppgick bytesbalansen till 49 433 miljoner usa-dollar och \u00e5r 2011 uppgick handelsbalansen till 198 181 miljoner usa-dollar. importen av varor och tj\u00e4nster utgjorde 22 procent \u00e5r 2010.\nunder senare \u00e5r har landets handel dock i tilltagande utstr\u00e4ckning drabbats av sanktioner fr\u00e5n olika l\u00e4nder, fr\u00e4mst som ett resultat av landets konflikt med ukraina.\n\n\n=== internationella relationer och samarbeten ===\nefter att sovjetunionen uppl\u00f6stes \u00f6vertog ryssland den st\u00f6rsta delen av sovjetunionens internationella f\u00f6rpliktelser och r\u00e4ttigheter. till exempel \u00f6vertog ryssland, till stor del p\u00e5 grund av sin bibeh\u00e5llna status som atommakt, sovjetunionens permanenta plats i fn:s s\u00e4kerhetsr\u00e5d. efter unionsuppl\u00f6sningen n\u00e4rmade sig flera forna medlemmar sovjetunionen v\u00e4st, och \u00e4ven f\u00f6rsvarsalliansen nato, och detta betraktades som icke \u00f6nskv\u00e4rt av ryssland. relationen till usa \u00e4r anstr\u00e4ngd och parterna ses ofta inta motsatta sidor vid konflikter. rysslands relation med eu var l\u00e5nga tider relativt god, men problem kvarstod hela tiden, och har f\u00f6rv\u00e4rrats i och med ukraina-krisen. ryssland deltar aktivt i en del regionala samarbetsorganisationer som till exempel \u00f6stersj\u00f6staternas r\u00e5d. oss \u00e4r ett samarbete mellan de gamla sovjetiska staterna som uppkom \u00e5r 1992, h\u00e4r \u00e4r ryssland medlem. rysslands relation med kina har l\u00e4nge varit bra och p\u00e5 senare tid har den blivit \u00e4nnu b\u00e4ttre i och med den v\u00e4xande handeln mellan staterna. \n\n\n=== ukrainakonfliktens inverkan p\u00e5 ekonomi och utrikesrelationer ===\nunder 2014 \u00f6vergick ryssland till att bruka milit\u00e4r makt och vapenv\u00e5ld f\u00f6r att l\u00f6sa sina konflikter med ukraina, vilket har skapat oro, missn\u00f6je och protester fr\u00e5n stora delar av v\u00e4rlden. ryssland har sedan dess ofta och i stigande grad kritiserats av framf\u00f6r allt v\u00e4stv\u00e4rlden f\u00f6r sin milit\u00e4ra aggression mot ukraina.rysslands relationer till stora delar av omv\u00e4rlden f\u00f6rs\u00e4mrades drastiskt av att ryssland i februari 2022 beslutade att ut\u00f6ka sitt anv\u00e4ndande av milit\u00e4r makt gentemot ukraina och inleda en storskalig invasion av landet. detta ledde till en m\u00e4ngd internationella f\u00f6rd\u00f6manden och efterf\u00f6ljande sanktioner. sveriges statsminister konstaterade till exempel att invasionen var oprovocerad, olaglig och of\u00f6rsvarlig. rysslands agerande kallades av europeiska r\u00e5dets ordf\u00f6rande charles michel f\u00f6r \"geopolitisk terrorism\".n\u00e5gra av \u00e5tg\u00e4rderna:\n\nhandelssanktioner fr\u00e5n ett stort antal l\u00e4nder\nuteslutande av en rad ryska banker fr\u00e5n det internationella betalningssystemet swift\nfrysning av den ryska centralbankens tillg\u00e5ngar i utlandet\nfrysning de utl\u00e4ndska tillg\u00e5ngarna hos en rad personer som anses st\u00e5 putin-regimen n\u00e4ra\nutest\u00e4ngning fr\u00e5n deltagande i olika idrottst\u00e4vlingar och internationella kulturevenemangstaters och internationella organisationers sanktioner mot ryssland tillsammans med avst\u00e5ndstagande av b\u00e5de det internationella n\u00e4ringslivet och civilsamh\u00e4llet, resulterade i att rysslands deltagande i utbyten med dessa reducerades i h\u00f6g grad. d\u00e4remot avstod samtidigt en rad l\u00e4nder \u2013 inklusive brasilien, indien, kina och mexiko \u2013 fr\u00e5n att delta i sanktioner mot landet. tre av dessa l\u00e4nder deltar tillsammans med ryssland i brics-samarbetet, en ekonomisk samarbetsorganisation som samlar stora ekonomier utanf\u00f6r g7-samarbetet. \ntrots sanktioner fortg\u00e5r dock omv\u00e4rldens handel med till exempel rysk gas och olja. bland annat har sberbank och andra ryska banker som underl\u00e4ttar handeln med rysk gas och olja f\u00e5tt beh\u00e5lla sin tillg\u00e5ng till det internationella betalningssystemet swift. att minst ett hundratal internationella f\u00f6retag p\u00e5 kort tid lagt ner sin verksamhet i ryssland har dock lett till bristsituationer f\u00f6r vissa varor och tj\u00e4nster, liksom kraftiga prisstegringar p\u00e5 drabbade produkter. rysslands medielandskap domineras i b\u00f6rjan av 2020-talet helt av statstyrda medier, vilket lett till sv\u00e5righeter f\u00f6r rysslands befolkning att f\u00e5 en fullst\u00e4ndig bild \u00f6ver den f\u00f6r\u00e4ndrade situationen och dess orsaker.\n\n\n=== jordbruk ===\n\n\n=== kommunikationer ===\n\n\n==== flygbolag ====\naeroflot\nbashkirian airlines\npulkovo\nvladivostok air\nvolga-dnepr\ntransaero\nrossiya airlines\n\n\n==== j\u00e4rnv\u00e4gar ====\n\nryssland \u00e4r ett av de l\u00e4nder i v\u00e4rlden som har l\u00e4ngst j\u00e4rnv\u00e4gsn\u00e4t, 85 500 kilometer. till skillnad fr\u00e5n de flesta europeiska l\u00e4nder har man bredsp\u00e5r.\nj\u00e4rnv\u00e4gen drivs av rysslands j\u00e4rnv\u00e4gar.\n\n\n== demografi ==\n\nryssland \u00e4r ett f\u00f6rh\u00e5llandevis glesbefolkat land p\u00e5 grund av sin enorma storlek; befolkningen \u00e4r dock t\u00e4tare i de v\u00e4stra europeiska delarna, runt uralbergen och i de syd\u00f6stra delarna vid stilla havet. vid den senaste folkr\u00e4kningen, som genomf\u00f6rdes 2002, hade ryssland 145,2 miljoner inv\u00e5nare, varav 106 miljoner i de europeiska delarna och 39 miljoner i de asiatiska delarna. enligt officiella befolkningsregister har landets befolkning minskat till cirka 141,9 miljoner inv\u00e5nare i b\u00f6rjan av 2010. rysslands folkm\u00e4ngd har under m\u00e5nga \u00e5r minskat drastiskt till f\u00f6ljd av \u00f6kade d\u00f6dstal i relation till de minskande f\u00f6delsetalen samt utvandring. en stabilisering har dock b\u00f6rjat m\u00e4rkas, och f\u00f6r f\u00f6rsta g\u00e5ngen p\u00e5 l\u00e4nge \u00f6kade ryssland sin befolkning under 2009. den totala folkm\u00e4ngden \u00f6kade med 23 318 inv\u00e5nare mellan den 1 januari 2009 och 1 januari 2010.ryssland har elva st\u00e4der med \u00f6ver en miljon inv\u00e5nare, och ytterligare 24 st\u00e4der med \u00f6ver en halv miljon inv\u00e5nare.i landet lever m\u00e5nga etniska grupper, majoriteten r\u00e4knas dock som ryssar. enligt 2010 \u00e5rs folkr\u00e4kning var 81,0 procent ryssar, 3,7 procent tatarer, 1,4 procent ukrainare, 1,1 procent basjkirer, 1,0 procent tjuvasjer, 0,8 procent tjetjener och \u00e5terst\u00e5ende grupper 11,0 procent (armenier, belarusier, moldaver, kosacker, inuiter, tyskar, judar, koreaner, kurder, med flera).\n\n\n=== religion ===\nden rysk-ortodoxa kyrkan \u00e4r landets dominerande kyrka. andra konfessioner \u00e4r bland annat islam, protestantism, katolicism, buddhism och judendom. det finns sedan sovjettiden m\u00e5nga ateister och icke-troende i landet, men antalet ortodoxt kristna har \u00f6kat de senaste \u00e5ren.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== spr\u00e5k ===\ndet st\u00f6rsta spr\u00e5ket i landet \u00e4r ryska. andra st\u00f6rre spr\u00e5k (med mer \u00e4n en miljon talare) \u00e4r belarusiska, ukrainska, tatariska, basjkiriska, tjetjenska och tjuvasjiska. ryska \u00e4r landets enda officiella spr\u00e5k, men flera av rysslands delrepubliker har gjort ett i omr\u00e5det viktigt spr\u00e5k till officiellt spr\u00e5k inom delrepubliken. det kyrilliska alfabetet \u00e4r det enda till\u00e5tna i landet, vilket \u00e4r varf\u00f6r de delrepubliker som anv\u00e4nder ett andra officiellt spr\u00e5k m\u00e5ste skriva detta med kyrilliska tecken.\n\n\n== kultur och samh\u00e4llsliv ==\n\n\n=== rysk kultur ===\nryssland har ett mycket rikt kulturarv med ber\u00f6md konst, musik, arkitektur och litteratur. den ortodoxa kyrkan, som bidrog till att sprida den bysantinska kulturen till de slaviska folken, f\u00f6rknippas med sina kyrkor och ikoner ofta med ryssland.\nbland ryska f\u00f6rfattare m\u00e4rks lev tolstoj, fjodor dostojevskij, alexander pusjkin, nikolaj gogol, ivan turgenev, anton tjechov, michail lermontov, maksim gorkij, ivan bunin, vladimir nabokov, michail bulgakov, michail sjolochov, boris pasternak och alexander solzjenitsyn. i ryssland \u00e4r nationalskalden aleksandr pusjkin den kanske mest popul\u00e4re f\u00f6rfattaren, medan lev tolstoj och fjodor dostojevskij \u00e4r mer internationellt k\u00e4nda.\nn\u00e5gra k\u00e4nda ryska komposit\u00f6rer \u00e4r pjotr tjajkovskij, sergej rachmaninov, michail glinka, aleksandr skrjabin, aleksandr borodin, modest musorgskij, dmitrij sjostakovitj, igor stravinskij, sergej prokofjev och nikolaj mjaskovskij. se vidare rysk musik.\n\n\n=== massmedier ===\nrysslands massmedielandskap best\u00e5r av en blandning av titlar fr\u00e5n den sovjetiska perioden och nystartade medieorgan. under 1990-talet f\u00f6rlorade m\u00e5nga av de \"gamla sovjetiska\" tidningarna st\u00f6rre delen av sin upplaga, parallellt med att oligarker och andra beslutsfattare startade nya konkurrenter. en stor del av medierna har d\u00e4refter s\u00e5lts till statsstyrda enheter som gazprom (tv-kanalen ntv) och staden moskva (argumenty i fakty). det statliga medie\u00e4gandet av bland annat tv-kanaler (via rossija-bolaget) har p\u00e5 senare \u00e5r \u00f6kat, och samtidigt \u00e4gnar sig m\u00e5nga av de st\u00f6rsta frist\u00e5ende mediebolagen \u00e5t en h\u00f6g grad av sj\u00e4lvcensur i f\u00f6rh\u00e5llande till statlig politik. de ryska statsmedierna f\u00f6ljer kremls linje och narrativ och utg\u00f6r d\u00e4rmed en viktig del i putins propagandaapparat. den stora dagliga aff\u00e4rsnyhetstidningen kommersant fick 2011 en ny chefredakt\u00f6r f\u00f6r en av sina sidotidningar, efter putin-kritisk bevakning i samband med parlamentsvalet.ryskspr\u00e5kiga wikipedias roll som oberoende medium hotades april 2014, efter att man beslutat att p\u00e5 kartor markera krim som ett omstritt territorium (och inte som en fullt naturlig del av ryska federationen). detta f\u00f6ranledde den deputerade anatolij sidjakin att beg\u00e4ra att den statliga massmediebyr\u00e5n skulle gripa in. samma byr\u00e5 hade m\u00e5naden f\u00f6re blockerat internet\u00e5tkomsten f\u00f6r webbplatsen som tillh\u00f6r radiokanalen echo moskvy samt n\u00e4ttidningarna ej.ru, grani.ru och kasparov.ru. man gjorde det med h\u00e4nvisning till \"lugovoj-lagen\" (inf\u00f6rd 1 februari 2014), en lag riktad mot medier som manar till \"oauktoriserade protester\".november 2014 meddelade kremls bibliotek att man planerade en \"alternativ wikipedia\". orsaken var att ryskspr\u00e5kiga wikipedia (trots \u00f6ver 1 miljon artiklar) \"inte klarade av att leverera tillr\u00e4ckligt detaljerad information om regionen och landet\". nyheten kom i ett l\u00e4ge d\u00e4r president putin kallat internet ett av \"cia:s specialprojekt\", popul\u00e4ra ryska bloggar (sedan augusti) m\u00e5ste registreras centralt och myndigheterna (sedan februari) kan blockera webbplatser utan f\u00f6reg\u00e5ende domstolsbeslut. ryssland hade tidigare inte startat n\u00e5got eget wikiuppslagsverk, till skillnad fr\u00e5n kina vars baidu baike och baike.com numera \u00e4r m\u00e5ngdubbelt st\u00f6rre \u00e4n kinesiskspr\u00e5kiga wikipedia.\ntidigare samma vecka informerades om den nya ryska medieorganisationen sputnik, som \u00e4r t\u00e4nkt att b\u00e5de ers\u00e4tta b\u00e5de ria novosti och rysslands r\u00f6st. sputnik, som delar namn med en v\u00e4lk\u00e4nd sovjetisk rymdsond fr\u00e5n det kalla krigets dagar, siktar p\u00e5 n\u00e4rvaro och medies\u00e4ndningar i 34 l\u00e4nder och p\u00e5 30 spr\u00e5k. m\u00e5let \u00e4r bland annat att motverka den allt starkare propaganda som \"v\u00e4st\" p\u00e5st\u00e5s rikta mot ryska federationen.\n\n\n=== utbildning och forskning ===\nforskningen i dagens ryssland \u00e4r inte skild fr\u00e5n forskning annorst\u00e4des och har liknande undervisning och formalia. sedan millennieskiftet \u00e4r \u00e4ven ryska universitet och h\u00f6gskolor delaktiga i den s\u00e5 kallade bolognaprocessen, vilken syftar till \u00f6kad r\u00f6rlighet och transparens mellan olika l\u00e4nders utbildningar.\nunder sovjetepoken var situationen annorlunda, d\u00e5 de flesta vetenskapliga institutioner var politiskt kontrollerade inom ramarna f\u00f6r det sovjetiska kommunistpartiets officiella paroller. under stalin deporterades m\u00e5nga ledande forskare till specialbos\u00e4ttningar inom gulagsystemet, s\u00e5 kallade sjarasjkor, d\u00e4r de \u2013 separerade fr\u00e5n \u00f6vriga samh\u00e4llet \u2013 utvecklade teknologier fr\u00e4mst avsedda f\u00f6r milit\u00e4ra \u00e4ndam\u00e5l. senare gjordes stora anstr\u00e4ngningar i sovjetunionen f\u00f6r att utveckla universitet och undervisning \u00f6ver hela landet och stora delar av befolkningen utbildades inom samh\u00e4lleligt \u00f6nskv\u00e4rda omr\u00e5den. p\u00e5 grund av dessa satsningar \u00e4r ryssland \u00e4n i dag ett ledande land inom fr\u00e4mst naturvetenskapliga \u00e4mnen.\nfr\u00e5n och med det sena 1980-talets \u00f6ppenhet utvecklade en bredare historieskrivning, d\u00e4r ryska forskare alltmer kunde b\u00f6rja skriva om tidigare politiskt st\u00e4ngda fr\u00e5gor, s\u00e5som josef stalins krig och utrensningar. sedan 1993 har myndigheterna under perioder \u00f6ppnat delar av tidigare hemliga ryska arkiv f\u00f6r allm\u00e4nheten.\n\n\n=== helgdagar ===\n\nde officiella helgdagarna i ryssland \u00e4r f\u00f6ljande:\n\nny\u00e5rsdagen - 1 januari.\nortodoxa julen - 7 januari.\nf\u00e4derneslandsf\u00f6rsvararens dag - 23 februari.\ninternationella kvinnodagen - 8 mars.\narbetets dag - 1 maj.\nsegerdagen 1945 (i andra v\u00e4rldskriget) - 9 maj.\nrysslands dag (nationaldagen) - 12 juni.\nnationella enighetsdagen - 4 november.de mest firade h\u00f6gtiderna \u00e4r ny\u00e5r, internationella kvinnodagen och segerdagen. arbetets dag har minskat i betydelse efter sovjetunionens uppl\u00f6sning.\n\n\n=== sport ===\nde popul\u00e4raste sporterna i ryssland \u00e4r fotboll och ishockey. \u00e4ven basketboll \u00e4r popul\u00e4rt och rysslands herrlandslag blev europeiska m\u00e4stare \u00e5r 2007. i fotboll har det ryska landslaget n\u00e5tt framg\u00e5ngar under 2000-talet, och de tog sig till semifinal i europam\u00e4sterskapet 2008 men besegrades d\u00e4r av spaniens lag. k\u00e4nda spelare i det ryska landslaget \u00e4r andrej arsjavin (fk kuban krasnodar) och pavel pogrebnjak (dynamo moskva). bland ryska fotbollsklubbar har lag som fk zenit sankt petersburg och cska moskva f\u00e5tt framg\u00e5ngar i europeiska m\u00e4sterskap.\nrysslands herrlandslag i ishockey har vunnit flera v\u00e4rldsm\u00e4sterskap. den ryska ligan khl inneh\u00e5ller 26 klubbar fr\u00e5n 7 l\u00e4nder; ligan \u00e4r skapad som ett f\u00f6rs\u00f6k att konkurrera med nhl och har politiskt st\u00f6d.ryssland arrangerade \u00e4ven v\u00e4rldsm\u00e4sterskapet i fotboll 2018.\nefter flera \u00e5r av dopinganklagelser beslutade iok den 5 december 2017 att inf\u00f6ra straff\u00e5tg\u00e4rder mot ryssland. ryska idrottare och lag tvingades de kommande \u00e5ren t\u00e4vla utom rysk flag, och utan rysslands nationals\u00e5ng vid prispallsceremonierna. efter rysslands invasion av ukraina i februari 2022 st\u00e4ngdes s\u00e5v\u00e4l ryssland som belarus av fr\u00e5n flera internationella idrottst\u00e4vlingar, som en del av omv\u00e4rldens sanktioner.\n\n\n== internationella rankningar ==\n\n\n== se \u00e4ven ==\nlista \u00f6ver rysslands stats\u00f6verhuvuden\nlista \u00f6ver st\u00e4der i ryssland\nsovjetunionen\nkaliningrad\nrysk konst\nrysk litteratur\nrysslands r\u00f6st\nrysslands ambassad i stockholm\n\n\n== k\u00e4llor ==\nbra b\u00f6ckers lexikon, 1979. (rysslands f\u00f6rhistoria)\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r ryssland.\nmaterial fr\u00e5n rysslands presidents officiella hemsida f\u00f6r fri anv\u00e4ndning under creative commons-licens"