"uk\u0142ad s\u0142oneczny \u2013 uk\u0142ad planetarny w drodze mlecznej, sk\u0142adaj\u0105cy si\u0119 ze s\u0142o\u0144ca i powi\u0105zanych z nim grawitacyjnie cia\u0142 niebieskich: o\u015bmiu planet, co najmniej 205 ich ksi\u0119\u017cyc\u00f3w, pi\u0119ciu planet kar\u0142owatych i miliard\u00f3w (a by\u0107 mo\u017ce nawet bilion\u00f3w) ma\u0142ych cia\u0142, do kt\u00f3rych zalicza si\u0119 planetoidy, komety i meteoroidy, a tak\u017ce py\u0142 mi\u0119dzyplanetarny.\nzbadane regiony uk\u0142adu s\u0142onecznego zawieraj\u0105, licz\u0105c od s\u0142o\u0144ca: cztery planety skaliste (merkury, wenus, ziemia, mars), pas planetoid sk\u0142adaj\u0105cy si\u0119 z ma\u0142ych skalistych cia\u0142, cztery zewn\u0119trzne gazowe olbrzymy (jowisz, saturn, uran, neptun) oraz drugi pas sk\u0142adaj\u0105cy si\u0119 z obiekt\u00f3w skalno-lodowych, tak zwany pas kuipera. za pasem kuipera znajduje si\u0119 dysk rozproszony, du\u017co dalej heliopauza i w ko\u0144cu hipotetyczny ob\u0142ok oorta. pi\u0119\u0107 obiekt\u00f3w zaliczonych do klasy planet kar\u0142owatych to: ceres (najwi\u0119kszy obiekt w pasie planetoid), pluton (do 24 sierpnia 2006 roku uznawany za 9. planet\u0119 uk\u0142adu), haumea, makemake (drugi co do wielko\u015bci obiekt w pasie kuipera) i eris (najwi\u0119kszy znany obiekt w dysku rozproszonym).\nsze\u015b\u0107 z o\u015bmiu planet i cztery z planet kar\u0142owatych maj\u0105 naturalne satelity, zwane ksi\u0119\u017cycami. ka\u017cda z planet zewn\u0119trznych jest otoczona pier\u015bcieniami z\u0142o\u017conymi z ziaren lodowych i py\u0142u kosmicznego. wszystkie planety, z wyj\u0105tkiem ziemi i urana (kt\u00f3ry zawdzi\u0119cza nazw\u0119 greckiemu b\u00f3stwu uranosowi), nosz\u0105 imiona b\u00f3stw z mitologii rzymskiej.\nszacuje si\u0119, \u017ce formowanie si\u0119 i ewolucja uk\u0142adu s\u0142onecznego rozpocz\u0119\u0142y si\u0119 4,6 miliarda lat temu, gdy na skutek grawitacyjnego zapadni\u0119cia si\u0119 cz\u0119\u015bci niestabilnego ob\u0142oku molekularnego rozpocz\u0105\u0142 si\u0119 proces formowania s\u0142o\u0144ca i innych gwiazd. uk\u0142ad wci\u0105\u017c podlega ewolucyjnym i chaotycznym zmianom i nie b\u0119dzie istnia\u0142 wiecznie w obecnej postaci. za oko\u0142o 4 miliardy lat rozpocznie si\u0119 zderzenie galaktyki andromedy z drog\u0105 mleczn\u0105, a w ci\u0105gu oko\u0142o 5 miliard\u00f3w lat s\u0142o\u0144ce wielokrotnie si\u0119 powi\u0119kszy, staj\u0105c si\u0119 czerwonym olbrzymem, co doprowadzi do zniszczenia planet wewn\u0119trznych, w tym ziemi. modele ewolucji gwiazd przewiduj\u0105, \u017ce nast\u0119pnie s\u0142o\u0144ce odrzuci swoje zewn\u0119trzne warstwy jako mg\u0142awic\u0119 planetarn\u0105 i przekszta\u0142ci si\u0119 w bia\u0142ego kar\u0142a, kt\u00f3rego temperatura i jasno\u015b\u0107 b\u0119d\u0105 stopniowo spada\u0107, a\u017c do przekszta\u0142cenia w nie\u015bwiec\u0105cego czarnego kar\u0142a.\n\n\n== terminologia ==\nobiekty orbituj\u0105ce wok\u00f3\u0142 s\u0142o\u0144ca s\u0105 podzielone na trzy grupy: planety, planety kar\u0142owate i ma\u0142e cia\u0142a uk\u0142adu s\u0142onecznego.\nastronomowie zwykle mierz\u0105 odleg\u0142o\u015bci w uk\u0142adzie s\u0142onecznym w jednostkach astronomicznych (skr\u00f3t: au lub j.a.). jedna jednostka astronomiczna to \u015brednia odleg\u0142o\u015b\u0107 pomi\u0119dzy ziemi\u0105 a s\u0142o\u0144cem, czyli oko\u0142o 149 598 000 km. przyk\u0142adowo pluton jest odleg\u0142y \u015brednio o oko\u0142o 39,4 au od s\u0142o\u0144ca, podczas gdy jowisz kr\u0105\u017cy po orbicie w \u015bredniej odleg\u0142o\u015bci oko\u0142o 5,2 au od s\u0142o\u0144ca. jeden rok \u015bwietlny, jednostka u\u017cywana do wyra\u017cania odleg\u0142o\u015bci mi\u0119dzygwiazdowych, to oko\u0142o 63 240 au.\nnieformalnie uk\u0142ad s\u0142oneczny jest czasami dzielony na oddzielne strefy. wewn\u0119trzny uk\u0142ad s\u0142oneczny zawiera cztery planety skaliste i g\u0142\u00f3wny pas planetoid. czasami definiuje si\u0119 zewn\u0119trzny uk\u0142ad s\u0142oneczny jako obejmuj\u0105cy wszystko poza pasem planetoid. od czasu odkrycia pasa kuipera, niekt\u00f3rzy u\u017cywaj\u0105 tego okre\u015blenia dla obszaru poza orbit\u0105 neptuna, a wtedy gazowe olbrzymy stanowi\u0105 \u201estref\u0119 \u015brodkow\u0105\u201d.\n\n\n=== planeta ===\njest to cia\u0142o niebieskie, kt\u00f3re znajduje si\u0119 na orbicie wok\u00f3\u0142 s\u0142o\u0144ca, ma wystarczaj\u0105c\u0105 mas\u0119, aby w\u0142asn\u0105 grawitacj\u0105 pokona\u0107 si\u0142y spoisto\u015bci cia\u0142a sta\u0142ego tak, aby wytworzy\u0107 kszta\u0142t odpowiadaj\u0105cy r\u00f3wnowadze hydrostatycznej (prawie kulisty) i wyczy\u015bci\u0107 przestrze\u0144 w pobli\u017cu swojej orbity.\n\n\n=== planeta kar\u0142owata ===\njest to cia\u0142o niebieskie, kt\u00f3re znajduje si\u0119 na orbicie wok\u00f3\u0142 s\u0142o\u0144ca, ma wystarczaj\u0105c\u0105 mas\u0119, aby w\u0142asn\u0105 grawitacj\u0105 pokona\u0107 si\u0142y cia\u0142a sta\u0142ego tak, aby wytworzy\u0107 kszta\u0142t odpowiadaj\u0105cy r\u00f3wnowadze hydrostatycznej (prawie kulisty), nie wyczy\u015bci\u0142o jednak przestrzeni w pobli\u017cu swojej orbity, oraz nie jest satelit\u0105.\nwszystkie pozosta\u0142e obiekty okr\u0105\u017caj\u0105ce s\u0142o\u0144ce, opr\u00f3cz satelit\u00f3w, powinny by\u0107 okre\u015blane wsp\u00f3lnie jako \u201ema\u0142e cia\u0142a uk\u0142adu s\u0142onecznego\u201d.\n\n\n== powstanie i ewolucja ==\nuk\u0142ad s\u0142oneczny powsta\u0142 oko\u0142o 4,6 miliarda lat temu z zag\u0119szczenia ob\u0142oku molekularnego. owa stosunkowo rzadka chmura gazu (przede wszystkim wodoru i helu) i py\u0142u kosmicznego o \u015brednicy kilku lat \u015bwietlnych zapad\u0142a si\u0119 grawitacyjnie \u2013 prawdopodobnie pod wp\u0142ywem jakiego\u015b zaburzenia zewn\u0119trznego, zwi\u0105zanego na przyk\u0142ad z niedalekim wybuchem supernowej. kurczeniu si\u0119 ob\u0142oku odpowiada\u0142o zwi\u0119kszanie si\u0119 g\u0119sto\u015bci, szczeg\u00f3lnie w centrum, oraz formowanie si\u0119 wiruj\u0105cego coraz szybciej dysku protoplanetarnego o \u015brednicy oko\u0142o 200 au. centralny obiekt dysku \u2013 protogwiazda \u2013 w ko\u0144cu przekszta\u0142ci\u0142 si\u0119 w s\u0142o\u0144ce, a w otaczaj\u0105cym je dysku powsta\u0142y poszczeg\u00f3lne cia\u0142a niebieskie: przede wszystkim planety, ale tak\u017ce i pozosta\u0142e sk\u0142adniki uk\u0142adu s\u0142onecznego. pierwotny uk\u0142ad s\u0142oneczny r\u00f3\u017cni\u0142 si\u0119 od obecnego: planety kr\u0105\u017cy\u0142y po innych orbitach i by\u0142o w nim znacznie wi\u0119cej ma\u0142ych cia\u0142, py\u0142u mi\u0119dzyplanetarnego oraz resztek gazu. promieniowanie \u015bwietlne i wiatr s\u0142oneczny wyczy\u015bci\u0142y uk\u0142ad z gazu i py\u0142u. wiele ma\u0142ych cia\u0142 uk\u0142adu zderzy\u0142o si\u0119 z du\u017cymi cia\u0142ami lub zosta\u0142o z niego wyrzuconych. zderzenia, jak i wzajemne oddzia\u0142ywania cia\u0142, zmienia\u0142y parametry orbit. proces ten, cho\u0107 znacznie ograniczony, trwa w dalszym ci\u0105gu. oddzia\u0142ywania wprowadzaj\u0105 perturbacje do orbit planet i mniejszych cia\u0142 uk\u0142adu. zmiany te s\u0105 trudne do dok\u0142adnego przewidzenia, szczeg\u00f3lnie dla mniejszych cia\u0142 uk\u0142adu s\u0142onecznego, dlatego okre\u015bla si\u0119, \u017ce maj\u0105 charakter chaosu deterministycznego. zmiany te dzieli si\u0119 na zmiany potencjalne, zachowuj\u0105ce sum\u0119 energii cia\u0142, jak i niepotencjalne, w kt\u00f3rych ruch jest hamowany g\u0142\u00f3wnie przez si\u0142y p\u0142ywowe.\nastronomowie przewiduj\u0105, \u017ce pomimo tych zmian uk\u0142ad s\u0142oneczny w obecnej postaci nie ulegnie drastycznym zmianom, dop\u00f3ki s\u0142o\u0144ce nie przemieni ca\u0142ego wodoru w j\u0105drze w hel i, przechodz\u0105c w kolejn\u0105 faz\u0119, zmieni si\u0119 z gwiazdy ci\u0105gu g\u0142\u00f3wnego w czerwonego olbrzyma. w\u00f3wczas s\u0142o\u0144ce znacznie zwi\u0119kszy sw\u0105 \u015brednic\u0119, poch\u0142aniaj\u0105c najbli\u017csze mu planety, w tym prawdopodobnie tak\u017ce ziemi\u0119.\n\n\n== struktura ==\ncentrum uk\u0142adu s\u0142onecznego stanowi s\u0142o\u0144ce, gwiazda ci\u0105gu g\u0142\u00f3wnego typu widmowego g2, kt\u00f3ra zawiera 99,86% znanej masy uk\u0142adu i dominuje w nim grawitacyjnie. jowisz i saturn, dwa najwi\u0119ksze cia\u0142a orbituj\u0105ce wok\u00f3\u0142 s\u0142o\u0144ca, stanowi\u0105 wi\u0119cej ni\u017c 90% pozosta\u0142ej masy uk\u0142adu.\n\nwi\u0119kszo\u015b\u0107 orbit du\u017cych cia\u0142 kr\u0105\u017c\u0105cych wok\u00f3\u0142 s\u0142o\u0144ca po\u0142o\u017cona jest blisko p\u0142aszczyzny orbity ziemskiej, zwanej ekliptyk\u0105, podczas gdy orbity komet i obiekt\u00f3w pasa kuipera s\u0105 zwykle nachylone pod wi\u0119kszym k\u0105tem do ekliptyki.\nwszystkie planety i wi\u0119kszo\u015b\u0107 innych cia\u0142 okr\u0105\u017caj\u0105 s\u0142o\u0144ce zgodnie z kierunkiem jego w\u0142asnej rotacji (przeciwnej do wskaz\u00f3wek zegara, patrz\u0105c z g\u00f3ry na biegun p\u00f3\u0142nocny s\u0142o\u0144ca). istniej\u0105 te\u017c wyj\u0105tki takie jak kometa halleya.\norbitalny ruch cia\u0142 niebieskich obiegaj\u0105cych s\u0142o\u0144ce opisa\u0142 jan kepler, formu\u0142uj\u0105c prawa ruchu planet. wed\u0142ug i prawa keplera ka\u017cde cia\u0142o kr\u0105\u017cy (w przybli\u017ceniu) po elipsie, a s\u0142o\u0144ce le\u017cy w jednym z ognisk tej elipsy. im bli\u017cej s\u0142o\u0144ca znajduje si\u0119 cia\u0142o, tym szybciej si\u0119 porusza. orbity planet s\u0105 zbli\u017cone do okr\u0119gu, jednak wiele komet, planetoid i obiekt\u00f3w pasa kuipera kr\u0105\u017cy po silnie wyd\u0142u\u017conych elipsach, a ich odleg\u0142o\u015b\u0107 od s\u0142o\u0144ca zmienia si\u0119 w trakcie obiegu. maksymalne zbli\u017cenie do s\u0142o\u0144ca nazywane jest peryhelium, a najwi\u0119ksze oddalenie \u2013 aphelium.\nze wzgl\u0119du na ogromne r\u00f3\u017cnice w stosunkach odleg\u0142o\u015bci wiele wizualizacji uk\u0142adu s\u0142onecznego ukazuje orbity planet w podobnych do siebie odleg\u0142o\u015bciach. w rzeczywisto\u015bci, z kilkoma wyj\u0105tkami, im dalej od s\u0142o\u0144ca kr\u0105\u017cy planeta lub pas planetoid, tym bardziej ro\u015bnie odleg\u0142o\u015b\u0107 pomi\u0119dzy jej orbit\u0105 a orbit\u0105 poprzedniego cia\u0142a. na przyk\u0142ad wenus jest \u015brednio o 0,33 au dalej ni\u017c merkury, podczas gdy saturn \u2013 o 4,3 au dalej ni\u017c jowisz, a neptun \u2013 o 10,5 au dalej ni\u017c uran. podejmowano pr\u00f3by okre\u015blenia zwi\u0105zku pomi\u0119dzy tymi odleg\u0142o\u015bciami (patrz: regu\u0142a titiusa-bodego), jednak \u017cadna tego typu teoria nie znalaz\u0142a wyt\u0142umaczenia i nie zosta\u0142a zaakceptowana.\n\n\n=== s\u0142o\u0144ce ===\ndu\u017ca masa s\u0142o\u0144ca umo\u017cliwi\u0142a uzyskanie wystarczaj\u0105co wysokiej temperatury, by mog\u0142a zachodzi\u0107 reakcja termoj\u0105drowa, uwalniaj\u0105ca ogromne ilo\u015bci energii, kt\u00f3ra jest wysy\u0142ana w przestrze\u0144 w wi\u0119kszo\u015bci jako promieniowanie elektromagnetyczne, w tym \u015bwiat\u0142o widzialne.\ngwiazdy porz\u0105dkuje si\u0119 na diagramie hertzsprunga-russella, na kt\u00f3rym umieszcza si\u0119 je wed\u0142ug jasno\u015bci absolutnej i temperatury powierzchni. s\u0142o\u0144ce jest klasyfikowane jako umiarkowanie du\u017cy \u017c\u00f3\u0142ty karze\u0142, jednak ta nazwa mo\u017ce by\u0107 myl\u0105ca, poniewa\u017c \u2013 w por\u00f3wnaniu do innych gwiazd w galaktyce \u2013 s\u0142o\u0144ce jest raczej du\u017ce i jasne. wi\u0119kszo\u015b\u0107 gwiazd na diagramie hertzsprunga-russella po\u0142o\u017cona jest w obszarze nazywanym ci\u0105giem g\u0142\u00f3wnym; s\u0142o\u0144ce le\u017cy w\u0142a\u015bnie po\u015brodku tego obszaru. gwiazdy ja\u015bniejsze i gor\u0119tsze od s\u0142o\u0144ca wyst\u0119puj\u0105 rzadko. gwiazdy ciemniejsze i ch\u0142odniejsze s\u0105 powszechne.\nmiejsce s\u0142o\u0144ca w ci\u0105gu g\u0142\u00f3wnym okre\u015bla je jako gwiazd\u0119 w \u201esile wieku\u201d. nie wyczerpa\u0142o ono jeszcze zapasu wodoru niezb\u0119dnego do reakcji termoj\u0105drowej. w miar\u0119 post\u0119powania przemiany wodoru w hel s\u0142o\u0144ce staje si\u0119 coraz ja\u015bniejsze. we wcze\u015bniejszych etapach \u017cycia gwiazdy, jasno\u015b\u0107 s\u0142o\u0144ca wynosi\u0142a 75% obecnej jasno\u015bci.\nobliczenia dotycz\u0105ce stosunku wodoru i helu wskazuj\u0105, \u017ce jest ono mniej wi\u0119cej w po\u0142owie swojego \u017cycia jako gwiazda ci\u0105gu g\u0142\u00f3wnego. w ko\u0144cu, za oko\u0142o pi\u0119\u0107 miliard\u00f3w lat, s\u0142o\u0144ce zacznie si\u0119 znacznie szybciej zmienia\u0107 i opu\u015bci ci\u0105g g\u0142\u00f3wny \u2013 stanie si\u0119 znacznie wi\u0119ksze i ch\u0142odniejsze (czerwie\u0144sze), zmieniaj\u0105c si\u0119 w czerwonego olbrzyma. w\u00f3wczas jego jasno\u015b\u0107 absolutna b\u0119dzie kilka tysi\u0119cy razy wi\u0119ksza od obecnej, ale temperatura jego powierzchni b\u0119dzie ni\u017csza ni\u017c obecnie.\ns\u0142o\u0144ce jest gwiazd\u0105 i populacji; narodzi\u0142o si\u0119 w p\u00f3\u017aniejszych etapach ewolucji wszech\u015bwiata. zawiera wi\u0119cej pierwiastk\u00f3w ci\u0119\u017cszych od wodoru i helu, czyli tzw. \u201emetali\u201d (m\u00f3wi\u0105c w \u017cargonie astronomicznym) ni\u017c starsze gwiazdy ii populacji. pierwiastki ci\u0119\u017csze ni\u017c wod\u00f3r i hel powstaj\u0105 tylko w j\u0105drach gwiazd, a pierwiastki ci\u0119\u017csze od \u017celaza \u2013 tylko podczas eksplozji gwiazd. pierwsze pokolenie gwiazd (hipotetycznej iii populacji i cz\u0119\u015bciowo ii populacji) zako\u0144czy\u0142o ewolucj\u0119 w akcie eksplozji supernowej, dzi\u0119ki czemu wszech\u015bwiat zosta\u0142 wzbogacony o atomy pierwiastk\u00f3w ci\u0119\u017ckich. najstarsze gwiazdy zawieraj\u0105 niewiele metali, podczas gdy gwiazdy powsta\u0142e p\u00f3\u017aniej zawieraj\u0105 ich wi\u0119cej. ta w\u0142a\u015bnie du\u017ca zawarto\u015b\u0107 metali, jak si\u0119 wydaje, zadecydowa\u0142a, \u017ce s\u0142o\u0144ce wytworzy\u0142o uk\u0142ad planetarny, gdy\u017c planety formuj\u0105 si\u0119 z dysk\u00f3w zawieraj\u0105cych py\u0142 kosmiczny.\n\n\n==== materia mi\u0119dzyplanetarna ====\nopr\u00f3cz \u015bwiat\u0142a s\u0142o\u0144ce wyrzuca strumie\u0144 na\u0142adowanych cz\u0105stek, g\u0142\u00f3wnie proton\u00f3w i elektron\u00f3w, znany jako wiatr s\u0142oneczny. cz\u0105stki te s\u0105 wyrzucane z pr\u0119dko\u015bci\u0105 oko\u0142o 1,5 miliona km/h. strumie\u0144 ten jest hamowany przez pole magnetyczne s\u0142o\u0144ca, a w du\u017cej odleg\u0142o\u015bci od gwiazdy \u2013 tak\u017ce przez wiatr o\u015brodka mi\u0119dzygwiezdnego (galaktyczny). ocenia si\u0119, \u017ce wiatr s\u0142oneczny si\u0119ga do odleg\u0142o\u015bci co najmniej 100 au. aktywno\u015b\u0107 s\u0142oneczna wp\u0142ywa na intensywno\u015b\u0107 wiatru s\u0142onecznego, poprzez burze magnetyczne oraz koronalne wyrzuty masy, tworz\u0105c tak zwan\u0105 \u201ekosmiczn\u0105 pogod\u0119\u201d.\npole magnetyczne ziemi chroni jej atmosfer\u0119 przed wiatrem s\u0142onecznym. wenus i mars nie maj\u0105 pola magnetycznego, dlatego wiatr s\u0142oneczny powoduje, \u017ce ich atmosfery s\u0105 powoli wywiewane w przestrze\u0144. interakcja wiatru s\u0142onecznego z polem magnetycznym planety tworzy zorze polarne obserwowane w pobli\u017cu biegun\u00f3w ziemi, a tak\u017ce planet-olbrzym\u00f3w.\nprzez uk\u0142ad s\u0142oneczny przechodzi tak\u017ce promieniowanie kosmiczne pochodz\u0105ce spoza uk\u0142adu. wiatr s\u0142oneczny w obr\u0119bie heliosfery (zw\u0142aszcza w g\u0119stszym p\u0142aszczu) i planetarne pola magnetyczne cz\u0119\u015bciowo chroni\u0105 przed nim uk\u0142ad s\u0142oneczny, cho\u0107 nie wiadomo, w jakim stopniu. nie jest tak\u017ce znany wp\u0142yw zmian pola magnetycznego s\u0142o\u0144ca na g\u0119sto\u015b\u0107 promieniowania kosmicznego w o\u015brodku mi\u0119dzyplanetarnym.\nmateria mi\u0119dzyplanetarna jest miejscem wyst\u0119powania co najmniej dw\u00f3ch dyskowatych obszar\u00f3w py\u0142u kosmicznego. pierwszy, zodiakalny ob\u0142ok py\u0142u, le\u017cy w wewn\u0119trznej cz\u0119\u015bci uk\u0142adu s\u0142onecznego i powoduje powstawanie \u015bwiat\u0142a zodiakalnego. prawdopodobnie tworz\u0105 liczne drobne cia\u0142a powstaj\u0105ce w wyniku kolizji w pasie planetoid. drugi rozci\u0105ga si\u0119 w obszarze od oko\u0142o 10 au do ok. 40 au, a powsta\u0142 prawdopodobnie wskutek podobnych kolizji w pasie kuipera.\n\n\n=== wi\u0119ksze cia\u0142a niebieskie ===\nplanety skaliste kr\u0105\u017c\u0105 blisko s\u0142o\u0144ca, maj\u0105 niewielkie rozmiary i stosunkowo wysok\u0105 g\u0119sto\u015b\u0107. pr\u0119dko\u015b\u0107 ich obrotu wok\u00f3\u0142 w\u0142asnej osi jest ma\u0142a, maj\u0105 te\u017c niewiele satelit\u00f3w. planety gazowe po\u0142o\u017cone dalej od s\u0142o\u0144ca s\u0105 du\u017co wi\u0119ksze, maj\u0105 ma\u0142\u0105 g\u0119sto\u015b\u0107, a pr\u0119dko\u015b\u0107 obrotu wok\u00f3\u0142 w\u0142asnej osi jest wi\u0119ksza. ka\u017cda z nich ma wiele satelit\u00f3w.\n\n\n=== planety wewn\u0119trzne (skaliste) ===\ncztery wewn\u0119trzne planety uk\u0142adu s\u0142onecznego s\u0105 planetami skalistymi, maj\u0105 du\u017c\u0105 g\u0119sto\u015b\u0107, s\u0105 zbudowane ze ska\u0142, maj\u0105 najwy\u017cej kilka ksi\u0119\u017cyc\u00f3w lub nie maj\u0105 ich w og\u00f3le i nie maj\u0105 pier\u015bcieni. sk\u0142adaj\u0105 si\u0119 w znacznej cz\u0119\u015bci z minera\u0142\u00f3w o wysokiej temperaturze topnienia, takich jak krzemiany, kt\u00f3re tworz\u0105 ich skorup\u0119 oraz p\u0142aszcz, a tak\u017ce metali takich jak \u017celazo i nikiel, kt\u00f3re tworz\u0105 ich j\u0105dra. trzy z czterech planet wewn\u0119trznych (wenus, ziemia i mars) maj\u0105 atmosfer\u0119. na ich powierzchni wyst\u0119puj\u0105 kratery uderzeniowe oraz tektoniczne cechy ukszta\u0142towania powierzchni takie jak rowy tektoniczne i wulkany.\n\nmerkury\nmerkury (0,4 au) jest najbli\u017csz\u0105 s\u0142o\u0144ca i najmniejsz\u0105 planet\u0105 (0,055 masy ziemi). merkury nie ma naturalnych satelit\u00f3w, a jedyne znane jego cechy geologiczne opr\u00f3cz krater\u00f3w uderzeniowych to ob\u0142e grzbiety i urwiska, prawdopodobnie powsta\u0142e w okresie kurczenia si\u0119 jego stygn\u0105cego wn\u0119trza we wczesnej historii planety. merkury prawie w og\u00f3le nie ma atmosfery, gdy\u017c jest ona \u201ezdmuchiwana\u201d przez wiatr s\u0142oneczny. nie wiadomo dok\u0142adnie jak ukszta\u0142towa\u0142y si\u0119 jego stosunkowo du\u017ce \u017celazne j\u0105dro i cienki p\u0142aszcz. wed\u0142ug cz\u0119\u015bci hipotez jego zewn\u0119trzne warstwy zosta\u0142y zdarte przez ogromne uderzenie i to spowodowa\u0142o, \u017ce nie rozr\u00f3s\u0142 si\u0119 w pe\u0142ni, b\u0119d\u0105c pod wp\u0142ywem promieniowania m\u0142odego s\u0142o\u0144ca.wenus\nwenus (0,7 au) jest zbli\u017cona rozmiarami do ziemi (0,815 masy ziemi) i podobnie jak ona, ma gruby p\u0142ynny p\u0142aszcz wok\u00f3\u0142 \u017celaznego j\u0105dra i masywn\u0105 atmosfer\u0119, 90 razy g\u0119stsz\u0105 ni\u017c ziemska. wenus nie ma naturalnych satelit\u00f3w. jest najgor\u0119tsz\u0105 planet\u0105, o temperaturze powierzchni powy\u017cej 400 \u00b0c, z powodu du\u017cej zawarto\u015bci gaz\u00f3w cieplarnianych w atmosferze. nie ma ona pola magnetycznego, kt\u00f3re mog\u0142oby zapobiec uszczupleniu jej g\u0119stej atmosfery, co sugeruje, \u017ce atmosfera jest stale uzupe\u0142niana przez aktywno\u015b\u0107 wulkaniczn\u0105. nie ma jednak innych dowod\u00f3w wsp\u00f3\u0142czesnej aktywno\u015bci geologicznej na wenus.ziemia\nziemia (1 au) jest najwi\u0119ksz\u0105 i najg\u0119stsz\u0105 z planet wewn\u0119trznych, jedyn\u0105 z pewno\u015bci\u0105 aktywn\u0105 geologicznie i jedyn\u0105 znan\u0105 planet\u0105, na kt\u00f3rej istnieje \u017cycie. jej hydrosfera jest unikalna w\u015br\u00f3d planet skalistych. jest tak\u017ce jedyn\u0105 planet\u0105 gdzie zosta\u0142a zaobserwowana tektonika p\u0142yt. atmosfera ziemska jest odmienna od atmosfer pozosta\u0142ych planet i jest wci\u0105\u017c kszta\u0142towana przez procesy biologiczne, dzi\u0119ki kt\u00f3rym zawiera 21% wolnego tlenu. ma jednego naturalnego satelit\u0119 \u2013 ksi\u0119\u017cyc \u2013 jedynego du\u017cego satelit\u0119 po\u015br\u00f3d planet skalistych w uk\u0142adzie s\u0142onecznym. czasem wr\u0119cz okre\u015bla si\u0119 uk\u0142ad ziemia-ksi\u0119\u017cyc jako planet\u0119 podw\u00f3jn\u0105.mars\nmars (1,5 au) jest mniejszy ni\u017c ziemia i wenus (0,107 masy ziemi). ma rzadk\u0105 atmosfer\u0119 z\u0142o\u017con\u0105 g\u0142\u00f3wnie z dwutlenku w\u0119gla. jego powierzchnia jest usiana wieloma wulkanami takimi jak olympus mons i dolinami pochodzenia tektonicznego takimi jak valles marineris. nie wiadomo, czy mars wykazuje wsp\u00f3\u0142cze\u015bnie aktywno\u015b\u0107 geologiczn\u0105. jego czerwona barwa pochodzi od gleby bogatej w tlenki \u017celaza. mars ma dwa niewielkie ksi\u0119\u017cyce: fobosa i deimosa. mog\u0105 one by\u0107 przechwyconymi planetoidami (przypominaj\u0105 je sk\u0142adem), lub mog\u0142y powsta\u0107 na orbitach podobnych do dzisiejszych, na co wskazuje dynamika, np. z materii wyrzuconej przy uderzeniu du\u017cego cia\u0142a w marsa.\n\n\n=== pas planetoid ===\nplanetoidy to w wi\u0119kszo\u015bci ma\u0142e cia\u0142a uk\u0142adu s\u0142onecznego, sk\u0142adaj\u0105ce si\u0119 g\u0142\u00f3wnie ze skalistych i metalicznych minera\u0142\u00f3w.\ng\u0142\u00f3wny pas planetoid zajmuje orbit\u0119 pomi\u0119dzy marsem a jowiszem, w obszarze od 2,12 do 3,3 au od s\u0142o\u0144ca. uwa\u017ca si\u0119, \u017ce jest to pozosta\u0142o\u015b\u0107 po procesie formacji uk\u0142adu s\u0142onecznego, tzn. \u017ce jest to materia, kt\u00f3ra nie zdo\u0142a\u0142a si\u0119 po\u0142\u0105czy\u0107 w wi\u0119kszy obiekt z powodu oddzia\u0142ywania grawitacyjnego jowisza.\nrozmiar planetoid wynosi od setek kilometr\u00f3w do rozmiar\u00f3w mikroskopijnych. wszystkie planetoidy z wyj\u0105tkiem ceres s\u0105 klasyfikowane jako ma\u0142e cia\u0142a uk\u0142adu s\u0142onecznego, jednak niekt\u00f3re, takie jak westa i hygieia by\u0107 mo\u017ce zostan\u0105 uznane za planety kar\u0142owate, je\u015bli oka\u017ce si\u0119, \u017ce osi\u0105gn\u0119\u0142y r\u00f3wnowag\u0119 hydrostatyczn\u0105 (czyli w\u0142asna grawitacja nada\u0142a im kszta\u0142t zbli\u017cony do kulistego).\ndo 2002, zidentyfikowano oko\u0142o 40 000 obiekt\u00f3w maj\u0105cych ponad 1 km \u015brednicy w pasie planetoid, a ich szacowana liczba wynosi\u0107 mo\u017ce od 700 tys. do 1,7 mln. jednak \u0142\u0105czna masa planetoid zapewne nie przekracza jednej tysi\u0119cznej masy ziemi. pas planetoid nie jest zbyt g\u0119sty; sondy kosmiczne zwykle przelatuj\u0105 przez niego bez kolizji. planetoidy o \u015brednicach pomi\u0119dzy 10 i 10\u22124 m nazywa si\u0119 meteoroidami.\nniekt\u00f3re spo\u015br\u00f3d planetoid maj\u0105 satelity. nazywa si\u0119 je zwykle ksi\u0119\u017cycami planetoid, a je\u015bli oba cia\u0142a s\u0105 zbli\u017conych rozmiar\u00f3w, to uznaje si\u0119 je za planetoid\u0119 podw\u00f3jn\u0105.\nplanetoidy w g\u0142\u00f3wnym pasie s\u0105 podzielone na grupy w oparciu o charakterystyki ich orbit. cz\u0119sto \u0142\u0105czy je tak\u017ce wsp\u00f3lne pochodzenie. z pasa planetoid pochodz\u0105 tak\u017ce niekt\u00f3re komety kr\u00f3tkookresowe, kt\u00f3re prawdopodobnie by\u0142y jednym ze \u017ar\u00f3de\u0142 wody na ziemi.\n\n\n==== ceres ====\nceres to najwi\u0119kszy i najwcze\u015bniej odkryty obiekt w pasie planetoid. ma \u015brednic\u0119 952,4 km, jego masa stanowi oko\u0142o 1/3 \u0142\u0105cznej masy pasa. po odkryciu w 1801 uwa\u017cany by\u0142 za planet\u0119, jednak odkrycia podobnych obiekt\u00f3w sprawi\u0142y, \u017ce zacz\u0119to okre\u015bla\u0107 go jako planetka lub planetoida. w 2006 roku zosta\u0142 przeklasyfikowany ponownie \u2013 zosta\u0142 uznany za planet\u0119 kar\u0142owat\u0105.\n\n\n=== planety zewn\u0119trzne ===\njowisz i saturn sk\u0142adaj\u0105 si\u0119 w wi\u0119kszo\u015bci z wodoru i helu, za\u015b uran i neptun \u2013 z lodu, zamarzni\u0119tego amoniaku i metanu. wed\u0142ug niekt\u00f3rych klasyfikacji uran i neptun nale\u017c\u0105 do oddzielnej kategorii \u2013 \u201elodowych olbrzym\u00f3w\u201d. wszystkie cztery planety gazowe maj\u0105 pier\u015bcienie, jednak jedynie pier\u015bcienie saturna s\u0105 \u0142atwo widzialne z ziemi. termin planety zewn\u0119trzne nie powinien by\u0107 mylony z poj\u0119ciem planety g\u00f3rne, kt\u00f3ry oznacza planety znajduj\u0105ce si\u0119 w wi\u0119kszej odleg\u0142o\u015bci od s\u0142o\u0144ca ni\u017c ziemia (gazowe olbrzymy i mars).\n\njowisz\njowisz (5,2 au) ma mas\u0119 r\u00f3wn\u0105 318 mas ziemi, czyli 2,5 razy wi\u0119cej ni\u017c wszystkie pozosta\u0142e planety uk\u0142adu. sk\u0142ada si\u0119 w wi\u0119kszo\u015bci z wodoru i helu. du\u017ca ilo\u015b\u0107 ciep\u0142a pochodz\u0105ca z wn\u0119trza planety tworzy wiele interesuj\u0105cych zjawisk w jego atmosferze, takich jak r\u00f3wnole\u017cnikowe pasma chmur czy wielka czerwona plama. jowisz ma 79 znanych ksi\u0119\u017cyc\u00f3w. cztery najwi\u0119ksze z nich, tzw. ksi\u0119\u017cyce galileuszowe, wykazuj\u0105 podobie\u0144stwa do planet skalistych, takie jak wulkanizm i zjawiska tektoniczne. ganimedes, najwi\u0119kszy naturalny satelita w uk\u0142adzie s\u0142onecznym, jest wi\u0119kszy ni\u017c merkury.saturn\nsaturn (9,5 au) s\u0142ynie z szerokich i jasnych pier\u015bcieni. pod wzgl\u0119dem budowy i sk\u0142adu atmosfery bardzo przypomina on jowisza. ma jednak bardzo ma\u0142\u0105 g\u0119sto\u015b\u0107; przy \u015brednicy r\u00f3wnej ok. 84% \u015brednicy jowisza jest ponad trzykrotnie mniej masywny. ma 82 znane satelity. najwi\u0119ksze spo\u015br\u00f3d nich s\u0105 zbudowane w du\u017cym stopniu z lodu. z tej grupy tytan i enceladus wykazuj\u0105 oznaki aktywno\u015bci geologicznej (kriowulkanizm). tytan jest wi\u0119kszy ni\u017c merkury i jest jedynym satelit\u0105 w uk\u0142adzie s\u0142onecznym, kt\u00f3ry ma g\u0119st\u0105 atmosfer\u0119, w kt\u00f3rej zachodz\u0105 z\u0142o\u017cone zjawiska pogodowe; poza tym znajduj\u0105 si\u0119 na nim powierzchniowe zbiorniki (jeziora i morza) ciek\u0142ych w\u0119glowodor\u00f3w. ci\u015bnienie atmosferyczne na jego powierzchni jest o ok. 47% wi\u0119ksze ni\u017c na powierzchni ziemi.uran\nuran (19,6 au), przy masie 14 mas ziemi, jest najl\u017cejsz\u0105 z planet-olbrzym\u00f3w. jego unikaln\u0105 cech\u0105 jest to, \u017ce obiega s\u0142o\u0144ce \u201ele\u017c\u0105c na boku\u201d; jego o\u015b obrotu jest nachylona do ekliptyki pod k\u0105tem bliskim 0\u00b0. ma tak\u017ce znacznie mniej aktywne j\u0105dro i wypromieniowuje mniej ciep\u0142a ni\u017c pozosta\u0142e olbrzymy uran ma 27 znanych ksi\u0119\u017cyc\u00f3w (stan z 2 pa\u017adziernika 2018, spo\u015br\u00f3d kt\u00f3rych najwi\u0119ksze to tytania, oberon, umbriel, ariel i miranda).neptun\nneptun (30 au), chocia\u017c nieco mniejszy od urana, ma wi\u0119ksz\u0105 mas\u0119 (r\u00f3wn\u0105 17 mas ziemi) i wi\u0119ksz\u0105 g\u0119sto\u015b\u0107. wypromieniowuje te\u017c wi\u0119cej ciep\u0142a, ale nie tak du\u017co jak jowisz czy saturn. neptun ma 14 znanych ksi\u0119\u017cyc\u00f3w. najwi\u0119kszy z nich, tryton, jest geologicznie aktywny, ma aktywne gejzery wyrzucaj\u0105ce p\u0142ynny azot. tryton jest jedynym znanym du\u017cym satelit\u0105 poruszaj\u0105cym si\u0119 wok\u00f3\u0142 planety ruchem wstecznym \u2013 przeciwnym ni\u017c jej ruch wirowy.\n\n\n=== obszar obiekt\u00f3w transneptunowych ===\nobszar uk\u0142adu s\u0142onecznego poza orbit\u0105 neptuna jest wci\u0105\u017c ma\u0142o zbadany. dotychczasowe badania wskazuj\u0105, \u017ce znajduje si\u0119 tam znaczna ilo\u015b\u0107 ma\u0142ych obiekt\u00f3w (najwi\u0119kszy znany ma \u015brednic\u0119 pi\u0119ciokrotnie mniejsz\u0105 ni\u017c ziemia i mas\u0119 du\u017co mniejsz\u0105 ni\u017c ksi\u0119\u017cyc), zbudowanych g\u0142\u00f3wnie ze ska\u0142 i lodu. obszar ten czasami zwany jest \u201ezewn\u0119trznym uk\u0142adem s\u0142onecznym\u201d, jednak inni uwa\u017caj\u0105, \u017ce termin ten odnosi si\u0119 do obszaru poza pasem planetoid.\n\n\n==== pas kuipera ====\nzasadnicza cz\u0119\u015b\u0107 pasa kuipera to ogromny pier\u015bcie\u0144 planetoid zbudowanych g\u0142\u00f3wnie z lodu. rozci\u0105ga si\u0119 w odleg\u0142o\u015bciach 30\u201350 au od s\u0142o\u0144ca. sk\u0142ada si\u0119 g\u0142\u00f3wnie z ma\u0142ych cia\u0142 uk\u0142adu s\u0142onecznego, lecz niekt\u00f3re z najwi\u0119kszych jego obiekt\u00f3w, takie jak quaoar, varuna czy orcus, mog\u0105 na podstawie definicji iau zosta\u0107 w przysz\u0142o\u015bci uznane za planety kar\u0142owate. zidentyfikowano ponad tysi\u0105c obiekt\u00f3w, z tego kilkana\u015bcie o \u015brednicy ok. 1000 km lub wi\u0119kszej. ocenia si\u0119, \u017ce w pasie istnieje ponad 100 tys. obiekt\u00f3w o \u015brednicy przekraczaj\u0105cej 50 km. \u0142\u0105czna masa obiekt\u00f3w w pasie stanowi\u0107 ma co najwy\u017cej dziesi\u0105t\u0105 cz\u0119\u015b\u0107 masy ziemi; szacunki te s\u0105 jednak niepewne ze wzgl\u0119du na niepewno\u015bci w albedo, brak danych o g\u0119sto\u015bci wi\u0119kszo\u015bci tych obiekt\u00f3w i wed\u0142ug danych z 2006 roku mo\u017cliwe jest dok\u0142adne zbadanie jedynie wewn\u0119trznego obszaru pasa kuipera. orbity wi\u0119kszo\u015bci obiekt\u00f3w s\u0105 nachylone do ekliptyki. wiele obiekt\u00f3w ma satelity, niekt\u00f3re s\u0105 planetoidami podw\u00f3jnymi.\n\nobiekty pasa kuipera mo\u017cna z grubsza podzieli\u0107 na te \u201eklasyczne\u201d i te b\u0119d\u0105ce w rezonansie orbitalnym z neptunem, czyli takie, kt\u00f3rych okres obiegu zwi\u0105zany jest z okresem obiegu planety. rezonans 2:3 oznacza, \u017ce cia\u0142o okr\u0105\u017ca s\u0142o\u0144ce dwukrotnie w przeci\u0105gu trzech okr\u0105\u017ce\u0144 s\u0142o\u0144ca przez neptuna. ten rodzaj rezonansu dotyczy obiekt\u00f3w okresowo przybli\u017caj\u0105cych si\u0119 w ruchu orbitalnym do s\u0142o\u0144ca bardziej ni\u017c neptun, np. plutona. od nazwy tej planety kar\u0142owatej, obiekty b\u0119d\u0105ce w takim rezonansie nazywa si\u0119 plutonkami (plutino). cz\u0119\u015b\u0107 \u201eklasyczna\u201d pasa zawiera obiekty nieb\u0119d\u0105ce w rezonansie z neptunem i rozci\u0105ga si\u0119 z grubsza od 39,4 do 47,7 au. nosz\u0105 nazw\u0119 cubewano, wzi\u0119t\u0105 od oznaczenia pierwszego odkrytego obiektu tego typu, 1992 qb1 \u2013 obecnie (15760) albion.\n\npluton i charonpluton (\u015brednio 39 au), planeta kar\u0142owata, jest najwi\u0119kszym znanym obiektem w pasie kuipera. kiedy zosta\u0142 odkryty w 1930, uznano go za dziewi\u0105t\u0105 planet\u0119; sytuacja zmieni\u0142a si\u0119 w 2006 r. z wprowadzeniem nowej definicji planety. pluton ma stosunkowo ekscentryczn\u0105 orbit\u0119 nachylon\u0105 pod k\u0105tem 17 stopni do p\u0142aszczyzny ekliptyki i rozci\u0105gaj\u0105c\u0105 si\u0119 od 29,7 au w peryhelium (wewn\u0105trz orbity neptuna) do 49,5 au w aphelium.jego najwi\u0119kszy ksi\u0119\u017cyc charon ma mas\u0119 tylko 7 razy mniejsz\u0105 ni\u017c pluton, dlatego tworzy wraz z plutonem podw\u00f3jn\u0105 planet\u0119 kar\u0142owat\u0105, co sprawia, \u017ce punkt, wok\u00f3\u0142 kt\u00f3rego kr\u0105\u017c\u0105 (barycentrum), znajduje si\u0119 w przestrzeni pomi\u0119dzy nimi. cztery znacznie mniejsze ksi\u0119\u017cyce, nix, hydra, kerberos i styx, okr\u0105\u017caj\u0105 plutona i charona po dalszych orbitach.makemake\nmakemake, planeta kar\u0142owata o \u015brednicy wynosz\u0105cej oko\u0142o \u00be \u015brednicy plutona jest jednym z niewielu cia\u0142 pasa kuipera nie posiadaj\u0105cych odkrytego satelity. jego ekstremalnie niska \u015brednia temperatura (oko\u0142o 30 k) sprawia, \u017ce najprawdopodobniej ma powierzchni\u0119 pokryt\u0105 metanowym i etanowym lodem. jego orbita jest silnie nachylona do p\u0142aszczyzny ekliptyki pod k\u0105tem 29\u00b0, a okres obiegu wok\u00f3\u0142 s\u0142o\u0144ca wynosi blisko 310 lat ziemskich.\n\n\n==== dysk rozproszony ====\ndysk rozproszony zachodzi na pas kuipera, lecz rozci\u0105ga si\u0119 du\u017co dalej na zewn\u0105trz. uwa\u017ca si\u0119, \u017ce ten obszar jest \u017ar\u00f3d\u0142em wi\u0119kszo\u015bci komet kr\u00f3tkookresowych. prawdopodobnie obiekty dysku rozproszonego zosta\u0142y wyrzucone na orbity erratyczne (nieregularne) przez oddzia\u0142ywanie grawitacyjne neptuna, kt\u00f3ry w okresie formowania si\u0119 uk\u0142adu s\u0142onecznego porusza\u0142 si\u0119 po bardziej oddalonej orbicie (patrz: migracja planetarna). wi\u0119kszo\u015b\u0107 obiekt\u00f3w dysku rozproszonego (sdo \u2013 scattered disc objects) ma peryhelia w pasie kuipera, lecz aphelia rozci\u0105gaj\u0105 si\u0119 a\u017c do 150 au od s\u0142o\u0144ca. orbity sdo s\u0105 r\u00f3wnie\u017c silnie nachylone do p\u0142aszczyzny ekliptyki, a cz\u0119sto s\u0105 prawie prostopad\u0142e do niej. niekt\u00f3rzy astronomowie uwa\u017caj\u0105 dysk rozproszony za cz\u0119\u015b\u0107 pasa kuipera i u\u017cywaj\u0105 poj\u0119cia \u201erozproszone obiekty pasa kuipera\u201d.\n\neriseris (\u015brednio 68 au) jest najwi\u0119kszym znanym obiektem dysku rozproszonego. jej odkrycie spowodowa\u0142o debat\u0119 nad now\u0105 definicj\u0105 planety, poniewa\u017c cia\u0142o to by\u0142o nie mniejsze ni\u017c pluton, a s\u0105dzono nawet, \u017ce jest od niego wi\u0119ksze. wed\u0142ug wsp\u00f3\u0142czesnych pomiar\u00f3w ma ona \u015brednic\u0119 w przybli\u017ceniu 2330 km, niemal tak\u0105 sam\u0105 jak pluton. ma natomiast najwi\u0119ksz\u0105 mas\u0119 ze znanych planet kar\u0142owatych. ma jeden znany ksi\u0119\u017cyc, dysnomi\u0119. podobnie jak w przypadku plutona, jej orbita jest silnie ekscentryczna; eris ma peryhelium w odleg\u0142o\u015bci 38,2 au od s\u0142o\u0144ca (\u015bredni dystans plutona), a aphelium w 97,6 au i jest stromo nachylona do ekliptyki.\n\n\n=== mniejsze cia\u0142a uk\u0142adu s\u0142onecznego ===\nopr\u00f3cz planetoid pasa g\u0142\u00f3wnego i pasa kuipera, w uk\u0142adzie s\u0142onecznym istnieje wiele grup (rodzin) planetoid poruszaj\u0105cych si\u0119 po innych orbitach.\n\ntroja\u0144czycy to planetoidy, kt\u00f3re znajduj\u0105 si\u0119 w punktach libracyjnych l4 i l5 jowisza, neptuna, marsa i ziemi. s\u0105 to obszary stabilne grawitacyjnie, utrzymuj\u0105ce cia\u0142o na wsp\u00f3lnej orbicie z planet\u0105.\nplanetoidy rodziny hildy s\u0105 w rezonansie 2:3 z jowiszem; to znaczy, \u017ce obiegaj\u0105 s\u0142o\u0144ce trzy razy na ka\u017cde dwa okr\u0105\u017cenia jowisza.\ncentaury to planetoidy kr\u0105\u017c\u0105ce po orbitach mi\u0119dzy orbitami saturna i neptuna.\nplanetoidy bliskie ziemi to cztery grupy planetoid, z kt\u00f3rych wiele przecina orbity planet wewn\u0119trznych.\n\n\n==== komety ====\nkomety s\u0105 to ma\u0142e cia\u0142a uk\u0142adu s\u0142onecznego, zazwyczaj o \u015brednicy zaledwie kilku kilometr\u00f3w, z\u0142o\u017cone w wi\u0119kszo\u015bci z lodu. ich orbity s\u0105 silnie ekscentryczne; zwykle peryhelium znajduje si\u0119 w okolicach orbit planet wewn\u0119trznych, natomiast aphelium \u2013 daleko za orbit\u0105 plutona. kiedy kometa zbli\u017ca si\u0119 do s\u0142o\u0144ca, jej lodowa powierzchnia zaczyna sublimowa\u0107, tworz\u0105c kom\u0119 \u2013 d\u0142ugi warkocz gazu i py\u0142u cz\u0119sto mo\u017cliwy do zaobserwowania go\u0142ym okiem z ziemi.\nwiele grup komet, takich jak np. grupa kreutza, pochodzi z rozpadu pierwotnej komety. niekt\u00f3re komety, poruszaj\u0105ce si\u0119 po orbitach hiperbolicznych, mog\u0105 pochodzi\u0107 spoza uk\u0142adu s\u0142onecznego, ale dok\u0142adne okre\u015blenie ich orbit jest trudne. stare, nieaktywne komety, kt\u00f3rych lodowe cz\u0119\u015bci ju\u017c wyparowa\u0142y pod wp\u0142ywem ogrzewania przez s\u0142o\u0144ce, zaliczane s\u0105 do planetoidkomety kr\u00f3tkookresowe poruszaj\u0105 si\u0119 po orbitach, kt\u00f3rych trwa\u0142o\u015b\u0107 nie przekracza dwustu lat. orbity komet d\u0142ugookresowych utrzymuj\u0105 si\u0119 przez tysi\u0105ce lat. komety d\u0142ugookresowe, takie jak kometa hale\u2019a-boppa, prawdopodobnie pochodz\u0105 z ob\u0142oku oorta. powstaj\u0105 one zapewne w wyniku zbli\u017cenia si\u0119 dw\u00f3ch cia\u0142 w pasie kuipera lub ob\u0142oku oorta, kt\u00f3re mog\u0105 zosta\u0107 wytr\u0105cone ze swoich orbit i skierowane ku wewn\u0119trznej cz\u0119\u015bci uk\u0142adu s\u0142onecznego, gdzie s\u0105 obserwowane jako komety, albo te\u017c zosta\u0107 wyrzucone w przestrze\u0144 mi\u0119dzygwiezdn\u0105.\nkomety i planetoidy mog\u0105 zderza\u0107 si\u0119 z planetami, dlatego stanowi\u0105 potencjalne zagro\u017cenie dla \u017cycia na ziemi. ostatnie zderzenie komety z planet\u0105 zaobserwowano 16 lipca 1994 roku, kiedy kometa shoemaker-levy 9 zderzy\u0142a si\u0119 z jowiszem. na ziemi jest szereg krater\u00f3w uderzeniowych, kt\u00f3re s\u0105 \u015bladami upadku komet lub planetoid.\n\n\n=== najdalsze obszary ===\nmiejsce gdzie uk\u0142ad s\u0142oneczny si\u0119 ko\u0144czy, a zaczyna si\u0119 przestrze\u0144 mi\u0119dzygwiazdowa, nie jest precyzyjnie okre\u015blone, gdy\u017c jego granice s\u0105 kszta\u0142towane przez dwa r\u00f3\u017cne zjawiska: wiatr s\u0142oneczny i grawitacj\u0119 s\u0142o\u0144ca. prawdopodobnie wiatr s\u0142oneczny ust\u0119puje przed o\u015brodkiem mi\u0119dzygwiazdowym z grubsza na dystansie czterech odleg\u0142o\u015bci plutona od s\u0142o\u0144ca. jednak\u017ce strefa roche\u2019a, obszar gdzie grawitacja s\u0142o\u0144ca dominuje, ko\u0144czy si\u0119 w przybli\u017ceniu w po\u0142owie drogi do najbli\u017cszych gwiazd, czyli tysi\u0105c razy dalej.\n\n\n==== heliosfera ====\nprzestrze\u0144 uk\u0142adu s\u0142onecznego wype\u0142niona jest strumieniem cz\u0105stek wyrzucanych przez s\u0142o\u0144ce nazywanych wiatrem s\u0142onecznym. obszar, w kt\u00f3rym ci\u015bnienie wiatru s\u0142onecznego przewy\u017csza ci\u015bnienie materii mi\u0119dzygwiazdowej, nazywa si\u0119 heliosfer\u0105. na ruch cz\u0105stek wyrzuconych przez s\u0142o\u0144ce wp\u0142ywa jego pole magnetyczne, kt\u00f3re przewa\u017ca nad galaktycznym polem magnetycznym.\n\n\n===== szok ko\u0144cowy =====\nwiatr s\u0142oneczny wieje z pr\u0119dko\u015bci\u0105 nadd\u017awi\u0119kow\u0105 a\u017c do odleg\u0142o\u015bci 95 au (aphelium plutona wynosi 49,3 au). granica tego obszaru nosi nazw\u0119 szoku ko\u0144cowego. jest to strefa, w kt\u00f3rej cz\u0105stki wiatru s\u0142onecznego s\u0105 spowalniane do pr\u0119dko\u015bci podd\u017awi\u0119kowych, napotykaj\u0105c przeciwny wiatr o\u015brodka mi\u0119dzygwiazdowego (galaktycznego). wed\u0142ug danych z voyagera 1 szok ko\u0144cowy znajduje si\u0119 w odleg\u0142o\u015bci 85 au od s\u0142o\u0144ca, z kolei voyager 2 przes\u0142a\u0142 dane, z kt\u00f3rych wynika, \u017ce granica ta jest ju\u017c w odleg\u0142o\u015bci 76 au. prawdopodobnie \u015bwiadczy to o nieregularno\u015bci tej struktury.\n\n\n===== p\u0142aszcz uk\u0142adu s\u0142onecznego =====\npoza szokiem ko\u0144cowym, w obszarze zwanym p\u0142aszczem uk\u0142adu s\u0142onecznego, wiatr s\u0142oneczny porusza si\u0119 z pr\u0119dko\u015bci\u0105 podd\u017awi\u0119kow\u0105, w zwi\u0105zku z czym zag\u0119szcza si\u0119 i tworz\u0105 si\u0119 w nim turbulencje. obszar graniczny p\u0142aszcza nazywa si\u0119 heliopauz\u0105, gdzie wiatr s\u0142oneczny zupe\u0142nie zatrzymuje si\u0119 i zaczyna si\u0119 przestrze\u0144 mi\u0119dzygwiazdowa.\n\n\n===== heliosfera =====\nobwiednia zewn\u0119trznej kraw\u0119dzi heliosfery jest prawdopodobnie kszta\u0142towana przez oddzia\u0142ywanie z o\u015brodkiem mi\u0119dzygwiazdowym, wed\u0142ug praw mechaniki p\u0142yn\u00f3w, jak r\u00f3wnie\u017c przez s\u0142oneczne pole magnetyczne, przy czym cz\u0119\u015b\u0107 p\u00f3\u0142nocna jest rozleglejsza, rozci\u0105gaj\u0105c si\u0119 o 9 au (ok. 1,35 miliarda km) dalej ni\u017c cz\u0119\u015b\u0107 po\u0142udniowa. jedna z hipotez postuluje istnienie strefy, w kt\u00f3rej na granicy heliopauzy dochodzi do formowania si\u0119 \u015bciany gor\u0105cego wodoru z materii mi\u0119dzygwiazdowej.\nsonda voyager 1 przekroczy\u0142a heliopauz\u0119 w sierpniu 2012 roku i przesy\u0142a dane na temat promieniowania kosmicznego i plazmy w o\u015brodku mi\u0119dzygwiezdnym. niewiele wiadomo o tym, na ile heliosfera chroni uk\u0142ad s\u0142oneczny przed promieniowaniem kosmicznym. w 2008 roku nasa rozpocz\u0119\u0142a misj\u0119 interstellar boundary explorer (ibex) maj\u0105c\u0105 na celu uzyskanie obrazu heliosfery przy pomocy obrazowana energetycznych neutralnych atom\u00f3w (ena).\nprzez lata uwa\u017cano, \u017ce poza heliopauz\u0105, w odleg\u0142o\u015bci ok. 230 au w kierunku apeksu s\u0142o\u0144ca, le\u017cy tzw. \u0142ukowa fala uderzeniowa (bow shock), plazma wzbudzana przez heliosfer\u0119 podczas drogi przez o\u015brodek mi\u0119dzygwiazdowy galaktyki, podobnie jak w pobli\u017cu niekt\u00f3rych innych gwiazd. obserwacje sondy ibex wykaza\u0142y jednak, \u017ce taka fala nie istnieje.\n\n\n==== ob\u0142ok oorta ====\nhipotetyczny ob\u0142ok oorta to bardzo liczna grupa obiekt\u00f3w (od miliarda do biliona), zbudowanych g\u0142\u00f3wnie z lodu, tworz\u0105cych w wewn\u0119trznej cz\u0119\u015bci sp\u0142aszczon\u0105, a dalej sferyczn\u0105 otoczk\u0119 uk\u0142adu s\u0142onecznego. rozci\u0105ga si\u0119 on od 300 do 50 000 au (prawie rok \u015bwietlny) od s\u0142o\u0144ca, a by\u0107 mo\u017ce nawet dwukrotnie dalej. przypuszczalnie sk\u0142ada si\u0119 z planetozymali wyrzuconych z wewn\u0119trznych obszar\u00f3w uk\u0142adu wskutek grawitacyjnych oddzia\u0142ywa\u0144 du\u017cych planet w pocz\u0105tkowych fazach jego formowania. struktura ob\u0142oku podlega wp\u0142ywom innych gwiazd, ich bliskie przej\u015bcia, kt\u00f3re zdarza\u0142y si\u0119 w przesz\u0142o\u015bci i b\u0119d\u0105 zdarza\u0107 w przysz\u0142o\u015bci, mog\u0105 wytr\u0105ca\u0107 z niego komety w kierunku planet.\nsedna jest du\u017cym, czerwonawym obiektem transneptunowym o silnie wyd\u0142u\u017conej orbicie (76 au w peryhelium; 928 au w aphelium). kr\u0105\u017cy ona poza obszarem pasa kuipera, wi\u0119kszo\u015b\u0107 astronom\u00f3w uwa\u017ca r\u00f3wnie\u017c, \u017ce nie nale\u017cy ona do dysku rozproszonego. jest ona przedstawicielk\u0105 innej grupy obiekt\u00f3w, do kt\u00f3rej mo\u017ce nale\u017ce\u0107 r\u00f3wnie\u017c 2000 cr105 (peryhelium w 45 au, aphelium w 415 au, okres obiegu 3420 lat). grup\u0119 t\u0119 okre\u015bla si\u0119 jako obiekty od\u0142\u0105czone lub \u201ewewn\u0119trzny ob\u0142ok oorta\u201d, gdy\u017c mog\u0142a si\u0119 ona uformowa\u0107 podobnie jak ob\u0142ok zewn\u0119trzny. nie wiadomo, jak liczna jest ta grupa cia\u0142. sedna zostanie prawdopodobnie zaliczona w przysz\u0142o\u015bci do grona planet kar\u0142owatych.\n\n\n==== niezbadane obszary ====\nznaczna cz\u0119\u015b\u0107 uk\u0142adu s\u0142onecznego pozostaje wci\u0105\u017c nieznana. wed\u0142ug szacunk\u00f3w pole grawitacyjne s\u0142o\u0144ca dominuje nad si\u0142ami grawitacyjnymi s\u0105siednich gwiazd w zasi\u0119gu oko\u0142o dw\u00f3ch lat \u015bwietlnych, za\u015b zewn\u0119trzna cz\u0119\u015b\u0107 ob\u0142oku oorta rozci\u0105ga si\u0119 do oko\u0142o 50 000 au. opr\u00f3cz pojedynczych odkry\u0107, takich jak odnalezienie w 2003 roku planetoidy sedny, obszar pomi\u0119dzy pasem kuipera i ob\u0142okiem oorta o promieniu dziesi\u0105tek tysi\u0119cy au jest wci\u0105\u017c praktycznie nieopisany. pas kuipera urywa si\u0119 nagle w odleg\u0142o\u015bci ok. 50 au od s\u0142o\u0144ca; granica ta znana jest jako \u201eklif kuipera\u201d. przyczyna tego zjawiska nie jest znana, ale takie granice tworz\u0105 si\u0119 zwykle na skutek oddzia\u0142ywania grawitacyjnego masywnych cia\u0142 \u2013 istnieje mo\u017cliwo\u015b\u0107, \u017ce powoduje je niezaobserwowana dot\u0105d planeta.\npomimo wielu niepowodze\u0144 trwaj\u0105 r\u00f3wnie\u017c badania obszaru pomi\u0119dzy merkurym a s\u0142o\u0144cem. je\u017celi istniej\u0105 tam jakie\u015b planetoidy, to najprawdopodobniej maj\u0105 rozmiary nie wi\u0119ksze ni\u017c 60 km.\n\n\n== najbli\u017csze s\u0105siedztwo ==\nbezpo\u015brednie s\u0105siedztwo uk\u0142adu s\u0142onecznego stanowi lokalny ob\u0142ok mi\u0119dzygwiazdowy (ang. local fluff) \u2013 g\u0119sty ob\u0142ok, cz\u0119\u015b\u0107 bardziej rozsianego ob\u0142oku zwanego b\u0105blem lokalnym (ang. local bubble) w o\u015brodku mi\u0119dzygwiazdowym. ma on kszta\u0142t klepsydry, a jego \u015brednica to oko\u0142o 300 lat \u015bwietlnych. ob\u0142ok wype\u0142nia plazma o wysokiej temperaturze, co sugeruje, \u017ce jest pozosta\u0142o\u015bci\u0105 po kilku supernowych.\napeks s\u0142o\u0144ca (punkt, w kierunku kt\u00f3rego s\u0142o\u0144ce porusza si\u0119 w przestrzeni mi\u0119dzygwiezdnej) le\u017cy w gwiazdozbiorze herkulesa, w pobli\u017cu granicy z gwiazdozbiorem lutni. pr\u0119dko\u015b\u0107 tego ruchu wynosi 16,5 km/s, czyli 50 lat \u015bwietlnych na milion lat.\n\n\n=== s\u0105siedztwo gwiezdne ===\nw odleg\u0142o\u015bci do 10 lat \u015bwietlnych (95 bilion\u00f3w km) od s\u0142o\u0144ca istnieje stosunkowo niewiele gwiazd. najbli\u017cej znajduje si\u0119 potr\u00f3jny uk\u0142ad gwiazd alfa centauri (ok. 4,4 lat \u015bwietlnych). s\u0105 to alfa centauri a i b \u2013 ciasno zwi\u0105zana para gwiazd podobnych do s\u0142o\u0144ca, oraz ma\u0142y czerwony karze\u0142 proxima centauri (alfa centauri c), okr\u0105\u017caj\u0105cy je w odleg\u0142o\u015bci 0,2 roku \u015bwietlnego. nieco dalej znajduj\u0105 si\u0119 czerwone kar\u0142y: gwiazda barnarda (5,9 lat \u015bwietlnych), wolf 359 (7,8 lat \u015bwietlnych), lalande 21185 (8,3 lat \u015bwietlnych), podw\u00f3jny czerwony karze\u0142 luyten 726-8 (8,73 ly) i pojedynczy ross 154 (9,68 ly). jednym z najbli\u017cszych obiekt\u00f3w jest tak\u017ce podw\u00f3jny br\u0105zowy karze\u0142, wise 1049-5319 (6,5 lat \u015bwietlnych). najwi\u0119ksz\u0105 gwiazd\u0105 w promieniu 10 lat \u015bwietlnych jest syriusz (8,6 lat \u015bwietlnych) \u2013 jasna gwiazda ci\u0105gu g\u0142\u00f3wnego, oko\u0142o dwukrotnie masywniejsza od s\u0142o\u0144ca, wok\u00f3\u0142 kt\u00f3rej kr\u0105\u017cy bia\u0142y karze\u0142 syriusz b.\nwok\u00f3\u0142 najbli\u017cszych czerwonych kar\u0142\u00f3w, proximy centauri i gwiazdy barnarda, kr\u0105\u017c\u0105 znane planety pozas\u0142oneczne.\nnajbli\u017csza pojedyncza gwiazda podobna do s\u0142o\u0144ca to tau ceti, oddalona o 11,9 roku \u015bwietlnego. jej masa to oko\u0142o 80% masy s\u0142o\u0144ca, jej jasno\u015b\u0107 to ok. 60% jasno\u015bci s\u0142o\u0144ca, prawdopodobnie okr\u0105\u017ca j\u0105 pi\u0119\u0107 planet.\n\n\n== po\u0142o\u017cenie w galaktyce ==\nuk\u0142ad s\u0142oneczny znajduje si\u0119 w galaktyce drogi mlecznej, kt\u00f3ra jest galaktyk\u0105 spiraln\u0105 z poprzeczk\u0105 o \u015brednicy oko\u0142o 100 tys. lat \u015bwietlnych i zawiera oko\u0142o 200 miliard\u00f3w gwiazd. s\u0142o\u0144ce jest w jednym z mniejszych spiralnych ramion galaktyki, znanym jako rami\u0119 oriona (lub rami\u0119 lokalne). s\u0142o\u0144ce le\u017cy w odleg\u0142o\u015bci oko\u0142o 25 tys. do 28 tys. lat \u015bwietlnych od centrum galaktyki, a pr\u0119dko\u015b\u0107 jego ruchu dooko\u0142a centrum galaktyki to oko\u0142o 220 km/s. pe\u0142ny obr\u00f3t, czyli rok galaktyczny trwa 225\u2013250 milion\u00f3w lat. s\u0142o\u0144ce znajduje si\u0119 r\u00f3wnie\u017c w miejscu, w kt\u00f3rym dysk naszej galaktyki ma grubo\u015b\u0107 wed\u0142ug r\u00f3\u017cnych szacunk\u00f3w 2\u20133 tysi\u0119cy lat \u015bwietlnych, a najbli\u017cszy kraniec drogi mlecznej jest w odleg\u0142o\u015bci oko\u0142o 1000 lat \u015bwietlnych (id\u0105c prostopadle do p\u0142aszczyzny galaktyki).\npo\u0142o\u017cenie uk\u0142adu s\u0142onecznego w galaktyce jest prawdopodobnie jednym z czynnik\u00f3w warunkuj\u0105cych ewolucj\u0119 \u017cycia na ziemi. jego orbita w galaktyce jest zbli\u017cona do okr\u0119gu, a pr\u0119dko\u015b\u0107 orbitalna jest mniej wi\u0119cej taka sama jak pr\u0119dko\u015b\u0107 orbitalna ramion galaktycznych, co oznacza, \u017ce przej\u015bcie pomi\u0119dzy ramionami zdarza si\u0119 rzadko. w ramionach spiralnych znacznie cz\u0119\u015bciej ni\u017c pomi\u0119dzy nimi dochodzi do wybuch\u00f3w supernowych, kt\u00f3re mog\u0105 mie\u0107 katastrofalny wp\u0142yw na klimat i biosfer\u0119 planet; niekt\u00f3rzy naukowcy spekuluj\u0105, \u017ce cz\u0119\u015b\u0107 wymiera\u0144 na ziemi mog\u0142a by\u0107 spowodowana przez takie zjawiska. ziemia znajduje si\u0119 w miejscu wzgl\u0119dnie stabilnym, a zatem sprzyjaj\u0105cym ewolucji \u017cycia. uk\u0142ad s\u0142oneczny le\u017cy te\u017c wystarczaj\u0105co daleko od g\u0119sto wype\u0142nionych gwiazdami region\u00f3w centrum galaktyki, gdzie bliskie przej\u015bcia gwiazd mog\u0142yby wytr\u0105ca\u0107 cia\u0142a z ob\u0142oku oorta i posy\u0142a\u0107 wiele komet do wn\u0119trza uk\u0142adu s\u0142onecznego, powoduj\u0105c katastrofalne zderzenia. intensywne promieniowanie z j\u0105dra galaktyki r\u00f3wnie\u017c mog\u0142oby zniszczy\u0107 \u017cycie na ziemi.\n\n\n== badania uk\u0142adu s\u0142onecznego ==\nprzez wiele tysi\u0119cy lat ludzko\u015b\u0107 nie zdawa\u0142a sobie sprawy z istnienia uk\u0142adu s\u0142onecznego. ziemia by\u0142a uwa\u017cana nie tylko za centrum wszech\u015bwiata, ale za zupe\u0142nie r\u00f3\u017cn\u0105 od boskich, eterycznych obiekt\u00f3w poruszaj\u0105cych si\u0119 po niebie. co prawda indyjski matematyk i astronom aryabhata oraz grecki filozof arystarch z samos pisali ju\u017c wcze\u015bniej o heliocentrycznym porz\u0105dku \u015bwiata, jednak dopiero miko\u0142aj kopernik by\u0142 pierwszym, kt\u00f3ry w spos\u00f3b matematyczny opracowa\u0142 model systemu heliocentrycznego. jego xvii-wieczni nast\u0119pcy: galileo galilei, jan kepler, isaac newton, opracowali teorie/systemy, kt\u00f3re stopniowo ugruntowa\u0142y przekonanie nie tylko o tym, \u017ce ziemia kr\u0105\u017cy wok\u00f3\u0142 s\u0142o\u0144ca, ale r\u00f3wnie\u017c, \u017ce planety rz\u0105dzone s\u0105 przez te same prawa fizyczne, co ziemia. w p\u00f3\u017aniejszych czasach te same prawa umo\u017cliwi\u0142y opis zjawisk geologicznych, takich jak powstawanie g\u00f3r i krater\u00f3w, a tak\u017ce wyja\u015bnienie zjawisk meteorologicznych na innych planetach.\n\n\n=== obserwacje przez teleskop ===\nprzez kilka stuleci naukowe obserwacje uk\u0142adu s\u0142onecznego by\u0142y prowadzone przez teleskopy. dzi\u0119ki nim astronomowie mogli dostrzec obiekty zbyt s\u0142abe, by mo\u017cna je by\u0142o dostrzec go\u0142ym okiem oraz liczne szczeg\u00f3\u0142y wygl\u0105du ich powierzchni.\ngalileo galilei pierwszy odkry\u0142 fizyczne w\u0142a\u015bciwo\u015bci poszczeg\u00f3lnych cia\u0142 niebieskich. dostrzeg\u0142 kratery na ksi\u0119\u017cycu, plamy na s\u0142o\u0144cu i cztery ksi\u0119\u017cyce jowisza. christiaan huygens w \u015blad za galileuszem dostrzeg\u0142 ksi\u0119\u017cyc saturna, tytan oraz pier\u015bcienie saturna. giovanni cassini p\u00f3\u017aniej odkry\u0142 jeszcze cztery ksi\u0119\u017cyce saturna, przerw\u0119 w jego pier\u015bcieniach oraz wielk\u0105 czerwon\u0105 plam\u0119 na jowiszu.\nw 1705 edmond halley spostrzeg\u0142, \u017ce pojawiaj\u0105ca si\u0119 co jaki\u015b czas na niebie kometa, to ten sam obiekt, powracaj\u0105cy regularnie co oko\u0142o 75\u201376 lat. by\u0142 to pierwszy dow\u00f3d na to, \u017ce co\u015b jeszcze opr\u00f3cz planet okr\u0105\u017ca s\u0142o\u0144ce. w tym samym czasie (1704) termin \u201euk\u0142ad s\u0142oneczny\u201d po raz pierwszy pojawi\u0142 si\u0119 w j\u0119zyku angielskim.\nw 1781 william herschel poszukiwa\u0142 gwiazd podw\u00f3jnych w gwiazdozbiorze byka, kiedy dostrzeg\u0142 co\u015b, co uzna\u0142 za komet\u0119. po zbadaniu orbity tego cia\u0142a okaza\u0142o si\u0119, \u017ce to nieznana dotychczas planeta \u2013 uran.\nw 1801 giuseppe piazzi odkry\u0142 planet\u0119 kar\u0142owat\u0105 ceres, niewielkie cia\u0142o niebieskie pomi\u0119dzy orbitami marsa i jowisza, kt\u00f3re pocz\u0105tkowo zosta\u0142o uznane za now\u0105 planet\u0119. p\u00f3\u017aniej dalsze odkrycia tysi\u0119cy innych ma\u0142ych cia\u0142 w tym obszarze doprowadzi\u0142y do utworzenia terminu \u201epas planetoid\u201d.\n\nw 1846 zaobserwowane nieregularno\u015bci orbity urana zrodzi\u0142y podejrzenia, \u017ce poza orbit\u0105 urana musi znajdowa\u0107 si\u0119 jeszcze jaka\u015b planeta. obliczenia urbain le verriera doprowadzi\u0142y w ko\u0144cu do odkrycia neptuna. badaj\u0105c orbit\u0119 merkurego, le verrier w 1859 r. postulowa\u0142 istnienie hipotetycznej planety wulkan kr\u0105\u017c\u0105cej na orbicie bli\u017cszej s\u0142o\u0144ca ni\u017c merkury. p\u00f3\u017aniejsze dok\u0142adne obserwacje tych rejon\u00f3w uk\u0142adu s\u0142onecznego wykluczy\u0142y jednak istnienie planety lub nawet wi\u0119kszej planetoidy tak blisko s\u0142o\u0144ca.\nmo\u017cna spiera\u0107 si\u0119, kiedy uk\u0142ad s\u0142oneczny zosta\u0142 w pe\u0142ni \u201eodkryty\u201d. trzy xix-wieczne odkrycia okre\u015bli\u0142y jego natur\u0119 i miejsce we wszech\u015bwiecie. w 1838 friedrich bessel zmierzy\u0142 paralaks\u0119 gwiazdow\u0105 \u2013 zauwa\u017calne przesuni\u0119cie pozycji gwiazdy wzgl\u0119dem innych spowodowane przez ruch obiegowy ziemi dooko\u0142a s\u0142o\u0144ca. by\u0142 to nie tylko pierwszy bezpo\u015bredni i eksperymentalny dow\u00f3d heliocentryzmu, ale tak\u017ce okaza\u0142o si\u0119 po raz pierwszy, jak ogromna odleg\u0142o\u015b\u0107 dzieli uk\u0142ad s\u0142oneczny od innych gwiazd. w 1859 robert bunsen i gustav kirchhoff, u\u017cywaj\u0105c dopiero co wynalezionego spektroskopu, zbadali spektralne w\u0142a\u015bciwo\u015bci s\u0142o\u0144ca i odkryli, \u017ce jest ono zbudowane z tych samych pierwiastk\u00f3w, kt\u00f3re wyst\u0119puj\u0105 na ziemi, ustanawiaj\u0105c po raz pierwszy \u201efizykalny pomost pomi\u0119dzy ziemi\u0105 a niebem\u201d. nast\u0119pnie angelo secchi por\u00f3wna\u0142 charakterystyk\u0119 spektraln\u0105 s\u0142o\u0144ca i innych gwiazd, i okaza\u0142o si\u0119, \u017ce te charakterystyki s\u0105 w zasadzie identyczne. potwierdzenie faktu, \u017ce s\u0142o\u0144ce jest gwiazd\u0105, poci\u0105gn\u0119\u0142o za sob\u0105 spopularyzowanie hipotezy, \u017ce inne gwiazdy te\u017c mog\u0105 mie\u0107 w\u0142asne systemy planetarne. jednak na potwierdzenie trzeba by\u0142o czeka\u0107 jeszcze oko\u0142o 140 lat.\nwidoczne rozbie\u017cno\u015bci orbit planet zewn\u0119trznych doprowadzi\u0142y percivala lovella do wniosku, \u017ce za orbit\u0105 neptuna musi istnie\u0107 jeszcze jaka\u015b planeta \u2013 \u201eplaneta x\u201d. po jego \u015bmierci w obserwatorium lovella prowadzono poszukiwania, kt\u00f3re w ko\u0144cu doprowadzi\u0142y clyde tombaugha do odkrycia plutona w 1930 r. okaza\u0142o si\u0119 jednak, \u017ce pluton jest zbyt ma\u0142y i jego odkrycie nie t\u0142umaczy w pe\u0142ni nieregularno\u015bci orbit planet zewn\u0119trznych. podobnie jak ceres, pluton pocz\u0105tkowo by\u0142 uwa\u017cany za planet\u0119, ale po odkryciu innych cia\u0142 podobnego rozmiaru poza orbit\u0105 neptuna, zosta\u0142 w 2006 r. sklasyfikowany przez mi\u0119dzynarodow\u0105 uni\u0119 astronomiczn\u0105 jako planeta kar\u0142owata.\npierwszy pozas\u0142oneczny system planetarny (pulsara psr b1257+12) zosta\u0142 odkryty w 1992 przez polskiego astronoma aleksandra wolszczana. trzy lata p\u00f3\u017aniej zosta\u0142a odkryta pierwsza planeta pozas\u0142oneczna, kr\u0105\u017c\u0105ca wok\u00f3\u0142 gwiazdy podobnej do s\u0142o\u0144ca, 51 pegasi b. do 20 lutego 2013 r. wykryto 677 pozas\u0142onecznych system\u00f3w planetarnych.\nr\u00f3wnie\u017c w 1992 astronomowie david jewitt z uniwersytetu hawajskiego i jane luu z massachusetts institute of technology odkryli (15760) albion (1992 qb1) \u2013 obiekt, kt\u00f3ry dowi\u00f3d\u0142, \u017ce musi nale\u017ce\u0107 do zupe\u0142nie nowej grupy cia\u0142 w uk\u0142adzie s\u0142onecznym, wchodz\u0105cych w sk\u0142ad podobnego do pasa planetoid, transneptunowego pasa kuipera. takie obiekty jak pluton i charon okaza\u0142y si\u0119 by\u0107 cz\u0119\u015bci\u0105 pasa kuipera.\nw 2005 mike brown, chad trujillo i david rabinowitz og\u0142osili odkrycie eris, obiektu nale\u017c\u0105cego do dysku rozproszonego, wi\u0119kszego ni\u017c pluton i zarazem najwi\u0119kszego obiektu transneptunowego.\n\n\n=== badania za pomoc\u0105 sond kosmicznych ===\npierwsz\u0105 zbudowan\u0105 przez cz\u0142owieka maszyn\u0105 wys\u0142an\u0105 w kosmos by\u0142 radziecki sztuczny satelita sputnik 1, wystrzelony w 1957 r. ameryka\u0144ski pr\u00f3bnik explorer 6, wystrzelony w 1959 r., by\u0142 pierwszym sztucznym satelit\u0105, kt\u00f3ry sfotografowa\u0142 ziemi\u0119 z kosmosu.\nod pocz\u0105tku ery eksploracji kosmosu ogromn\u0105 rol\u0119 odegra\u0142y misje sond kosmicznych pod nadzorem r\u00f3\u017cnych instytucji.\nwszystkie planety uk\u0142adu s\u0142onecznego zosta\u0142y dotychczas odwiedzone/zbadane w r\u00f3\u017cnym stopniu przez statki wystrzelone z ziemi. dzi\u0119ki tym bezza\u0142ogowym wyprawom ludzko\u015b\u0107 zdo\u0142a\u0142a pozyska\u0107 zdj\u0119cia wszystkich planet wykonane z niewielkiej odleg\u0142o\u015bci, a tak\u017ce, w przypadku l\u0105downik\u00f3w, zbada\u0107 pr\u00f3bki gruntu i atmosfer ksi\u0119\u017cyca, marsa i wenus.\n\n\n=== przeloty w pobli\u017cu innych planet ===\npierwszy udany przelot w pobli\u017cu innego cia\u0142a niebieskiego wykona\u0142a sonda \u0142una 1 w 1959 roku. wed\u0142ug planu mia\u0142a uderzy\u0107 w powierzchni\u0119 ksi\u0119\u017cyca, jednak chybi\u0142a celu i wesz\u0142a na orbit\u0119 oko\u0142os\u0142oneczn\u0105. jednocze\u015bnie sta\u0142a si\u0119 pierwszym cia\u0142em stworzonym przez cz\u0142owieka okr\u0105\u017caj\u0105cym s\u0142o\u0144ce (niezale\u017cnie od ziemi). mariner 2 by\u0142 pierwsz\u0105 sond\u0105, kt\u00f3ra przelecia\u0142a wok\u00f3\u0142 innej planety, wenus \u2013 w 1962 r. pierwszy udany przelot w pobli\u017cu marsa wykona\u0142 mariner 4 w 1965 r. merkury zosta\u0142 osi\u0105gni\u0119ty przez marinera 10 w 1974 r.\npierwsz\u0105 sond\u0105 przeznaczon\u0105 do zbadania planet zewn\u0119trznych by\u0142 pioneer 10, kt\u00f3ry przelecia\u0142 w pobli\u017cu jowisza w roku 1973. pioneer 11 pierwszy przelecia\u0142 w pobli\u017cu saturna w roku 1979. sondy voyager wystrzelone w roku 1977 przeby\u0142y ogromnie d\u0142ug\u0105 tras\u0119 w pobli\u017cu planet zewn\u0119trznych. obie przelecia\u0142y w pobli\u017cu jowisza w roku 1979 i w pobli\u017cu saturna w latach 1980\u20131981. voyager 2 przelecia\u0142 r\u00f3wnie\u017c blisko urana w roku 1986 i neptuna w roku 1989. w 2005 roku poinformowano, \u017ce sondy voyager znajduj\u0105 si\u0119 daleko poza orbit\u0105 neptuna i docieraj\u0105 do granic uk\u0142adu; przeprowadzi\u0142y badania szoku ko\u0144cowego (ang. termination shock) i p\u0142aszcza uk\u0142adu s\u0142onecznego (heliosheath); voyager 1 przekroczy\u0142 heliopauz\u0119 w 2012 roku, a voyager 2 pod\u0105\u017ca ku niej.\npierwszy przelot w pobli\u017cu komety mia\u0142 miejsce w roku 1985, kiedy international cometary explorer (ice) min\u0105\u0142 komet\u0119 giacobini-zinner. pierwszy przelot w pobli\u017cu planetoidy by\u0142 udzia\u0142em sondy galileo, kt\u00f3ra wykona\u0142a zdj\u0119cia zar\u00f3wno planetoidy (951) gaspra (1991), jak i planetoidy (243) ida (1993) podczas lotu do jowisza.\nsonda new horizons wystrzelona 19 stycznia 2006 i wprowadzona na trajektori\u0119 ucieczkow\u0105 z uk\u0142adu s\u0142onecznego jest pierwsz\u0105 sond\u0105 przeznaczon\u0105 do zbadania pasa kuipera. sonda przelecia\u0142a w pobli\u017cu plutona w lipcu 2015 (pierwsze badanie obiektu pasa kuipera przez sond\u0119 kosmiczn\u0105). 25 pa\u017adziernika 2013 roku nasa poinformowa\u0142a, \u017ce sondzie new horizons pozosta\u0142o do plutona jeszcze 5 au.\n\n\n==== orbitery, l\u0105downiki i \u0142aziki ====\nw 1966 r. ksi\u0119\u017cyc zosta\u0142 pierwszym cia\u0142em niebieskim, na orbicie kt\u00f3rego umieszczono sztucznego satelit\u0119 (\u0142una 10). p\u00f3\u017aniej umieszczono sztucznego satelit\u0119 na orbicie marsa (1971) (mariner 9), wenus (1975) (wenera 9), jowisza (1995) (galileo), planetoidy (433) eros (2000) (near shoemaker), saturna (2004) (sonda cassini-huygens) i merkurego (2011) (messenger). sonda dawn w 2011 r. wesz\u0142a na orbit\u0119 planetoidy vesta, za\u015b w 2015 r. stanie si\u0119 sztucznym satelit\u0105 planety kar\u0142owatej ceres.\n\npierwsz\u0105 sond\u0105, kt\u00f3ra dotkn\u0119\u0142a powierzchni innego cia\u0142a niebieskiego by\u0142a radziecka sonda \u0142una 2, kt\u00f3ra uderzy\u0142a w ksi\u0119\u017cyc w 1959 r. od tamtej pory osi\u0105gane by\u0142y coraz dalsze planety: uderzenia w powierzchni\u0119 wenus lub udane l\u0105dowania na jej powierzchni w 1966 (wenera 3), cz\u0119\u015bciowo udane pr\u00f3by l\u0105dowania na powierzchni marsa w 1971 (mars 3, utrata kontaktu wkr\u00f3tce po l\u0105dowaniu). jednak w pe\u0142ni udane l\u0105dowanie na powierzchni marsa wykona\u0142a sonda viking 1 w roku 1976. udane l\u0105dowanie na powierzchni planetoidy (433) eros w 2001 wykona\u0142a sonda near shoemaker. w 2005 udane l\u0105dowanie na powierzchni ksi\u0119\u017cyca saturna tytana wykona\u0142 pr\u00f3bnik huygens. udane l\u0105dowanie na powierzchni komety tempel 1 zrealizowano w misji deep impact w 2005 r. orbiter galileo zrzuci\u0142 pr\u00f3bnik w atmosfer\u0119 jowisza w 1995 r. jako \u017ce jowisz nie ma sta\u0142ej powierzchni, sonda zosta\u0142a zniszczona przez rosn\u0105ce ci\u015bnienie i temperatur\u0119 podczas schodzenia w g\u0142\u0105b.\ndo dzisiaj tylko dwa cia\u0142a w uk\u0142adzie s\u0142onecznym: ksi\u0119\u017cyc i mars by\u0142y badane przez \u0142aziki. pierwszym \u0142azikiem by\u0142 radziecki \u0142unochod 1, kt\u00f3ry wyl\u0105dowa\u0142 na ksi\u0119\u017cycu w 1970 r. pierwszym \u0142azikiem dzia\u0142aj\u0105cym na innej planecie by\u0142 sojourner, kt\u00f3ry zdo\u0142a\u0142 przejecha\u0107 500 metr\u00f3w po powierzchni marsa w 1997 roku. jedyny za\u0142ogowy \u0142azik, kt\u00f3ry je\u017adzi\u0142 po obcym \u015bwiecie, to lunar roving vehicle, kt\u00f3rym je\u017adzili astronauci misji apollo 15, 16 i 17 w latach 1971\u20131972.\n\n\n=== wyprawy za\u0142ogowe ===\neksploracja za\u0142ogowa uk\u0142adu s\u0142onecznego jest ograniczona do okolic najbli\u017cszego s\u0105siedztwa ziemi (sytuacja na 2013 rok). pierwszym cz\u0142owiekiem w kosmosie (przy za\u0142o\u017ceniu, \u017ce kosmos zaczyna si\u0119 od wysoko\u015bci 100 km nad powierzchni\u0105 ziemi) i na orbicie oko\u0142oziemskiej by\u0142 jurij gagarin, radziecki kosmonauta, kt\u00f3ry wystartowa\u0142 rakiet\u0105 wostok 1 dnia 12 kwietnia 1961 r. pierwszym cz\u0142owiekiem, kt\u00f3ry chodzi\u0142 po powierzchni innego cia\u0142a niebieskiego w uk\u0142adzie s\u0142onecznym, by\u0142 neil armstrong, kt\u00f3ry postawi\u0142 pierwszy krok na powierzchni ksi\u0119\u017cyca 21 lipca 1969 podczas misji apollo 11. do 1972 mia\u0142o miejsce jeszcze pi\u0119\u0107 l\u0105dowa\u0144 na ksi\u0119\u017cycu. ameryka\u0144ski wahad\u0142owiec kosmiczny programu space transportation system, kt\u00f3ry pierwszy raz wystartowa\u0142 w 1981, by\u0142 jedynym za\u0142ogowym statkiem kosmicznym wielokrotnego u\u017cytku, kt\u00f3ry odby\u0142 wiele pomy\u015blnych lot\u00f3w orbitalnych. zbudowano pi\u0119\u0107 egzemplarzy, kt\u00f3re odby\u0142y \u0142\u0105cznie 135 misji; dwa z nich uleg\u0142y katastrofie.\npierwsz\u0105 stacj\u0105 kosmiczn\u0105, kt\u00f3ra mia\u0142a na pok\u0142adzie wi\u0119cej ni\u017c jedn\u0105 za\u0142og\u0119, by\u0142a stacja skylab, na pok\u0142adzie kt\u00f3rej by\u0142y trzy za\u0142ogi w latach 1973\u20131974. pierwsz\u0105 stacj\u0105, na kt\u00f3rej ludzie mieszkali przez blisko dziesi\u0119\u0107 lat (1989\u20131999) by\u0142a radziecka wielomodu\u0142owa stacja mir, kt\u00f3ra zako\u0144czy\u0142a s\u0142u\u017cb\u0119 23 marca 2001 roku, kiedy to dokonano manewru deorbitacji przy pomocy statku zaopatrzeniowego progress m1-5. jej nast\u0119pc\u0105 zosta\u0142a mi\u0119dzynarodowa stacja kosmiczna, na kt\u00f3rej ludzie (sta\u0142e za\u0142ogi) przebywaj\u0105 od 2 listopada 2000 roku. w 2004 spaceshipone zosta\u0142 pierwszym prywatnym pojazdem w kosmosie podczas lotu suborbitalnego.\n\n\n== zobacz te\u017c ==\nchronologiczny wykaz odkry\u0107 planet, planet kar\u0142owatych i ich ksi\u0119\u017cyc\u00f3w w uk\u0142adzie s\u0142onecznym\neksploracja kosmosu\nplutoid\nhistoria pierwiastk\u00f3w chemicznych\n\n\n== uwagi ==\n\n\n== przypisy ==\n\n\n== linki zewn\u0119trzne ==\nthe nine planets solar system tour (ang.) \u2013 bogaty zbi\u00f3r informacji o uk\u0142adzie s\u0142onecznym\nstrona o uk\u0142adzie s\u0142onecznym"