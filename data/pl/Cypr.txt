"cypr, republika cypryjska (gr. \u03ba\u03cd\u03c0\u03c1\u03bf\u03c2 k\u00fdpros, tur. k\u0131br\u0131s) \u2013 pa\u0144stwo po\u0142o\u017cone na wyspie cypr le\u017c\u0105cej we wschodniej cz\u0119\u015bci morza \u015br\u00f3dziemnego. poprzez wody terytorialne graniczy z oddalon\u0105 o 70 km na p\u00f3\u0142noc turcj\u0105. jest cz\u0142onkiem unii europejskiej, ma wprowadzon\u0105 walut\u0119 euro. najwi\u0119kszymi miastami kraju s\u0105: nikozja (stolica) oraz limassol.\ncypr znajduje si\u0119 w strefie klimatu subtropikalnego w zale\u017cno\u015bci od cz\u0119\u015bci wyspy \u2013 typu \u015br\u00f3dziemnomorskiego i p\u00f3\u0142pustynnego, z bardzo \u0142agodnymi zimami i d\u0142ugimi ciep\u0142ymi, w po\u0142owie gor\u0105cymi latami.\n\n\n== geografia ==\ncypr jest pa\u0144stwem po\u0142o\u017conym na wyspie o tej samej nazwie znajduj\u0105cej si\u0119 w zachodniej azji we wschodniej cz\u0119\u015bci morza \u015br\u00f3dziemnego, kt\u00f3rej powierzchnia wynosi 9,3 tys. km\u00b2, a linia brzegowa ma d\u0142ugo\u015b\u0107 648 km. cypr graniczy z brytyjskimi bazami akrotiri i dhekelia oraz z nieuznawan\u0105 na arenie mi\u0119dzynarodowej tureck\u0105 republik\u0105 cypru p\u00f3\u0142nocnego (o powierzchni 3355 km\u00b2, obejmuj\u0105c\u0105 36% wyspy), b\u0119d\u0105c\u0105 de iure cz\u0119\u015bci\u0105 cypru. cypr le\u017cy pomi\u0119dzy turcj\u0105 oddalon\u0105 o 70 km na p\u00f3\u0142noc, syri\u0105, libanem i izraelem le\u017c\u0105cym na wschodzie i po\u0142udniowym wschodzie, egiptem po\u0142o\u017conym ok. 360 km na po\u0142udnie oraz greck\u0105 kret\u0105 oddalon\u0105 o 541 km na zach\u00f3d. najwy\u017cszym wzniesieniem jest olympos (1951 m n.p.m.). terytorium cypru zajmuj\u0105 trzy g\u0142\u00f3wne krainy geograficzne. w p\u00f3\u0142nocnej cz\u0119\u015bci wznosz\u0105 si\u0119 g\u00f3ry kyrenia z wysoko\u015bciami do 1000 m n.p.m., oddzielone od wybrze\u017ca w\u0105skim pasem nizin nadbrze\u017cnych. u podn\u00f3\u017cy g\u00f3r kyrenia liczne plantacje oliwek. stoki g\u00f3r porasta las cyprysowy. na po\u0142udniowym zachodzie le\u017cy poro\u015bni\u0119ty wielkimi lasami masyw troodos, z najwy\u017cszym szczytem kraju. pomi\u0119dzy kierini\u0105 a wspomnianym wcze\u015bniej masywem rozci\u0105ga si\u0119 mesaoria, r\u00f3wnina niemal w ca\u0142o\u015bci pozbawiona drzew, nie licz\u0105c plantacji drzew oliwnych i eukaliptusowych.\n\n\n== historia ==\n\n\n=== od staro\u017cytno\u015bci do xix wieku ===\nw czasach staro\u017cytnych, od xiii wieku p.n.e., wyspa by\u0142a zamieszkiwana przez grek\u00f3w i przez ponad 2 tys. lat znajdowa\u0142a si\u0119 pod wp\u0142ywem kultur greckiej, rzymskiej i bizantyjskiej. w 1191 r. zosta\u0142a zaj\u0119ta przez krzy\u017cowc\u00f3w, co doprowadzi\u0142o do jej odseparowania od prawos\u0142awnej grecji. w 1571 r. wysp\u0119 podbili turcy. osiedli\u0142a si\u0119 tam ludno\u015b\u0107 ca\u0142kowicie odmienna od rdzennej, kt\u00f3ra szybko si\u0119 asymilowa\u0142a i dostosowa\u0142a do etnicznej struktury wyspy. turcy nie prowadzili przymusowej ani systematycznej islamizacji zaj\u0119tego obszaru. mimo to znaczna cz\u0119\u015b\u0107 cypryjczyk\u00f3w przyjmowa\u0142a t\u0119 wiar\u0119, aby nie by\u0107 postrzegana jako ludno\u015b\u0107 drugiej kategorii.\n\n\n=== schy\u0142ek panowania tureckiego i brytyjczycy ===\nprzez blisko 300 lat panowania turcy doprowadzili do upadku i cz\u0119\u015bciowego wyludnienia. spowodowa\u0142o to niezadowolenie ze strony grek\u00f3w, kt\u00f3rzy w 1821 r. wzniecili powstanie. w\u0142adze tureckie w ramach odwetu nakaza\u0142y powiesi\u0107 patriarch\u0119 konstantynopola na bramie jego stambulskiego pa\u0142acu, za\u015b arcybiskupa cypru cypriana \u2013 na drzewie na rynku w nikozji. ponadto zabito 3 biskup\u00f3w i 400 notabli greckocypryjskich. w wyniku tych dzia\u0142a\u0144 zacz\u0119\u0142a si\u0119 szerzy\u0107 idea przy\u0142\u0105czenia cypru do grecji, czyli enosis (meghali idea).\nw czasie trwania wojny turecko-rosyjskiej w latach 1876\u20131878 wielka brytania, w porozumieniu z francj\u0105, maj\u0105c na celu uniemo\u017cliwienie imperium rosyjskiemu obj\u0119cia kontroli na morzu \u015br\u00f3dziemnym i umocnienia si\u0119 na ba\u0142kanach, rozpocz\u0119\u0142a okupacj\u0119 cypru. w wyniku umowy z su\u0142tanem tureckim wielka brytania mia\u0142a przeciwstawi\u0107 si\u0119 traktatowi pokojowemu z san stefano. w zamian za to mia\u0142a dosta\u0107 we w\u0142adanie cypr. 4 czerwca 1878 r. anglia i turcja podpisa\u0142y tajn\u0105 konwencj\u0119 cypryjsk\u0105 kwestionuj\u0105c\u0105 postanowienia pokoju z san stefano. na jej podstawie anglia obj\u0119\u0142a w posiadanie cypr, gwarantuj\u0105c zamieszkuj\u0105cym j\u0105 turkom wolno\u015b\u0107 religijn\u0105 i zobowi\u0105za\u0142a si\u0119 do wyp\u0142acania turcji odszkodowania za utracone dochody z wyspy w wysoko\u015bci 92 800 funt\u00f3w rocznie. umowa zawiera\u0142a zastrze\u017cenie, \u017ce w momencie, gdy rosja odda turcji tereny podbite w armenii, straci ona wa\u017cno\u015b\u0107.\nturcja by\u0142a przez d\u0142ugi czas popierana przez wielk\u0105 brytani\u0119. stopniowo traci\u0142a sympati\u0119 londynu ze wzgl\u0119du na coraz wi\u0119ksze ekonomiczne i polityczne wp\u0142ywy niemieckie w turcji. 5 listopada 1914 r. wielka brytania anektowa\u0142a cypr, kiedy to turcja stan\u0119\u0142a po stronie mocarstw centralnych. rz\u0105d brytyjski uwa\u017ca\u0142, \u017ce pr\u0119dzej czy p\u00f3\u017aniej turcja zaatakuje wielk\u0105 brytani\u0119, dlatego za wszelk\u0105 cen\u0119 d\u0105\u017cy\u0142 do porozumienia z bu\u0142gari\u0105 i grecj\u0105. st\u0105d w trakcie trwania i wojny \u015bwiatowej brytyjczycy poufnie proponowali grekom cypr w zamian za mo\u017cliwo\u015b\u0107 usytuowania baz morskich na krecie. oficjalnie ju\u017c w 1915 r. grecja za udzia\u0142 w wojnie po stronie ententy mia\u0142a otrzyma\u0107 cypr. do rozm\u00f3w w\u0142\u0105czy\u0142a si\u0119 francja, kt\u00f3ra w konwencji francusko-brytyjskiej z 1920 r. zaznaczy\u0142a, \u017ce bez jej zgody wielka brytania nie mo\u017ce dokonywa\u0107 \u017cadnej cesji wyspy. wielka brytania otrzyma\u0142a cypr na mocy traktatu pokojowego z sevres z 1920 r., lecz dopiero 3 lata p\u00f3\u017aniej turcja uzna\u0142a aneksj\u0119 w traktacie loza\u0144skim. od 1 maja 1925 roku wyspa nosi\u0142a status kolonii brytyjskiej.\ndo 1930 r. brytyjczycy swoj\u0105 polityk\u0119 w stosunku do cypru kierowali przeciwko d\u0105\u017ceniom do enosis. chcieli tego dokona\u0107 przez poprawienie warunk\u00f3w \u017cycia. uwa\u017cali, \u017ce mieszka\u0144cy b\u0119d\u0105 woleli podlega\u0107 silnie rozwini\u0119temu pa\u0144stwu ni\u017c biednej grecji. w tej walce u\u017cywali g\u0142\u00f3wnie turk\u00f3w. jednak swoje dzia\u0142ania kierowali przeciwko nim, cho\u0107by w sferze religijnej. ci w ramach ruchu oporu utworzyli w 1944 r. katak \u2013 stowarzyszenie mniejszo\u015bci tureckiej na wyspie cypr, a w 1945 r. kmthp \u2013 narodow\u0105 parti\u0119 ludow\u0105 cypru. obie te partie po\u0142\u0105czy\u0142y si\u0119 w 1949 roku, tworz\u0105c ktp \u2013 parti\u0119 cypryjsko-tureck\u0105.\nsytuacja uleg\u0142a zmianie w 1950 roku, gdy arcybiskupem nowej justyniany i ca\u0142ego cypru, zwierzchnikiem cypryjskiego ko\u015bcio\u0142a prawos\u0142awnego, zosta\u0142 arcybiskup makarios iii, jeden z zagorza\u0142ych zwolennik\u00f3w enosis. w\u015br\u00f3d grek\u00f3w cypryjskich uda\u0142o mu si\u0119 na powr\u00f3t wzbudzi\u0107 nadziej\u0119 na przy\u0142\u0105czenie do grecji. aby tego dowie\u015b\u0107, w tym samym roku zorganizowano plebiscyt, w kt\u00f3rym ludno\u015b\u0107 grecka na cyprze opowiedzia\u0142a si\u0119 za przy\u0142\u0105czeniem. jednak wyniki tego plebiscytu nie zosta\u0142y uznane przez w\u0142adze brytyjskie oraz turcj\u0119. dla brytyjczyk\u00f3w wyspa ta, razem z gibraltarem i malt\u0105, tworzy\u0142a \u0142a\u0144cuch baz morskich o znaczeniu zar\u00f3wno militarnym, jak i handlowym, wi\u0119c nie mieli zamiaru odda\u0107 cypru. aby odzyska\u0107 autonomi\u0119 grecy powo\u0142ali podziemn\u0105 armi\u0119 eoka (organizacja narodowa bojownik\u00f3w cypryjskich). rekrutacja rozpocz\u0119\u0142a si\u0119 w 1952 r. na czele eoka stan\u0105\u0142 jeorjos grivas \u201edighenis\u201d. organizacja ta mog\u0142a liczy\u0107 na wsparcie ze strony grecji, kt\u00f3ra szkoli\u0142a jej bojownik\u00f3w i wywiad oraz dostarcza\u0142a na wysp\u0119 bro\u0144 \u0142odziami rybackimi, kutrami, poczt\u0105. w wyniku przej\u0119cia przez brytyjczyk\u00f3w greckiego statku \u201eagios georgios\u201d wioz\u0105cego bro\u0144 i amunicje dla eoka, rozpocz\u0119cie akcji zbrojnej planowane na 25 marca 1955 r. prze\u0142o\u017cono na 1 kwietnia 1955 r. by\u0142o to spowodowane strachem przed aresztowaniem cz\u0142onk\u00f3w organizacji. pocz\u0105tkowo cypryjczycy sabotowali brytyjskie organizacje wojskowe. eoka m.in. zbombardowa\u0142a koszary, pojazdy wojskowe. dochodzi\u0142o r\u00f3wnie\u017c do morderstw greckich policjant\u00f3w na cyprze, podejrzanych o wsp\u00f3\u0142prac\u0119 z wielk\u0105 brytani\u0105. ze strachu przed \u015bmierci\u0105 brytyjscy informatorzy rozpoczynali wsp\u00f3\u0142prac\u0119 z grivasem.\nw sierpniu 1955 brytyjczycy doprowadzili do spotkania przedstawicieli grek\u00f3w i turk\u00f3w w celu rozpocz\u0119cia negocjacji. spotkanie to zako\u0144czy\u0142o si\u0119 fiaskiem, gdy\u017c ich zdania na temat przysz\u0142o\u015bci cypru by\u0142y odmienne. grecy chcieli niepodleg\u0142o\u015bci, turcy natomiast opowiadali si\u0119 za utrzymaniem status quo. londyn mianowa\u0142 nowego gubernatora wyspy o nadzwyczajnych uprawnieniach. by\u0142 nim marsza\u0142ek john harding. wprowadzi\u0142 on stan wojenny, godzin\u0119 policyjn\u0105 oraz nakaz zdania broni pod gro\u017ab\u0105 kary \u015bmierci. na wiosn\u0119 1956 r. makarios zosta\u0142 deportowany na seszele i internowany za przechowywanie broni. od tego momentu rozpocz\u0119\u0142a si\u0119 regularna wojna domowa. w wyniku przewagi militarnej brytyjczyk\u00f3w, grivas postanowi\u0142 zmniejszy\u0107 ryzyko zbrojnych akcji eoka. wycofa\u0142 si\u0119 w g\u00f3ry trodos, gdzie podzieli\u0142 swoje oddzia\u0142y. walka przyj\u0119\u0142a charakter partyzancki. przechwytywali oni ma\u0142e patrole lub pojedyncze pojazdy. w tym czasie miejscy nacjonali\u015bci likwidowali turk\u00f3w i komunist\u00f3w greckich skupionych wok\u00f3\u0142 partii akel. nie byli oni \u0142atwym celem dla brytyjczyk\u00f3w. z tego te\u017c powodu akcja \u201epepperot\u201d zosta\u0142a skierowana przeciwko partyzantom z trodos. w wyniku tego zgin\u0119\u0142o 30 os\u00f3b, a sam grivas ledwo uszed\u0142 z \u017cyciem. w odwecie miejska partyzantka eoka dokona\u0142a najgwa\u0142towniejszych zamach\u00f3w w przeci\u0105gu ca\u0142ej wojny. ich dzia\u0142ania nie spotka\u0142y si\u0119 z uznaniem wielu cz\u0142onk\u00f3w organizacji, kt\u00f3rzy zacz\u0119li udziela\u0107 anonimowych informacji w\u0142adzom brytyjskim. za ich spraw\u0105 zlokalizowano kryj\u00f3wk\u0119 najbli\u017cszego wsp\u00f3\u0142pracownika grivasa \u2013 grigorisa afxentiou i jego ludzi w klasztorze macheira w trodos. grivas, aby przerzuci\u0107 ludzi z g\u00f3r, doprowadzi\u0142 do zawieszenia broni w marcu 1957, uwalniaj\u0105c jednocze\u015bnie makariosa 28 marca.\n\nturcy w tym czasie zaproponowali podzia\u0142 wyspy: 2/3 dla grecji, 1/3 dla nich. propozycja ta zosta\u0142a odrzucona. wkr\u00f3tce potem grecy zerwali rozejm. w odpowiedzi turcy za zgod\u0105 wielkiej brytanii powo\u0142ali organizacj\u0119 bojow\u0105 turk\u00f3w cypryjskich \u2013 tmt (organizacja tureckiego oporu) inaczej volkan. s\u0142u\u017cyli sw\u0105 pomoc\u0105 brytyjczykom poprzez patrole i zamachy na grek\u00f3w. nowy gubernator cypru, hugh foot, wzmocni\u0142 dzia\u0142ania maj\u0105ce na celu utrudnienie funkcjonowania eoka. nakaza\u0142 kontrol\u0119 przesy\u0142ek i zakaz sprzeda\u017cy niekt\u00f3rych \u015brodk\u00f3w chemicznych, by tym sposobem uniemo\u017cliwi\u0107 produkcj\u0119 bomb. grivas postanowi\u0142 zmieni\u0107 taktyk\u0119. jego nowym sposobem walki sta\u0142o si\u0119 niep\u0142acenie podatk\u00f3w i manifestacje uliczne. sprawi\u0142o to zaostrzenie konfliktu grecko-tureckiego. dochodzi\u0142o do licznych zamieszek, a gro\u017aba wybuchu regularnej wojny domowej by\u0142a realna. aresztowano ok. 2000 ludzi podejrzanych o wsp\u00f3\u0142prac\u0119 z eoka. w ramach zemsty grecy dokonywali zamach\u00f3w na brytyjskich dow\u00f3dc\u00f3w. 26 wrze\u015bnia 1958 roku raniono genera\u0142a d.a. kendrew i zamordowano \u017con\u0119 jednego z brytyjskich \u017co\u0142nierzy, \u017c\u0105daj\u0105c jednocze\u015bnie wycofania wojsk brytyjskich.\n\n\n=== niepodleg\u0142o\u015b\u0107 ===\naby zapobiec dalszemu rozlewowi krwi, w\u0142adze zainicjowa\u0142y rozmowy na temat niepodleg\u0142o\u015bci cypru. na mocy porozumie\u0144 z zurychu (11 lutego 1959) oraz z londynu (17\u201319 lutego 1959) starcia usta\u0142y, a wyspa mia\u0142a otrzyma\u0107 suwerenno\u015b\u0107 19 lutego 1960 roku. cypr mia\u0142 si\u0119 sta\u0107 republik\u0105 b\u0119d\u0105c\u0105 cz\u0119\u015bci\u0105 wsp\u00f3lnoty narod\u00f3w, rz\u0105dzon\u0105 przez reprezentant\u00f3w dw\u00f3ch narod\u00f3w, uznaj\u0105c dwunarodowo\u015b\u0107 wyspy. brytyjczycy zachowali natomiast tzw. sovereign base areas (sbas) w akrotiri i dhekelia. ka\u017cde z pa\u0144stw mia\u0142o prawo interweniowa\u0107 w przypadku zagro\u017cenia niepodleg\u0142o\u015bci wyspy. grecja mia\u0142a zachowa\u0107 950 \u017co\u0142nierzy, a turcja 650. konstytucja przewidywa\u0142a, \u017ce prezydentem mia\u0142 by\u0107 grek, a wiceprezydentem turek. turcy r\u00f3wnie\u017c otrzymali prawo weta wobec decyzji parlamentu b\u0105d\u017a rz\u0105du. ich udzia\u0142 w administracji i policji mia\u0142 wynosi\u0107 30%, 40% w armii. katastrofalna konstytucja parali\u017cowa\u0142a pa\u0144stwo, poniewa\u017c w sztuczny spos\u00f3b dzieli\u0142a w\u0142adz\u0119 mi\u0119dzy grek\u00f3w i turk\u00f3w, na og\u00f3\u0142 niech\u0119tnych do wsp\u00f3\u0142pracy.\nzgodnie z ustaleniami, prezydentem 14 grudnia 1959 r. zosta\u0142 makarios iii, a wiceprezydentem dr faz\u0131l k\u00fc\u00e7\u00fck, zast\u0105piony w 1960 r. przez raufa denkta\u015fa. 16 sierpnia 1960 r. cypr odzyska\u0142 niepodleg\u0142o\u015b\u0107. grivas zosta\u0142 awansowany i uznany za bohatera narodowego. zar\u00f3wno eoka, jak i volkan nie odda\u0142y broni.\nkryzys odrodzi\u0142 si\u0119, gdy w listopadzie 1963 makarios zaproponowa\u0142 reform\u0119 konstytucji, aby m\u00f3c bez przeszk\u00f3d wej\u015b\u0107 w uni\u0119 z grecj\u0105 (obowi\u0105zuj\u0105ca konstytucja zabrania\u0142a unii z jakimkolwiek pa\u0144stwem). chcia\u0142 on te\u017c ograniczy\u0107 tureckie prawo weta i wyr\u00f3wna\u0107 liczb\u0119 urz\u0119dnik\u00f3w w proporcji 1:4 oraz stworzy\u0107 armi\u0119 cypryjsk\u0105 o charakterze mieszanym, a nie \u2013 jak do tej pory \u2013 z\u0142o\u017conej z jednostek jednonarodowo\u015bciowych. kolejnym postulatem by\u0142o zawieszenie dzia\u0142alno\u015bci samorz\u0105d\u00f3w terytorialnych i przej\u0119cie ich kompetencji przez wyznaczone instytucje. turcja sprzeciwi\u0142a si\u0119 tym zmianom. dlatego te\u017c 21 grudnia 1963 r. do akcji powr\u00f3ci\u0142a eoka, wzniecaj\u0105c rozruchy. w przeci\u0105gu kilku dni zgin\u0119\u0142o 300 os\u00f3b i zniszczono 100 wiosek tureckich. turcy prowadzili loty ostrzegawcze nad cyprem, gotowi w ka\u017cdej chwili zaatakowa\u0107. brytyjczycy utworzyli w stolicy tzw. \u201ezielon\u0105 lini\u0119\u201d, przedzielaj\u0105c\u0105 j\u0105 na dwie cz\u0119\u015bci, na kt\u00f3rej \u017co\u0142nierze brytyjscy wymusili zawieszenie broni. w innych rejonach wyspy walki trwa\u0142y do 27 marca 1964 r., kiedy to na wysp\u0119 dotarli \u017co\u0142nierze unficyp (si\u0142y pokojowe onz na cyprze). mia\u0142y one za zadanie zapewnienie przestrzegania zawieszenia broni, utrzymanie strefy buforowej, nadz\u00f3r nad respektowaniem prawa i porz\u0105dku na wyspie. makarios zdawa\u0142 sobie spraw\u0119, \u017ce si\u0142y onz powstrzymaj\u0105 turcj\u0119 przed atakiem.\nw czerwcu 1964 r. og\u0142oszono pob\u00f3r na cyprze. dowodzenie przypad\u0142o w udziale grivasowi. rozpocz\u0105\u0142 on ofensyw\u0119 na wa\u017cne punkty przerzutu broni dla turk\u00f3w \u2013 miasteczka mansura i kokkina. w ramach odwetu tureckie lotnictwo rozpocz\u0119\u0142o naloty bombowe na cypr. grivas zmuszony by\u0142 wstrzyma\u0107 ofensyw\u0119.\nw ci\u0105gu kolejnych trzech lat nad pokojem panowa\u0142a onz. w kwietniu 1967 r. w\u0142adza w grecji przesz\u0142a w r\u0119ce junty wojskowej, wrogo nastawionej wobec makariosa. 15 listopada 1967 r. grivas zaatakowa\u0142 tureckie agios teodoros i kofinu, aby przeciwdzia\u0142a\u0107 dalszemu tworzeniu si\u0119 enklaw, w kt\u00f3rych gromadzono bro\u0144. turcja w odwecie rozpocz\u0119\u0142a mobilizacj\u0119 i przygotowania do l\u0105dowania na cyprze. makarios, aby za\u0142agodzi\u0107 konflikt, wym\u00f3g\u0142 na juncie odwo\u0142anie grivasa, zako\u0144czenie ofensywy i wycofanie wojsk. dzi\u0119ki temu oraz mediacji usa, uda\u0142o si\u0119 konflikt chwilowo za\u017cegna\u0107.\n\nw kolejnych latach makarios ponownie pr\u00f3bowa\u0142 zmieni\u0107 konstytucj\u0119, aby ograniczy\u0107 prawa turk\u00f3w. przeciwko niemu dzia\u0142a\u0142 rz\u0105d ate\u0144ski, z kt\u00f3rym popad\u0142 w konflikt, pr\u00f3buj\u0105c na w\u0142asn\u0105 r\u0119k\u0119 nawi\u0105za\u0107 wsp\u00f3\u0142prac\u0119 ze zwi\u0105zkiem radzieckim, aby zrezygnowa\u0107 z przy\u0142\u0105czenia cypru do grecji na rzecz niepodleg\u0142o\u015bci. dosz\u0142o do powstania eoka b na czele z grivasem, kt\u00f3ra by\u0142a negatywnie ustosunkowana do prezydenta. swoje poparcie dla tej organizacji okaza\u0142y stany zjednoczone, maj\u0105c nadziej\u0119 na z\u0142agodzenie konfliktu w wyniku ostatecznego podzia\u0142u cypru. w odpowiedzi makarios utworzy\u0142 w 1974 r. podleg\u0142\u0105 sobie jednostk\u0119 rezerwy taktycznej. w jej sk\u0142ad wchodzili komuni\u015bci i socjali\u015bci, zaopatrzeni w bro\u0144 radzieck\u0105. 2 lipca 1974 r. makarios za\u017c\u0105da\u0142, aby oficerowie z gwardii narodowej opu\u015bcili wysp\u0119. w odpowiedzi 15 lipca przeprowadzono zamach stanu, na skutek kt\u00f3rego arcybiskup makarios uciek\u0142 z wyspy. nowym prezydentem zosta\u0142 nikos sampson, weteran z eoka, dow\u00f3dca si\u0142 atakuj\u0105cych enklawy tureckie. ludno\u015b\u0107 cypru stanowili w\u00f3wczas w 77% grecy, a w 18% turcy. turcja obawia\u0142a si\u0119 przy\u0142\u0105czenia cypru do grecji i postanowi\u0142a wykorzysta\u0107 sytuacj\u0119, rozpoczynaj\u0105c 20 lipca 1974 r. inwazj\u0119 na cypr. piechota utworzy\u0142a przycz\u00f3\u0142ek w rejonie kyrenii, a spadochroniarze zaj\u0119li tureck\u0105 cz\u0119\u015b\u0107 nikozji. walczyli si\u0142\u0105 40 tys. \u017co\u0142nierzy, 300 dzia\u0142 i czo\u0142g\u00f3w przeciwko 18 tys. \u017co\u0142nierzy gwardii narodowej, 950 regularnym \u017co\u0142nierzom greckim i kilkuset bojownikom z eoka-b. dokonano wielu krwawych zbrodni, kt\u00f3rych ofiarami stali si\u0119 cywile. strach przed okrucie\u0144stwem naje\u017ad\u017ac\u00f3w wyp\u0119dzi\u0142 z dom\u00f3w 180 tys. grek\u00f3w.\n21 lipca lotnictwo tureckie pope\u0142ni\u0142o pomy\u0142k\u0119, kt\u00f3ra zadecydowa\u0142a o losach wojny. przez przypadek samoloty zaatakowa\u0142y w\u0142asn\u0105 flot\u0119, zatapiaj\u0105c niszczyciel \u201ekocatepe\u201d i uszkadzaj\u0105c dwa pozosta\u0142e. przyczyn\u0105 pomy\u0142ki by\u0142 fakt, \u017ce grecy posiadali okr\u0119ty tego samego typu. cypryjscy grecy nie mogli oczekiwa\u0107 pomocy ze strony aten, gdy\u017c wszelkie dzia\u0142ania przeciw turcji mia\u0142y spotka\u0107 si\u0119 z odpowiedzi\u0105 usa. 22 lipca o godz. 16 w wyniku wyczerpania turcy zgodzili si\u0119 na zawieszenie broni. 23 lipca nikos sampson poda\u0142 si\u0119 do dymisji i opu\u015bci\u0142 wysp\u0119. jego miejsce zaj\u0105\u0142 umiarkowany glafkos kliridis.\nw tym samym czasie w stanach zjednoczonych mia\u0142a miejsce afera watergate. w zwi\u0105zku z odwr\u00f3ceniem uwagi usa od problemu cypru, turcja za\u017c\u0105da\u0142a podzia\u0142u. po odmowie wznowi\u0142a 14 sierpnia ataki i w 48 godzin zaj\u0119\u0142a 1/3 wyspy. 16 sierpnia podpisano zawieszenie broni, wyznaczaj\u0105c granic\u0119 na linii \u201eattyli\u201d. grecja, aby okaza\u0107 swoje niezadowolenie z polityki usa, wyst\u0105pi\u0142a z nato. na terenach zaj\u0119tych przez turk\u00f3w powsta\u0142o nieuznawane przez nikogo pr\u00f3cz turcji pa\u0144stwo \u2013 turecka republika cypru p\u00f3\u0142nocnego.\nw grudniu 1974 powr\u00f3ci\u0142 makarios i ponownie obj\u0105\u0142 urz\u0105d prezydencki przy poparciu rz\u0105du ate\u0144skiego. rozpocz\u0119to grecko-tureckie negocjacje trwaj\u0105ce 3 lata i nieprzynosz\u0105ce \u017cadnych rezultat\u00f3w. turcja opowiada\u0142a si\u0119 za powstaniem dw\u00f3ch niezale\u017cnych pa\u0144stw, z kt\u00f3rych ka\u017cde mia\u0142oby w\u0142asne si\u0142y zbrojne, bud\u017cet i komunikacj\u0119. problemem by\u0142 los 200 tys. uchod\u017ac\u00f3w greckich w tureckiej cz\u0119\u015bci wyspy. rokowania pokojowe os\u0142ab\u0142y, gdy turcy zacz\u0119li przeprowadza\u0107 czystki etniczne, wysiedlaj\u0105c grek\u00f3w z wiosek i miast cypryjskich. w wyniku \u015bmierci makariosa (3 sierpnia 1977), prezydentem zosta\u0142 spiros kiprianu. w listopadzie 1980 r. dosz\u0142o do rozm\u00f3w grecko-tureckich przy asy\u015bcie onz. g\u0142\u00f3wnym problemem byli uchod\u017acy, a tak\u017ce reformy konstytucji, maj\u0105ce na celu poprawienie warunk\u00f3w turk\u00f3w. \u017c\u0105dali oni r\u00f3wnego statusu, jednakowej reprezentacji w rz\u0105dzie, a tak\u017ce rotacyjnej zmiany prezydenta. rok p\u00f3\u017aniej przyj\u0119to ten postulat oraz ustalono, \u017ce 30% wyspy b\u0119dzie pod kontrol\u0105 tureck\u0105. w maju 1983 roku onz nakaza\u0142o opuszczenie wyspy przez wojska tureckie. w wyniku tego i za zgod\u0105 ankary, rauf denkta\u015f og\u0142osi\u0142 niepodleg\u0142o\u015b\u0107 tureckiej republiki p\u00f3\u0142nocnego cypru. aby zaznaczy\u0107 sw\u0105 niezale\u017cno\u015b\u0107, zmieniono walut\u0119, wydano miejscowe paszporty oraz zasiedlano wysp\u0119 ludno\u015bci\u0105 tureck\u0105 w liczbie 45 tys., aby zmniejszy\u0107 dysproporcje demograficzne. sytuacja nie uleg\u0142a poprawie nawet w 1988 roku, gdy prezydentem zosta\u0142 sk\u0142onny do kompromisu z turkami georges vassiliou. w 1992 r. rada bezpiecze\u0144stwa onz wyda\u0142a rezolucj\u0119 pot\u0119piaj\u0105c\u0105 turk\u00f3w cypryjskich, nakazuj\u0105c redukcj\u0119 40 tys. armii tureckiej, zmniejszenie wydatk\u00f3w na cele obronne strony greckiej, oddanie pod kontrol\u0119 onz famagusty oraz przeprowadzenie spisu ludno\u015bci. w 1993 r. w\u0142adz\u0119 obj\u0105\u0142 klerides, kt\u00f3ry ca\u0142\u0105 sw\u0105 polityk\u0119 opar\u0142 na idei po\u0142\u0105czenia wyspy. mia\u0142a powsta\u0107 federacja dw\u00f3ch republik, lecz strona turecka odrzuci\u0142a te postulaty.\ng\u0142o\u015bne zdarzenie mia\u0142o miejsce w 1996 roku. gdy greccy demonstranci usuwali zasieki na granicy w dherlinie, zostali zaatakowani przez turk\u00f3w z organizacji nacjonalistycznej \u201eszare wilki\u201d. kilka dni p\u00f3\u017aniej zastrzelono nieuzbrojonego greka, kt\u00f3ry na znak protestu zdejmowa\u0142 tureck\u0105 flag\u0119 na maszcie granicznym. ponadto cypr kupi\u0142 w 1996 roku od rosji czo\u0142gi t-80, wozy bojowe (bwp-3) i pociski dalekiego zasi\u0119gu s-300. turcy zagrozili, \u017ce zbombarduj\u0105 wyrzutnie, je\u017celi te zostan\u0105 zainstalowane. ale jednocze\u015bnie wywiad turecki szuka\u0142 sposobu, \u017ceby je przechwyci\u0107. odk\u0105d w 1996 r. w turcji do w\u0142adzy doszli islami\u015bci z necmettinem erbakanem na czele, konflikt grecko-turecki si\u0119 zaostrzy\u0142. wydawa\u0142o si\u0119, \u017ce porozumienie jest niemo\u017cliwe. turcja najwyra\u017aniej d\u0105\u017cy\u0142a do przy\u0142\u0105czenia cypru p\u00f3\u0142nocnego. jednak w 1993 r. dosz\u0142o do formalnego przymierza cypru z grecj\u0105. tzw. wsp\u00f3lna doktryna obronna m\u00f3wi, \u017ce grecja przyjdzie cyprowi z pomoc\u0105, gdyby turcja u\u017cy\u0142a si\u0142y lub pr\u00f3bowa\u0142a zaanektowa\u0107 p\u00f3\u0142nocn\u0105 cz\u0119\u015b\u0107 wyspy. jednak 2 lata p\u00f3\u017aniej, w roku 1995, dosz\u0142o do kolejnego zaognienia konfliktu. w pafos wybudowano baz\u0119 lotnicz\u0105 i morsk\u0105 dla l\u0105duj\u0105cych na wyspie wojsk greckich i przeprowadzono pierwsze manewry \u201enikoforos\u201d (zwyci\u0119zca). turcja w odwecie chcia\u0142a zastraszy\u0107 grek\u00f3w cypryjskich i od 1997 r. samoloty tureckie regularnie przelatuj\u0105 nad nikozj\u0105 na niskiej wysoko\u015bci. cypr ostatecznie zrezygnowa\u0142 z rozmieszczenia pocisk\u00f3w na wyspie i odda\u0142 je grecji (na kret\u0119), a nast\u0119pnie w 1998 r. rozpocz\u0105\u0142 negocjacje w sprawie przyst\u0105pienia do unii europejskiej i wobec tego problem cypru p\u00f3\u0142nocnego sta\u0142 si\u0119 bardzo powa\u017cny.\n\nszans\u0119 na zako\u0144czenie konfliktu dawa\u0142o rozszerzenie unii. bruksela chcia\u0142a przyj\u0105\u0107 wysp\u0119 zjednoczon\u0105. w zwi\u0105zku z tym w kwietniu 2004 r. odby\u0142o si\u0119 referendum. turcja \u2013 odrzucaj\u0105c fundament swej polityki zagranicznej i sprzeciwiaj\u0105c si\u0119 przyw\u00f3dcy turk\u00f3w cypryjskich, raufowi denkta\u015fowi, namawia\u0142a do g\u0142osowania za zjednoczeniem. jednak referendum zako\u0144czy\u0142o si\u0119 fiaskiem. 65% turk\u00f3w g\u0142osowa\u0142o za przyj\u0119ciem planu, ale \u201enie\u201d powiedzia\u0142o 75% grek\u00f3w.\noto g\u0142\u00f3wne propozycje tzw. planu annana, odrzucane przez grek\u00f3w:\nturecka cz\u0119\u015b\u0107 wyspy mia\u0142aby przekaza\u0107 greckiej tylko 7% terytorium i to tereny bardzo zdewastowane, a po tureckiej stronie grecy odzyska\u0107 mieliby tylko 1/3 utraconych powierzchni ka\u017cdej z ojcowizn, grecy nie mieliby prawa budownictwa tzw. g\u0142\u00f3wnych dom\u00f3w (jedynie domy weekendowe), ani zamieszkiwania poza weekendem i \u015bwi\u0119tami w swych w\u0142asnych (nawet starych) domach po tureckiej stronie wyspy. greckie armia i policja mia\u0142yby zosta\u0107 natychmiast rozwi\u0105zane, lecz turecka armia pozosta\u0107 mia\u0142aby na wyspie jeszcze przez nie mniej ni\u017c 15 lat (i bez realnych gwarancji jej wyj\u015bcia). ten punkt rodzi\u0142 wielkie obawy grek\u00f3w o mo\u017cliwo\u015b\u0107 zagro\u017cenia ich bezpiecze\u0144stwa osobistego. zg\u0142oszon\u0105 w ostatniej chwili (na godziny przed referendum) propozycj\u0119 sekretarza generalnego onz wprowadzenia dw\u00f3ch niedu\u017cych mi\u0119dzynarodowych oddzia\u0142\u00f3w zmechanizowanych dla ochrony ludno\u015bci cywilnej uznawano za zobowi\u0105zanie r\u00f3wnie niedorzeczne, jak nieskuteczna okaza\u0142a si\u0119 uprzednio ochrona cywili przez si\u0142y mi\u0119dzynarodowe w bo\u015bni czy kosowie. ponadto indywidualne odszkodowania dla rodzin, za ich ziemie tracone na rzecz turk\u00f3w, wyp\u0142acane mia\u0142yby by\u0107 z bud\u017cetu pa\u0144stwa, co w praktyce by\u0142oby dokonywane w 90% ze \u015brodk\u00f3w, uprzednio zbieranych w podatkach od samych grek\u00f3w, gdy\u017c zamo\u017cniejsi p\u0142ac\u0105 wy\u017csze podatki, a najbiedniejsi s\u0105 z nich niemal ca\u0142kowicie zwolnieni.\n\nst\u0105d po greckiej stronie cypru wiele os\u00f3b m\u00f3wi\u0142o raczej o dyktacie ni\u017c o planie pokojowym. jego odrzucenie wi\u0119kszo\u015b\u0107 medi\u00f3w i polityk\u00f3w przedstawia\u0142a jako patriotyczny obowi\u0105zek oraz wym\u00f3g rozs\u0105dku. odrzucenie tzw. planu annana przez grek\u00f3w skutkowa\u0142o faktycznym przyst\u0105pieniem do unii europejskiej 1 maja 2004 roku tylko greckiej cz\u0119\u015bci wyspy. zgodnie z decyzj\u0105 podj\u0119t\u0105 na szczycie w kopenhadze w 2002 roku ca\u0142y cypr zosta\u0142 w\u0142\u0105czony do unii europejskiej, jednak\u017ce na p\u00f3\u0142nocnej cz\u0119\u015bci wyspy zawiesza si\u0119 obowi\u0105zywanie prawa unijnego.\n\n\n=== kalendarium ===\noko\u0142o 5500 p.n.e. \u2013 w osadzie chirokitia mieszka 1500 os\u00f3b\niv tysi\u0105clecie p.n.e. \u2013 pocz\u0105tek wyrobu przedmiot\u00f3w z miedzi\n2300\u20132200 p.n.e. \u2013 pocz\u0105tek epoki br\u0105zu udokumentowany wykopaliskami znalezionymi w grobach w filia-drakos, kyra i chrysiliu (niedaleko morfu).\nok. 1750 p.n.e. \u2013 pot\u0119\u017cne trz\u0119sienie ziemi niszczy cywilizacj\u0119 epoki br\u0105zu na wyspie\n1400\u20131250 p.n.e. \u2013 nap\u0142yw myke\u0144czyk\u00f3w na cypr\n800 p.n.e. \u2013 liczne kolonie greckie i fenickie\n568\u2013526 p.n.e. \u2013 okres panowania egipskiego nad cyprem\n525 p.n.e. \u2013 pocz\u0105tek perskiego panowania nad wysp\u0105\n294 p.n.e. \u2013 cypr wchodzi w sk\u0142ad pa\u0144stwa ptolemeuszy\n59 p.n.e. \u2013 marek porcjusz katon m\u0142odszy podbija cypr\n30 p.n.e. \u2013 wyspa ostatecznie przechodzi pod w\u0142adz\u0119 rzymu\n115\u2013116 \u2013 rebelia mieszkaj\u0105cych na wyspie \u017cyd\u00f3w\n395 \u2013 w wyniku podzia\u0142u cesarstwa rzymskiego cypr przechodzi pod panowanie bizancjum\n632 \u2013 pierwszy najazd arabski; przez nast\u0119pne 300 lat arabowie i bizanty\u0144czycy walcz\u0105 o wysp\u0119\n965 \u2013 ostateczna utrata wyspy przez arab\u00f3w\n1185 \u2013 izaak komnenos odrywa wysp\u0119 od bizancjum\n1191 \u2013 podbicie wyspy przez ryszarda lwie serce, kt\u00f3ry sprzedaje j\u0105 templariuszom, a ci z kolei w nast\u0119pnym roku odsprzedaj\u0105 j\u0105 gwidonowi z lusignan, ostatniemu kr\u00f3lowi jerozolimy\n1192 \u2013 powstanie kr\u00f3lestwa cypru\n1489 \u2013 cypr staje si\u0119 posiad\u0142o\u015bci\u0105 weneck\u0105\n1570 \u2013 podb\u00f3j wyspy przez turk\u00f3w; w ci\u0105gu kilkudziesi\u0119ciu lat na wysp\u0119 przybywa ponad 50 tysi\u0119cy tureckich osadnik\u00f3w\n1821 \u2013 surowe represje skierowane przeciwko greckiej ludno\u015bci\n1878 \u2013 cypr przechodzi pod brytyjsk\u0105 administracj\u0119\n1914 \u2013 aneksja cypru przez wielk\u0105 brytani\u0119\n1955 \u2013 powstanie eoka (cypryjskiej organizacji wyzwolenia narodowego)\n1957 \u2013 biskup makarios iii \u017c\u0105da niepodleg\u0142o\u015bci\n1960 \u2013 cypr uzyskuje niepodleg\u0142o\u015b\u0107; gwarancje dla tureckiej mniejszo\u015bci\nxii 1963 \u2013 pocz\u0105tek krwawych star\u0107 mi\u0119dzy cypryjskimi grekami i cypryjskimi turkami\n1964 \u2013 przybycie oddzia\u0142\u00f3w onz (unficyp)\n1974 \u2013 inspirowany przez ateny zamach stanu skierowany przeciwko prezydentowi cypru makariosowi iii; turecka interwencja zbrojna; podzia\u0142 wyspy\n1977 \u2013 \u015bmier\u0107 ojca cypryjskiej niepodleg\u0142o\u015bci biskupa makariosa iii\n1983 \u2013 turecka cz\u0119\u015b\u0107 wyspy deklaruje niepodleg\u0142o\u015b\u0107, jako turecka republika p\u00f3\u0142nocnego cypru (uznawana tylko przez turcj\u0119 i kilka organizacji)\n1999 \u2013 pocz\u0105tek negocjacji pod egid\u0105 onz, maj\u0105cych doprowadzi\u0107 do ponownego zjednoczenia wyspy;\nluty 2003 \u2013 prezydentem cypru zosta\u0142 tassos papadopoulos, przeciwnik kompromisu z cypryjskimi turkami\n2004\nkwiecie\u0144 \u2013 grecka cz\u0119\u015b\u0107 wyspy odrzuci\u0142a w referendum plan zjednoczenia (plan annana) na warunkach stawianych przez onz z tureck\u0105 cz\u0119\u015bci\u0105, turcy cypryjscy g\u0142osowali za przyj\u0119ciem planu (greko-cypryjczycy chc\u0105 zjednoczenia, ale na innych warunkach)\n1 maja \u2013 cypr sta\u0142 si\u0119 cz\u0142onkiem ue\n2008 \u2013 1 stycznia cypr wszed\u0142 do strefy euro\n\n\n== podzia\u0142 administracyjny ==\ncypr jest oficjalnie podzielony administracyjnie na 6 dystrykt\u00f3w (famagusta, kirenia, larnaka, limassol, nikozja, pafos). jednak tylko 5 z nich (w tym jeden w niewielkim fragmencie) znajduje si\u0119 pod administracj\u0105 republiki cypryjskiej.\n\n\n=== strefy czasowe ===\n8 wrze\u015bnia 2016 trcp (cypr p\u00f3\u0142nocny) zadecydowa\u0142o o podzieleniu cypru na dwie strefy czasowe. p\u00f3\u0142nocna cz\u0119\u015b\u0107 wyspy, zamieszkiwana przez turk\u00f3w cypryjskich, od 30 pa\u017adziernika mia\u0142a pozosta\u0107 przy czasie letnim, a po\u0142udniowa przejdzie na czas zimowy. jednak na skutek protest\u00f3w mieszka\u0144c\u00f3w obu stron wyspy, kt\u00f3rzy cz\u0119sto lub codziennie doje\u017cd\u017caj\u0105 do pracy na drug\u0105 stron\u0119 wyspy, \u017ce b\u0119dzie to olbrzymia niedogodno\u015b\u0107 i zamieszanie, w\u0142adze cypru p\u00f3\u0142nocnego ostatecznie zrezygnowa\u0142y z tej zmiany i w obu cz\u0119\u015bciach obowi\u0105zuje ten sam czas (gmt+2) \u2013 ze zmianami na czas letni (utc+3) zgodnie z innymi pa\u0144stwami eu.\n\n\n== polityka ==\ncz\u0142onek brytyjskiej wsp\u00f3lnoty narod\u00f3w. republika prezydencka, funkcj\u0119 g\u0142owy pa\u0144stwa sprawuje prezydent, kt\u00f3ry jest jednocze\u015bnie szefem rz\u0105du. wy\u0142aniany w wyborach powszechnych na 5-letni\u0105 kadencj\u0119. w\u0142adza ustawodawcza w r\u0119kach parlamentu.\npo proklamowaniu w 1979 federalnego pa\u0144stwa tureckiej republiki cypryjskiej, a nast\u0119pnie przekszta\u0142ceniu go w republik\u0119 tureck\u0105 cypru p\u00f3\u0142nocnego (1983) ustanowiono w niej odr\u0119bne struktury w\u0142adzy \u2013 zgromadzenie ustawodawcze i rz\u0105d, kt\u00f3re jednak nie zyska\u0142y uznania onz i wsp\u00f3lnoty mi\u0119dzynarodowej.\n\n\n== demografia ==\nrdzenni mieszka\u0144cy cypru to g\u0142\u00f3wnie grecy (77% og\u00f3\u0142u ludno\u015bci w 2001 roku), na drugim miejscu s\u0105 turcy \u2013 18%. ludno\u015b\u0107 grecka wyznaje chrze\u015bcija\u0144stwo w obrz\u0105dku prawos\u0142awnym, a turecka \u2013 islam. na cyprze z liczb\u0105 ludno\u015bci 840 407 (bez cypru p\u00f3\u0142nocnego) mieszka 667 398 cypryjczyk\u00f3w, co stanowi 79,4% wszystkich mieszka\u0144c\u00f3w. mieszka tu tak\u017ce 170 383 imigrant\u00f3w z innych pa\u0144stw co stanowi 20,3% populacji. do najwi\u0119kszych grup imigrant\u00f3w nale\u017c\u0105: bu\u0142garzy (ok. 70 000 os\u00f3b), grecy (29 321 os\u00f3b), brytyjczycy (24 046 os\u00f3b), rumuni (23 706 os\u00f3b). na cyprze mieszka 2859 polak\u00f3w.\nprzyrost naturalny w republice cypryjskiej zmniejszy\u0142 si\u0119 z 9,1\u2030 (w 1995 roku) do poziomu 4,9\u2030 (w 2006 roku), w republice tureckiej cypru p\u00f3\u0142nocnego wynosi oko\u0142o 10\u2030 i od 1995 roku nie ulega\u0142 wi\u0119kszym zmianom. \u015brednia g\u0119sto\u015b\u0107 zaludnienia wynosi 76 os\u00f3b na km\u00b2, wi\u0119kszo\u015b\u0107 ludno\u015bci zamieszkuje wybrze\u017ca i nizin\u0119 mesaoria. w miastach republiki cypryjskiej mieszka 67,4% ludno\u015bci. g\u0142\u00f3wne miasta to: nikozja, limassol, larnaka, famagusta. \u015brednia d\u0142ugo\u015b\u0107 \u017cycia wynosi 75 lat dla m\u0119\u017cczyzn i 80 lat dla kobiet.\nbrak jest \u015bcis\u0142ych danych liczbowych o kolonizacji tureckiej w p\u00f3\u0142nocnej cz\u0119\u015bci wyspy. raport rady europy z 2003 roku przytacza szacunki republiki cypryjskiej, zgodnie z kt\u00f3rymi w 2001 r. na obszarze cypru p\u00f3\u0142nocnego mieszka\u0142o 87 600 turk\u00f3w cypryjskich oraz 115 tys. tureckich osadnik\u00f3w. podaje on tak\u017ce dane przytaczane przez stron\u0119 tureck\u0105 i p\u00f3\u0142nocnocypryjsk\u0105 \u2013 wed\u0142ug turcji mia\u0142oby to by\u0107 31 tys. osadnik\u00f3w, natomiast zdaniem turk\u00f3w cypryjskich \u2013 mi\u0119dzy 50 tys. a 100 tys. osadnik\u00f3w. dodatkowo nale\u017cy tu doliczy\u0107 ok. 30 tys. \u017co\u0142nierzy armii tureckiej stacjonuj\u0105cych w bazach na terenie cypru p\u00f3\u0142nocnego. ponadto w\u0142adze republiki cypryjskiej szacuj\u0105, \u017ce w latach 1974\u20132000 cypr p\u00f3\u0142nocny opu\u015bci\u0142o 55 tys. turk\u00f3w cypryjskich.\nw\u0142adze cypru p\u00f3\u0142nocnego prezentuj\u0105c wyniki spisu powszechnego z 2006 roku, nie wyr\u00f3\u017cniaj\u0105 osobno osadnik\u00f3w tureckich, ani nie uwzgl\u0119dniaj\u0105 stosowanego w republice cypryjskiej kryterium prawa krwi, czyli wi\u0119z\u00f3w rodzinnych z osobami cypryjskiego pochodzenia, z okresu sprzed 1960 roku. zgodnie z tymi danymi 120 007 mieszka\u0144c\u00f3w cypru p\u00f3\u0142nocnego (tj. 67,41% mieszka\u0144c\u00f3w) posiada\u0142o obydwoje rodzic\u00f3w urodzonych na cyprze oraz 12 628 (7,09%) jednego rodzica urodzonego na cyprze, natomiast 42 572 mieszka\u0144c\u00f3w cypru p\u00f3\u0142nocnego (23,91%) posiada obydwoje rodzic\u00f3w urodzonych w turcji. ponadto wed\u0142ug danych tego spisu 133 937 mieszka\u0144c\u00f3w cypru p\u00f3\u0142nocnego (50,5%) mia\u0142o wy\u0142\u0105cznie obywatelstwo cypru p\u00f3\u0142nocnego, 42 795 mieszka\u0144c\u00f3w (16,1%) mia\u0142o, poza obywatelstwem cypru p\u00f3\u0142nocnego, r\u00f3wnie\u017c inne obywatelstwo, w tym 33 870 (12,8%) tureckie, natomiast 77 731 mieszka\u0144c\u00f3w (29,3%) mia\u0142o wy\u0142\u0105cznie tureckie obywatelstwo.\nw ocenie w\u0142adz republiki cypru w dalszym ci\u0105gu trwa osiedlanie ludno\u015bci tureckiej w p\u00f3\u0142nocnej cz\u0119\u015bci wyspy \u2013 ma j\u0105 ju\u017c zamieszkiwa\u0107 od 150 tys. do 160 tys. tureckich osadnik\u00f3w. przy czym, wed\u0142ug tych samych \u017ar\u00f3de\u0142, ca\u0142kowicie zahamowana mia\u0142aby by\u0107 emigracja turk\u00f3w cypryjskich \u2013 podawana obecna liczba 55 tys. emigrant\u00f3w jest taka sama jak podawana przez w\u0142adze cypru p\u00f3\u0142nocnego na 2000 r. niemniej zgodnie z danymi przedstawionymi pod koniec 2011 r. przez ministra spraw zagranicznych republiki cypryjskiej osadnik\u00f3w tych jest od 200 tys. do 300 tys. republika cypryjska wskazuje ponadto, \u017ce jednym z cel\u00f3w tej kolonizacji jest osi\u0105gni\u0119cie bezwzgl\u0119dnej dominacji demograficznej osadnik\u00f3w tureckich, tak\u017ce liczonej w skali ca\u0142ej wyspy.\n\n\n== religia ==\nstruktura religijna kraju w 2010 roku wed\u0142ug operation world:\n\nchrze\u015bcija\u0144stwo: 72,42% w tym:\nprawos\u0142awie \u2013 66,31%\npozostali \u2013 3,82% (w tym niezrzeszeni chrze\u015bcijanie i inne wyznania protestanckie)\nkatolicyzm \u2013 1,59%\nanglikanizm \u2013 0,33%\nzielono\u015bwi\u0105tkowcy \u2013 0,2%\n\u015bwiadkowie jehowy \u2013 0,17%\nislam \u2013 23,67%\nateizm \u2013 3,6%\nhinduizm \u2013 0,15%\nbuddyzm \u2013 0,07%\njudaizm \u2013 0,02%\n\n\n== kultura i obyczaje ==\nna cyprze znajduj\u0105 si\u0119 trzy obiekty wpisane na list\u0119 unesco, s\u0105 to:\n\n1980 \u2013 zabytki archeologiczne w regionie pafos\n1985 \u2013 zdobione ko\u015bcio\u0142y regionu trodos (wpis rozszerzony w 2001)\n1998 \u2013 stanowisko neolityczne chirokitiana cyprze generalnie panuj\u0105 raczej nieformalne relacje mi\u0119dzyludzkie. cypryjczycy ch\u0119tnie i cz\u0119sto dotykaj\u0105 si\u0119 nawzajem, a przestrze\u0144 osobista nie jest rygorystycznie oznaczona. \u017cycie toczy si\u0119 g\u0142\u00f3wnie w obr\u0119bie niewielkich spo\u0142eczno\u015bci, kt\u00f3rych cz\u0142onkowie cz\u0119sto kontaktuj\u0105 si\u0119 mi\u0119dzy sob\u0105, nie istnieje potrzeba formalnej etykiety. mieszka\u0144cy wi\u0119kszych zachodnich kraj\u00f3w, kt\u00f3rzy odwiedzaj\u0105 cypr, maj\u0105 cz\u0119sto wra\u017cenie, \u017ce w tym kraju \u201eka\u017cdy zna ka\u017cdego\u201d.\ncho\u0107 cypr nie jest krajem tak konserwatywnym, jak wiele pa\u0144stw arabskich czy p\u00f3\u0142nocnoafryka\u0144skich, to w \u015bwi\u0105tyniach, meczetach czy ko\u015bcio\u0142ach prawos\u0142awnych obowi\u0105zuj\u0105 odpowiednie normy ubioru. mo\u017ce si\u0119 zdarzy\u0107, \u017ce nieodpowiednio ubrana osoba nie zostanie wpuszczona do \u015brodka. w wielu \u015bwi\u0105tyniach mo\u017cna po\u017cyczy\u0107 spodnie lub chusty, kt\u00f3re nale\u017cy za\u0142o\u017cy\u0107 podczas zwiedzania.\n\n\n== gospodarka ==\nrepublika cypryjska wraz ze s\u0142oweni\u0105 by\u0142a jednym z najbogatszych kandydat\u00f3w wst\u0119puj\u0105cych do ue w 2004 roku. pkb w 2001 roku wyni\u00f3s\u0142 11,9 mld euro (15,6 tys. euro na mieszka\u0144ca). wzrost gospodarczy w 2003 r. wyni\u00f3s\u0142 2,0%. bezrobocie w 2003 r. wynosi\u0142o 3,5%.\npod koniec lat 90. xx w. republika cypryjska sta\u0142a si\u0119 jednym z najwygodniejszych \u201eraj\u00f3w podatkowych\u201d dla europejskiego biznesu, kt\u00f3ry zosta\u0142 tu zwabiony niskim podatkiem od zagranicznych sp\u00f3\u0142ek (tzw. offshore), wynosz\u0105cym w\u00f3wczas zaledwie 4,25%. w przededniu wst\u0105pienia cypru do ue by\u0142o tu zarejestrowanych ok. 16 tys. firm offshore, z czego 1/3 nale\u017ca\u0142a do rosjan. interesy zawi\u0105za\u0142y tu prawie wszystkie sp\u00f3\u0142ki kontrolowane przez najbogatszych ludzi z rosji i innych pa\u0144stw europy \u015brodkowej i wschodniej, co skutkowa\u0142o przep\u0142ywem przez wysp\u0119 miliard\u00f3w dolar\u00f3w tamtejszych mafii. dopiero przed samym wej\u015bciem do unii europejskiej cypr zlikwidowa\u0142 preferencyjny podatek offshore, zast\u0119puj\u0105c go standardowym podatkiem cit (wynosz\u0105cym jednak tylko 10%), wprowadzi\u0142 te\u017c szereg przepis\u00f3w przeciwdzia\u0142aj\u0105cych \u201epraniu brudnych pieni\u0119dzy\u201d. departament stanu usa skre\u015bli\u0142 w tym czasie cypr z listy kraj\u00f3w \u201epodwy\u017cszonego ryzyka\u201d.\ng\u0142\u00f3wnymi uczestnikami obrotu finansowego na wyspie s\u0105 biznesmeni rosyjscy. w 2002 r. tylko z rosji trafi\u0142o na cypr 3,5 mld usd. w kierunku odwrotnym strumie\u0144 ten jest jeszcze wi\u0119kszy: w 2002 r. z cypru nap\u0142yn\u0119\u0142o do rosji inwestycji za 5,5 mld usd, a w 2003 r. \u2013 za ok. 10 mld usd. cypr sta\u0142 si\u0119 w 2003 r. drugim (tu\u017c po niemczech, a przed usa) inwestorem zagranicznym w rosji. na wyspie zamieszka\u0142o lub pracuje blisko 50 tys. rosjan, a ok. 100 tys. rosyjskich turyst\u00f3w przyje\u017cd\u017ca tu rocznie na wakacje. wychodz\u0105 tu 3 rosyjskoj\u0119zyczne gazety, dzia\u0142a cyprus russian business association. w sklepach i lokalach gastronomicznych (o szyldach pisanych cyrylic\u0105) dost\u0119pne s\u0105 tradycyjne rosyjskie produkty i potrawy. pewne ograniczenia w rozwoju turystyki z rosji wyst\u0105pi\u0142y po przyst\u0105pieniu republiki cypryjskiej do ue i wprowadzeniu wiz dla rosjan.\nbezrobocie na cyprze w grudniu 2017 roku wynosi\u0142o 11,3%.\n\n\n=== turystyka ===\nw 2016 roku kraj ten odwiedzi\u0142o 3,187 mln turyst\u00f3w, generuj\u0105c dla niego przychody na poziomie 2,363 mld euro (11,9% wi\u0119cej ni\u017c w roku poprzednim). wi\u0119kszo\u015b\u0107 turyst\u00f3w odwiedzaj\u0105cych cypr pochodzi z wielkiej brytanii, rosji i grecji.\n\n\n== transport ==\ntransport na wyspie jest dobrze rozwini\u0119ty, wi\u0119kszo\u015b\u0107 dr\u00f3g ma asfaltow\u0105 nawierzchni\u0119. na cyprze obowi\u0105zuje ruch lewostronny. \u0142\u0105czna d\u0142ugo\u015b\u0107 dr\u00f3g wynosi prawie 15 tys. km. du\u017ce porty morskie znajduj\u0105 si\u0119 w larnace, limassolu i famagu\u015bcie. cypr ma dobre po\u0142\u0105czenia z wi\u0119kszymi miastami europy, mi\u0119dzynarodowe lotniska znajduj\u0105 si\u0119 w larnace oraz w pafos. na wyspie nie ma linii kolejowych. z turcji z portu tasucu p\u0142ywaj\u0105 promy do portu girne (kirenia) na p\u00f3\u0142nocnym wybrze\u017cu cypru.\n\n\n== zobacz te\u017c ==\nturecka republika p\u00f3\u0142nocnego cypru\n\n\n== przypisy ==\n\n\n== linki zewn\u0119trzne ==\n\ncia world factbook (ang.)\ncypryjska agencja prasowa (ang. \u2022 niem.)\nekonomia cypru. cyprusnetworks.com. [zarchiwizowane z tego adresu (2008-04-15)]. (ang.)."