"irlanda (en irland\u00e8s, \u00e9ire, pronunciat [\u02c8e\u02d0\u027e\u02b2\u0259]; en angl\u00e8s, ireland, pronunciat [\u02c8a\u026arl\u0259nd] o [\u02c8\u0251rl\u0259nd]), tamb\u00e9 anomenada rep\u00fablica d'irlanda (en irland\u00e8s, poblacht na h\u00e9ireann, en angl\u00e8s, republic of ireland), \u00e9s un estat sobir\u00e0 situat al nord-oest d'europa que inclou 26 dels 32 comtats de l'illa d'irlanda. la capital i la seva ciutat m\u00e9s gran \u00e9s dubl\u00edn, situada a la part oriental de l'illa; la seva \u00e0rea metropolitana allotja una tercera part de la poblaci\u00f3 total del pa\u00eds, que consta de 4,75 milions d'habitants. l'estat comparteix la seva \u00fanica frontera terrestre amb irlanda del nord, una part del regne unit. la resta del seu territori est\u00e0 envoltada per l'oce\u00e0 atl\u00e0ntic, amb la mar c\u00e8ltica al sud, el canal de sant jordi al sud-est, i el mar d'irlanda a l'est. el seu sistema pol\u00edtic \u00e9s el d'una rep\u00fablica parlament\u00e0ria centralista. el poder legislatiu, la oireachtas, consisteix en una cambra baixa, el d\u00e1il \u00e9ireann, i una cambra alta, el seanad \u00e9ireann, i d'un president (uachtar\u00e1n) que t\u00e9 un car\u00e0cter principalment cerimonial, essent el cap d'estat, per\u00f2 amb alguns poders i responsabilitats. el cap del govern \u00e9s el taoiseach (primer ministre, literalment 'cap'),que \u00e9s elegit pel d\u00e1il i nomenat pel president; el taoiseach nomena els altres membres del govern.\nl'estat es va crear amb el nom l'estat lliure d'irlanda el 1922 com a resultat del tractat angloirland\u00e8s. des d'aquell moment va tenir l'estatus de dominion fins al 1937, quan es va adoptar una nova constituci\u00f3, en la qual l'estat passava a anomenar-se \"irlanda\" i, efectivament, es convertia en una rep\u00fablica, amb un president elegit i sense poders executius com a cap d'estat. es va declarar una rep\u00fablica, oficialment, el 1949, despr\u00e9s de la llei sobre la rep\u00fablica d'irlanda de 1948. irlanda es va convertir en membre de les nacions unides el desembre de 1955. es va afegir a la comunitat econ\u00f2mica europea (cee), la predecessora de la uni\u00f3 europea, el 1973. l'estat no va tenir relacions formals amb irlanda del nord durant bona part del segle xx, per\u00f2 durant les d\u00e8cades de 1980 i 1990 els governs brit\u00e0nic i irland\u00e8s van treballar conjuntament amb els partits nord-irlandesos per arribar a una resoluci\u00f3 al conflicte nord-irland\u00e8s, conegut com \"the troubles\" (els problemes). des de la signatura de l'acord de divendres sant, el 1998, el govern irland\u00e8s i l'executiu nordirland\u00e8s han cooperat en diverses \u00e0rees pol\u00edtiques gr\u00e0cies al consell ministerial nord-sud, creat per l'acord.\nirlanda es troba entre els vint-i-cinc pa\u00efsos m\u00e9s rics del m\u00f3n, en concepte de pib per capita, i el des\u00e8 pa\u00eds m\u00e9s pr\u00f2sper del m\u00f3n segons l'\u00edndex de prosperitat legatum de 2015. despr\u00e9s d'unir-se a la cee, irlanda va aplicar un seguit de pol\u00edtiques econ\u00f2miques liberals que van resultar en un creixement econ\u00f2mic molt r\u00e0pid. el pa\u00eds va assolir una prosperitat considerable entre el 1995 i el 2007, passant a ser conegut com el per\u00edode del \"tigre celta\". a aix\u00f2 va seguir una crisi financera sense precedents que va comen\u00e7ar el 2008, en conjunci\u00f3 amb el crack econ\u00f2mic mundial. no obstant, com que la economia irlandesa va ser la que va cr\u00e9ixer m\u00e9s dins de la ue el 2015, irlanda torna a pujar a les taules comparatives de riquesa i prosperitat a nivell internacional. per exemple, el 2015 irlanda va situar-se en sisena posici\u00f3 (conjuntament amb alemanya com el pa\u00eds m\u00e9s desenvolupat del m\u00f3n segons l'\u00edndex de desenvolupament hum\u00e0 de les nacions unides). tamb\u00e9 ha obtingut bons resultats en altres comparatives, com ara el de l'\u00edndex de llibertat de premsa, llibertat econ\u00f2mica o llibertats civils. irlanda \u00e9s membre de la uni\u00f3 europea i membre fundadora del consell d'europa i de l'organitzaci\u00f3 de cooperaci\u00f3 i desenvolupament econ\u00f2mic (ocde). el govern irland\u00e8s ha seguit una pol\u00edtica militar de neutralitat a partir del no alineament, pol\u00edtica que es va prendre ja abans de la segona guerra mundial, motiu pel qual el pa\u00eds no forma part de l'otan, tot i que \u00e9s membre de l'associaci\u00f3 per la pau.\n\n\n== etimologia ==\nl'estat de 1922, que comprenia 26 dels 32 comtats d'irlanda, va passar a ser conegut com l'estat lliure irland\u00e8s (en angl\u00e8s: irish free state). la constituci\u00f3 d'irlanda, adoptada el 1937, clarifica que \u00abel nom de l'estat \u00e9s \u00e9ire, o, en llengua anglesa, ireland\u00bb. la secci\u00f3 2 de la llei sobre la rep\u00fablica d'irlanda de 1948 exposa que \u00abd'ara endavant es declara que la descripci\u00f3 de l'estat ha de ser rep\u00fablica d'irlanda\u00bb. la llei de 1948 no anomena l'estat com a rep\u00fablica d'irlanda perqu\u00e8 aquest fet hagu\u00e9s entrat en conflicte amb la constituci\u00f3 del pa\u00eds. per a tots els prop\u00f2sits oficials incloent-hi les relacions internacionals i altres documents legals, el govern irland\u00e8s utilitza el nom d'ireland, a m\u00e9s d'utilitzar \u00e9ire per als documents escrits en llengua irlandesa.\nles institucions de la uni\u00f3 europea segueixen el mateix patr\u00f3 des que l'irland\u00e8s fou acceptat com a llengua oficial de la uni\u00f3 l'1 de gener de 2007 i anomenen l'estat com \u00e9ire - ireland, com els noms oficials que utilitzen per al passaport irland\u00e8s.el nom de l'illa t\u00e9 el seu origen en l'irland\u00e8s antic \u00e9riu (en irland\u00e8s modern \u00e9ire), ensems amb el terme germ\u00e0nic land. \u00e9riu, del protocelta *\u012bwerj\u016b (que tamb\u00e9 gener\u00e0 el gal\u00b7l\u00e8s iwerd, mar d'irlanda), originalment significava grassor, relacionat amb la fertilitat. els celtes anomenaven \u00e9ire ( ? i  escolteu-ne la pronunciaci\u00f3 en irland\u00e8s) a la poblaci\u00f3 de l'illa d'irlanda, de manera que la terra que habitaven va comen\u00e7ar a anomenar-se \u00e9ireann. amb l'arribada de la llengua anglesa, el nom es va adaptar i es va convertir en ireland ( ? i  escolteu-ne la pronunciaci\u00f3 en angl\u00e8s), que vol dir, literalment, terra dels irlandesos.\nel govern del regne unit utilitza el nom eire (sense el diacr\u00edtic) i, des del 1949, republic of ireland, per l'estat; no va ser fins al 1998, en el marc de l'acord de divendres sant, que va passar a anomenar el pa\u00eds ireland.a m\u00e9s d'ireland, \u00e9ire o the republic of ireland, l'estat tamb\u00e9 \u00e9s conegut com la rep\u00fablica (the republic), irlanda del sud (southern ireland) o el sud (the south). en el context del republicanisme irland\u00e8s sovint es fa refer\u00e8ncia al pa\u00eds com \u00abl'estat lliure\u00bb o \u00abels 26 comtats\u00bb.avui en dia, el nom oficial de l'estat \u00e9s irlanda, ireland (en angl\u00e8s) i \u00e9ire en irland\u00e8s. rep\u00fablica d'irlanda, republic of ireland o poblacht na h\u00e9ireann \u00e9s l'escriptura del text oficial.\n\n\n== hist\u00f2ria ==\n\n\n=== moviment del home rule ===\nentre l'entrada en vigor de l'acta d'uni\u00f3, l'1 de gener de 1801, fins al 6 de desembre de 1922, l'illa d'irlanda va formar part del regne unit de la gran bretanya i irlanda. en el transcurs de la coneguda com a gran fam irlandesa, entre el 1845 i el 1849, la poblaci\u00f3 de l'illa, constitu\u00efda per uns vuit milions de persones, es va reduir en un 30%. un mili\u00f3 d'irlandesos van morir de gana o per malalties, mentre que un altre mili\u00f3 i mig va emigrar, la majoria als estats units. aquest fet va crear un patr\u00f3 d'emigraci\u00f3 durant el segle seg\u00fcent, resultant en un declivi constant de la poblaci\u00f3 fins a la d\u00e8cada del 1960.\na partir del 1874, particularment sota el lideratge de charles stewart parnell a partir del 1880, el partit parlamentari irland\u00e8s va comen\u00e7ar a guanyar popularitat. aquest fet es va produir, en primer lloc, per l'agitament agrari que va generar la lliga irlandesa per la terra, que va aconseguir una reforma agr\u00e0ria favorable als remences a trav\u00e9s de les lleis sobre la terra irlandeses, i, en segon lloc, mitjan\u00e7ant els intents per aconseguir el home rule (\"el govern des de casa\"), mitjan\u00e7ant dues lleis que haurien garantit una autonomia nacional limitada per irlanda, tot i que no es van aprovar. no obstant, es va aconseguir, mitjan\u00e7ant la llei sobre govern local de 1898, un cert control dels afers nacionals, que fins aquell moment havia estat en mans dels grand juries, formats principalment per terratinents d'ascend\u00e8ncia protestant.\nel home rule semblava m\u00e9s proper quan la llei sobre el parlament de 1911 va abolir el dret a veto que ostentava la cambra dels lords, i quan john redmond va assegurar la tercera llei sobre el home rule el 1914. no obstant, el moviment unionista havia anat creixent des del 1886 entre els irlandesos protestants despr\u00e9s de la introducci\u00f3 de la primera llei sobre el home rule, espantats per la possible discriminaci\u00f3 i p\u00e8rdua de privilegis econ\u00f2mics i socials que podien experimentar si els cat\u00f2lics irlandesos assolien poder pol\u00edtic real. al pas del segle xix al segle xx l'unionisme era particularment potent en algunes regions de l'ulster, on la industrialitzaci\u00f3 era m\u00e9s potent, en contrast amb la resta de regions de l'illa, que tenien un car\u00e0cter molt m\u00e9s agr\u00edcola, i on la poblaci\u00f3 protestant era molt m\u00e9s prominent, essent majorit\u00e0ria en quatre comtats. liderats per sir edward carson, nascut a dubl\u00edn, l\u00edder del partit unionista irland\u00e8s, i sir james craig, nascut a l'ulster i l\u00edder del partit unionista de l'ulster, els unionistes van convertir-se en un poder militant que s'oposava a la \u00abcoerci\u00f3 de l'ulster\u00bb. despr\u00e9s que la llei sobre el home rule pass\u00e9s el parlament, el maig de 1914, per evitar una revolta a l'ulster, el primer ministre brit\u00e0nic, h. h. asquith, va introduir una esmena a la llei, que va haver de ser acceptada for\u00e7osament per part dels l\u00edders del partit irland\u00e8s. aix\u00f2 va provocar que l'ulster fos excl\u00f2s temporalment del marc en qu\u00e8 treballava la llei durant un per\u00edode de prova de sis anys, amb un seguit de mesures per determinar a la zona que, de moment, no es tindrien en compte.\n\n\n=== revoluci\u00f3 i passes cap a la independ\u00e8ncia ===\ntot i que va rebre el consentiment reial i va ser inscrit en els llibres estatutaris el 1914, la implementaci\u00f3 de la tercera llei sobre el home rule va quedar suspesa fins que acab\u00e9s la primera guerra mundial, eliminant el perill d'una guerra civil a irlanda. amb l'esperan\u00e7a d'assegurar la implementaci\u00f3 de la llei un cop acabada la guerra mitjan\u00e7ant la participaci\u00f3 irlandesa en la guerra, redmond i els seus voluntaris nacionals irlandesos van donar suport al regne unit i als seus aliats. 175.000 homes es van allistar als regiments irlandesos de les divisions 10a (irlandesa) i 16a (irlandesa) del nou ex\u00e8rcit brit\u00e0nic, mentre que els unionistes es van unir a la divisi\u00f3 36a (ulster).la resta dels voluntaris irlandesos, que s'oposaven a donar suport al regne unit durant el conflicte, van iniciar una insurrecci\u00f3 armada contra el domini brit\u00e0nic durant l'al\u00e7ament de pasqua de 1916, juntament amb l'ex\u00e8rcit ciutad\u00e0 irland\u00e8s. aquest va comen\u00e7ar el 24 d'abril de 1916 amb la declaraci\u00f3 irlandesa d'independ\u00e8ncia. despr\u00e9s d'una setmana de combats intensos, principalment a dubl\u00edn, els rebels supervivents es van veure obligats a rendir les seves posicions. la majoria d'ells van ser empresonats, per\u00f2 quinze dels presoners (inclosos la majoria dels seus l\u00edders) van ser executats com a tra\u00efdors al regne unit. entre els assassinats es trobaven patrick pearse, portaveu de l'al\u00e7ament i la persona que havia assenyalat el comen\u00e7ament del mateix als voluntaris, aix\u00ed com james connolly, destacat socialista i fundador del sindicat treballadors industrials del m\u00f3n, aix\u00ed com dels moviments sindicals d'irlanda i esc\u00f2cia. aquests esdeveniments, juntament amb la crisi conscriptiva de 1918, van tenir un efecte molt profund en el canvi de pensament de l'opini\u00f3 p\u00fablica irlandesa.el gener de 1919, despr\u00e9s de les eleccions generals del desembre anterior, 73 dels 106 membres del parlament elegits a irlanda formaven part del sinn f\u00e9in, els quals van negar-se a prendre els seus escons a la cambra dels comuns del regne unit. en lloc d'aix\u00f2, van formar un parlament irland\u00e8s que van anomenar d\u00e1il \u00e9ireann. aquest primer d\u00e1il, el gener del 1919, va emetre una declaraci\u00f3 d'independ\u00e8ncia i va proclamar la rep\u00fablica irlandesa. la declaraci\u00f3 era, principalment, una reafirmaci\u00f3 de la proclamaci\u00f3 del 1916, amb la provisi\u00f3 addicional que irlanda ja no formava part del regne unit. la nova rep\u00fablica irlandesa va ser reconeguda internacionalment nom\u00e9s per la rep\u00fablica sovi\u00e8tica de r\u00fassia. l'aireacht (ministre) de la rep\u00fablica irlandesa va enviar una delegaci\u00f3 liderada per un ceann comhairle (cap del consell, o portaveu, del da\u00edl) se\u00e1n t. o'kelly a la confer\u00e8ncia de pau de par\u00eds del 1919, per\u00f2 no va ser adm\u00e8s.\n\ndespr\u00e9s de la guerra d'independ\u00e8ncia i de la posterior treva anunciada el juliol del 1921, representants del govern brit\u00e0nic i els delegats del tractat irlandesos, liderats per arthur griffith, robert barton i michael collins, van negociar el tractat angloirland\u00e8s a londres entre l'11 d'octubre i el 6 de desembre de 1921. els delegats irlandesos van establir la seva seu al hans place de knightsbridge, indret on van decidir, el 5 de desembre d'aquell any, recomanar al d\u00e1il \u00e9ireann que accept\u00e9s el tractat en el marc d'unes discussions privades. el segon d\u00e1il va ratificar el tractat per un estret marge de vots.segons l'acord pres en el tractat, el 6 de desembre de 1922 la totalitat de l'illa d'irlanda es va convertir en un dominion autogovernat anomenat estat lliure d'irlanda (saorst\u00e1t \u00e9ireann). segons es podia llegir a la constituci\u00f3 de l'estat lliure d'irlanda, el parlament d'irlanda del nord podia decidir abandonar l'estat lliure un mes m\u00e9s tard i retornar al regne unit. durant aquest per\u00edode, els poders del parlament de l'estat lliure d'irlanda i del consell executiu de l'estat lliure d'irlanda no es van estendre a irlanda del nord. aix\u00ed, irlanda del nord va decidir exercir el seu dret a abandonar el nou dominion i retornar al regne unit el 8 de desembre de 1922. aquesta acci\u00f3 la va fer adre\u00e7ant-se al rei, demanant \"que els poders del parlament i el govern de l'estat lliure d'irlanda ja no s'estenguin a irlanda del nord.\" l'estat lliure irland\u00e8s era una monarquia constitucional que compartia el mateix monarca amb el regne unit i altres dominions de la commonwealth brit\u00e0nica. el pa\u00eds tenia un governador-general (representant del monarca), un parlament bicameral, un govern anomenat \"consell executiu\", aix\u00ed com un primer ministre anomenat president del consell executiu.\n\n\n=== guerra civil irlandesa ===\nla guerra civil irlandesa (juny de 1922 \u2013 maig de 1923) va ser la conseq\u00fc\u00e8ncia de la creaci\u00f3 de l'estat lliure irland\u00e8s. les forces contr\u00e0ries al tractat, liderades per \u00e9amon de valera, consideraven que el fet d'acceptar el tractat abolia la rep\u00fablica irlandesa de 1919, a la que havien jurat lleialtat, exposant que, davant del suport p\u00fablic que hi havia sobre l'acord, \u00abla gent no t\u00e9 dret a fer les coses malament\u00bb (people have no right to do wrong). estaven en contra principalment del fet que l'estat segu\u00eds formant part de l'imperi brit\u00e0nic, aix\u00ed com que els membres del parlament de l'estat lliure haguessin de jurar el qu\u00e8 els contraris al tractat veien com un jurament de fidelitat al rei brit\u00e0nic. les forces favorables al tractat, liderades per michael collins, consideraven que el tractat no els donava \"la llibertat definitiva que totes les nacions aspiren a desenvolupar, per\u00f2 si la llibertat d'aconseguir-ho\".a l'inici de la guerra, l'ex\u00e8rcit republic\u00e0 irland\u00e8s (ira, per les seves sigles en angl\u00e8s) es va separar entre els dos b\u00e0ndols: un ira partidari del tractat i un ira que n'era contrari. els membres de l'ira favorables al tractat es van dissoldre i van passar a formar part del recentment creat ex\u00e8rcit nacional. tot i aix\u00ed, com que l'ira contrari al tractat no tenia una estructura de comandament efectiva, aix\u00ed com per la t\u00e0ctica defensiva adoptada per les forces favorables al tractat, michael collins i els seus aliats van aconseguir formar un ex\u00e8rcit amb desenes de milers de veterans de la primera guerra mundial provinents dels regiments irlandesos de l'ex\u00e8rcit brit\u00e0nic desmobilitzats el 1922, capa\u00e7 de superar \u00e0mpliament les forces anti-tractat. a m\u00e9s, els brit\u00e0nics van aportar artilleria, aviaci\u00f3, armes autom\u00e0tiques i munici\u00f3 a les forces pro-tractat; aix\u00f2, juntament amb l'amena\u00e7a del retorn de forces de la corona a l'estat lliure va comportar que la majoria de la poblaci\u00f3 accept\u00e9s la necessitat de refor\u00e7ar el tractat. la manca de suport p\u00fablic de les forces anti-tractat, que sovint eren anomenats com irregulars, i la determinaci\u00f3 del govern per eliminar-los, va contribuir significativament en la seva derrota.\n\n\n=== constituci\u00f3 d'irlanda de 1937 ===\ndespr\u00e9s de la celebraci\u00f3 d'un plebiscit nacional el juliol de 1937, la nova constituci\u00f3 d'irlanda (bunreacht na h\u00e9ireann) va entrar en vigor el 29 de desembre d'aquell any. aquesta va reempla\u00e7ar la constituci\u00f3 de l'estat lliure d'irlanda, a m\u00e9s de passar a anomenar l'estat com irlanda (ireland, en angl\u00e8s, o \u00e9ire, en irland\u00e8s). mentre que els articles 2 i 3 de la constituci\u00f3 definien el territori nacional com la totalitat de l'illa, tamb\u00e9 definien la jurisdicci\u00f3 de l'estat en aquells territoris que havien format part de l'estat lliure irland\u00e8s. l'antic govern de l'estat lliure havia abolit amb anterioritat el c\u00e0rrec de governador-general el desembre de 1936. tot i que la constituci\u00f3 establia el c\u00e0rrec de president d'irlanda, la q\u00fcesti\u00f3 de si irlanda havia d'esdevenir una rep\u00fablica va quedar sense resoldre. els diplom\u00e0tics eren acreditats per part del rei, per\u00f2 el president exercia totes les funcions internes d'un cap d'estat. per exemple, el president donava el consentiment a les noves lleis sota la seva pr\u00f2pia autoritat, sense fer refer\u00e8ncia al rei jordi vi, el qual nom\u00e9s era un \"\u00f2rgan\" previst pels estatuts legals.\nirlanda es va mantenir neutral durant la segona guerra mundial, un per\u00edode que a l'illa va ser conegut com \"l'emerg\u00e8ncia\". els lla\u00e7os d'irlanda amb la commonwealth es van trencar mitjan\u00e7ant la llei sobre la rep\u00fablica d'irlanda de 1948, que va entrar en vigor el 18 d'abril de 1949, declarant-se l'estat com una rep\u00fablica. en aquell moment, la declaraci\u00f3 d'una rep\u00fablica acabava autom\u00e0ticament amb la pertinen\u00e7a a la commonwealth. aquesta normativa es va canviar deu dies despr\u00e9s que irlanda es declar\u00e9s com una rep\u00fablica, mitjan\u00e7ant la declaraci\u00f3 de londres del 28 d'abril de 1949. irlanda no va respondre quan la normativa va canviar per permetre a les rep\u00fabliques afegir-se a la mancomunitat. m\u00e9s tard, la llei sobre la corona d'irlanda va ser substitu\u00efda per la llei sobre la revisi\u00f3 dels estatuts legals (estatuts irlandesos previs a la uni\u00f3) de 1962.\n\n\n=== hist\u00f2ria recent ===\nirlanda va passar a formar part de les nacions unides el desembre de 1955, despr\u00e9s d'haver-li estat negada la pertinen\u00e7a a conseq\u00fc\u00e8ncia de la seva neutralitat durant la segona guerra mundial i per no haver donat suport a la causa aliada. en aquells temps, unir-se a l'onu suposava comprometre's a utilitzar la for\u00e7a per aturar l'agressi\u00f3 d'un estat contra un altre si l'onu ho considerava necessari.durant la d\u00e8cada del 1950, va comen\u00e7ar a cr\u00e9ixer l'inter\u00e8s a irlanda per formar part de la comunitat econ\u00f2mica europea (cee), aix\u00ed com per ser membre de l'\u00e0rea de lliure comer\u00e7 europea. en el moment en qu\u00e8 el regne unit va intentar esdevenir membre de la cee, irlanda va enviar la seva sol\u00b7licitud per formar-ne part el juliol de 1961, principalment per les relacions econ\u00f2miques que tenia amb el mateix regne unit. tot i aix\u00ed, els membres fundadors de la cee eren esc\u00e8ptics en relaci\u00f3 amb la capacitat econ\u00f2mica d'irlanda, la seva postura neutral, aix\u00ed com la seva pol\u00edtica proteccionista. molts economistes i pol\u00edtics irlandesos van veure, en aquell moment, que necessitaven emprendre una reforma econ\u00f2mica. el 1963 es va complicar la seva entrada a la cee quan el president franc\u00e8s, el general charles de gaulle, va declarar que fran\u00e7a s'oposava a l'entrada del regne unit, tancant-se les negociacions amb tots els altres pa\u00efsos candidats. no obstant, el 1969, el seu successor, georges pompidou, no va oposar-se a l'entrada del regne unit i irlanda. les negociacions van comen\u00e7ar el 1972, moment en qu\u00e8 es va signar el tractat d'acc\u00e9s. el 1972 es va celebrar un refer\u00e8ndum que va confirmar l'entrada d'irlanda, que finalment es va afegir a la cee el 1973.la crisi econ\u00f2mica de la fi de la d\u00e8cada de 1970 encara va ser alimentada per part del pressupost del govern del fianna f\u00e1il, que eliminava els imposts als cotxes, es supeditava als pr\u00e9stecs bancaris i patia la inestabilitat econ\u00f2mica global produ\u00efda per la crisi del petroli de 1979. a partir del 1989 es van produir molts canvis en les pol\u00edtiques del pa\u00eds, incloent una reforma econ\u00f2mica, reducci\u00f3 dels impostes, reforma del sistema sanitari i un increment de la compet\u00e8ncia. a m\u00e9s, es van prohibir els pr\u00e9stecs per finan\u00e7ar les despeses corrents. aquesta pol\u00edtica es va iniciar durant el per\u00edode 1989\u20131992, moment en qu\u00e8 governava el fianna f\u00e1il amb els progressive democrats, i es va mantenir durant els governs subseq\u00fcents, coalicions del fianna f\u00e1il amb els laboristes, i del fine gael, laboristes i democratic left. irlanda es va convertir en una de les economies que creixien m\u00e9s r\u00e0pid als \u00faltims anys del segle xx, en el qu\u00e8 es coneix com el per\u00edode del tigre celta, que es va allargar fins a la crisi financera de 2007-08. en qualsevol cas, a partir del 2014 irlanda va experimentar un increment en l'activitat econ\u00f2mica.en relaci\u00f3 a la q\u00fcesti\u00f3 d'irlanda del nord, els governs brit\u00e0nic i irland\u00e8s van cercar una resoluci\u00f3 pac\u00edfica al conflicte violent, que involucrava unitats paramilitars i l'ex\u00e8rcit brit\u00e0nic, al nord de l'illa, en una confrontaci\u00f3 coneguda com the troubles. el 1998 es va aprovar un acord de pau, conegut com l'acord de divendres sant, en refer\u00e8ndums organitzats tant al nord com al sud de l'illa. com a part de l'acord de pau, les peticions territorials al nord d'irlanda van ser abolides dels articles 2 i 3 de la constituci\u00f3 irlandesa. en el seu full blanc sobre el brexit, el regne unit es comprometia a complir amb l'acord de divendres sant. en relaci\u00f3 amb l'estatus d'irlanda del nord, el govern brit\u00e0nic va assegurar que \"preferia mantenir la posici\u00f3 constitucional d'irlanda del nord\", \u00e9s a dir, \"com a part del regne unit, per\u00f2 amb lla\u00e7os ferms amb irlanda\".\n\n\n== geografia ==\n\n\n=== geografia f\u00edsica ===\nl'estat d'irlanda s'expandeix per una \u00e0rea aproximada de 70.273 km\u00b2 de l'illa d'irlanda, que consta d'una \u00e0rea de 84.421 km\u00b2, essent la resta de l'illa part d'irlanda del nord. l'illa limita al nord i a l'oest amb l'oce\u00e0 atl\u00e0ntic, i al nord-est amb el canal del nord. a l'est es troba el mar d'irlanda, que connecta amb l'atl\u00e0ntic mitjan\u00e7ant el canal de sant jordi. al sud-oest limita amb la mar c\u00e8ltica.\nel paisatge occidental consisteix principalment de penya-segats escarpats, turons i muntanyes. les terres baixes centrals estan cobertes, principalment, per dip\u00f2sits glacials d'herba i sorra, aix\u00ed com d'\u00e0rees significatives de torberes i diversos llacs. el punt m\u00e9s alt de l'illa \u00e9s el carrantuohill (1.038 metres), situat a la serralada dels macgillicuddy's reeks, al sud-oest. el riu shannon, que travessa les terres baixes centrals, \u00e9s el riu m\u00e9s llarg d'irlanda amb els seus 386 km de llargada. la costa occidental \u00e9s m\u00e9s escarpada que la oriental, contenint nombroses pen\u00ednsules, caps i badies.\n\nabans de l'arribada dels primers humans a irlanda, fa uns 9.000 anys, la terra estava principalment ocupada per boscos de roures, freixes, oms, avellaners, teix i d'altres arbres nadius. es creu que l'expansi\u00f3 de la torba i l'\u00fas de la terra pel conreu van ser la principal causa de desforestaci\u00f3 de l'illa durant els segles seg\u00fcents. avui dia, nom\u00e9s el 12% de l'illa \u00e9s boscosa, de la qual la major part es compon principalment de plantacions con\u00edferes no aut\u00f2ctones destinades a l'\u00fas comercial. tot i aix\u00ed, les condicions ideals del s\u00f2l, les altes pluges i el clima temperat han convertit irlanda en un dels boscos amb majors \u00edndexs de creixement d'europa. les tanques vegetals, utilitzades tradicionalment per definir els l\u00edmits de les propietats, s\u00f3n un substitut important de l'h\u00e0bitat bosc\u00e0, proveint refugi per la flora i la fauna salvatge, permetent l'exist\u00e8ncia d'un gran repertyori d'insectes, ocells i mam\u00edfers.\nl'agricultura representa el 64% total de l'\u00e0rea del pa\u00eds. this has resulted in limited land to preserve natural habitats, in particular for larger wild mammals with greater territorial requirements. la llarga hist\u00f2ria de la producci\u00f3 agr\u00edcola de l'illa es combina, actualment, amb els m\u00e8todes agr\u00edcoles moderns, com ara els pesticides i els fertilitzants, que han posat una nova pressi\u00f3 a la biodiversitat.\n\n\n=== clima ===\n\nl'oce\u00e0 atl\u00e0ntic i la influ\u00e8ncia calenta del corrent del golf afecten els patrons clim\u00e0tics d'irlanda. les temperatures difereixen de manera regional, amb unes \u00e0rees centrals i orientals que tendeixen a patir una climatologia m\u00e9s extrema. tot i aix\u00ed, al tenir un clima temperat oce\u00e0nic, les temperatures no acostumen a baixar dels -5 \u00b0c a l'hivern, o a pujar dels 26 \u00b0c a l'estiu. la temperatura m\u00e9s alta mai enregistrada a irlanda va ser de 33,3 \u00b0c el 26 de juny de 1887 al castell de kilkenny, a kilkenny, mentre que la temperatura m\u00e9s baixa mai registrada va ser de -19,1 \u00b0c al castell de markree, a sligo. la pluja \u00e9s m\u00e9s abundant durant els mesos d'hivern i menys present durant els mesos d'estiu. a les regions del sud-oest es produeixen els aiguats m\u00e9s importants, com a resultat dels vents occidentals, mentre que dubl\u00edn \u00e9s la zona on es reben menys pluges. la durada de la llum del sol \u00e9s m\u00e9s llarga al sud-est del pa\u00eds. l'extrem nord i occidental s\u00f3n els dos punts m\u00e9s ventosos de tot europa, fet que ha significat una gran potenciaci\u00f3 de l'energia e\u00f2lica.\nirlanda, normalment, reb entre 1.100 i 1.600 hores de sol cada any, tenint la major part de les regions una mitjana de 3.25 i 3.75 hores de sol al dia. els mesos m\u00e9s assolellats s\u00f3n el maig i el juny, que tenen una mitjana de 5 i 6.5 hores cada dia a la major part del pa\u00eds. la part m\u00e9s meridional de l'illa \u00e9s la que reb m\u00e9s sol, amb unes 7 hores d'insolaci\u00f3 al dia a principi d'estiu. desembre \u00e9s el mes m\u00e9s fosc, amb una mitjana di\u00e0ria d'insolaci\u00f3 que va des d'una hora al nord a les dues hores al sud. l'estiu m\u00e9s assolellat del per\u00edode entre 1881 i 1980 va ser el 1887, segons registres del phoenix park de dublin; 1980 va ser el m\u00e9s fosc.\n\n\n=== fauna ===\na causa del seu a\u00efllament des de la fi de les glaciacions w\u00fcrmianes respecte a les \u00e0rees continentals i incl\u00fas respecte a la gran bretanya, la fauna terrestre aut\u00f2ctona \u00e9s pobre: guineus, fures, llebres i pocs c\u00e9rvols constitueixen l'elenc principal; nom\u00e9s existeixen dos r\u00e8ptils aut\u00f2ctons, el trit\u00f3 i el vidriol. la fauna d'aus i mam\u00edfers amfibis tamb\u00e9 es troba redu\u00efda per la depredaci\u00f3. el gran gavot \u2014l'au que en un primer moment fou anomenada ping\u00fc\u00ed, encara que no pertanyia a la fam\u00edlia dels ping\u00fcins australs\u2014 s'exting\u00ed en el segle xvii.\n\n\n=== flora ===\ndegut al clima temperat oce\u00e0nic, moderat pel corrent del golf, i a l'alta humitat (refor\u00e7ada per la pres\u00e8ncia d'abundants torberes) l'illa est\u00e0 quasi \u00edntegrament coberta per praderia on predomina el tr\u00e8vol (s\u00edmbol nacional i tradicional de la cultura irlandesa), sobre torba formada a partir de la descomposici\u00f3 de plantes com l'esfagne; la pradera irlandesa posseeix un color verd intens que ha donat lloc que irlanda sovint rebi el sobrenom de \"la verda erin\".\nactualment queden pocs boscos a irlanda; fins a l'edat mitjana gran part d'\u00e9ire, igual que les altres illes brit\u00e0niques, era coberta de boscos caducifolis com el roure, l'alzina, el vern i l'om; gran part d'aquells boscos van ser talats pels invasors anglesos per a estendre les pastures d'ovins i la construcci\u00f3 de vaixells; amb la revoluci\u00f3 industrial els anglesos accentuaren la deforestaci\u00f3 en utilitzar la fusta tamb\u00e9 per fer carb\u00f3 vegetal.\n\n\n== pol\u00edtica i govern ==\n\n\n=== estructura constitucional ===\nirlanda \u00e9s una rep\u00fablica constitucional amb un sistema parlamentari de govern. l'oireachtas \u00e9s el parlament nacional bicameral, compost pel president d'irlanda i les dues cambres de l'oireachtas: el seanad \u00e9ireann (senat) i el d\u00e1il \u00e9ireann (cambra de representants). \u00e1ras an uachtar\u00e1in \u00e9s la resid\u00e8ncia oficial del president d'irlanda, mentre que les dues cambres de l'oireachtas es reuneixen a la leinster house de dubl\u00edn.\n\nel president del pa\u00eds fa les funcions de cap d'estat, essent elegit en mandats de set anys de duraci\u00f3, amb la possibilitat de ser reelegit nom\u00e9s en una ocasi\u00f3. la figura del president \u00e9s principalment cerimonial, tot i que disposa de certs poders constitucionals, essent aconsellat pel consell d'estat. l'oficina t\u00e9 discreci\u00f3 absoluta en algunes \u00e0rees, com ara la de passar una llei al tribunal suprem per valorar-ne la seva constitucionalitat. michael d. higgins es va convertir en el nov\u00e8 president d'irlanda l'11 de novembre de 2011.el taoiseach (primer ministre) \u00e9s el cap de govern del pa\u00eds, essent escollit pel president despr\u00e9s de ser nomenat pel d\u00e1il. la majoria dels taoisigh han estat els l\u00edders pol\u00edtics del partit amb m\u00e9s escons aconseguits a les eleccions nacionals. s'ha convertit en una costum la formaci\u00f3 de coalicions per formar govern, no produint-se cap govern d'un sol partit des del 1989. leo varadkar va succeir a enda kenny com a taoiseach el 14 de juny de 2017.\n\nel seanad est\u00e0 compost per seixanta membres, essent-ne onze nomenats pel taoiseach, sis elegits per dues universitats, i 43 elegits entre representants p\u00fablics de candidatures establertes segons bases vocacionals. el d\u00e1il consta de 158 membres (teachta\u00ed d\u00e1la) escollits per representar els escons de les circumscripcions en qu\u00e8 es divideix el pa\u00eds, essent elegits mitjan\u00e7ant un sistema de representaci\u00f3 proporcional mitjan\u00e7ant el vot \u00fanic transferible.\nel govern est\u00e0 limitat, constitucionalment, a quinze membres. nom\u00e9s dos dels seus membres poden ser elegits del seanad, i el taoiseach, el t\u00e1naiste (viceprimer ministre) i el ministre de finances han de ser obligat\u00f2riament membres del d\u00e1il. el d\u00e1il s'ha de dissoldre cinc anys despr\u00e9s de la seva primera reuni\u00f3, despr\u00e9s de les eleccions pr\u00e8vies, moment en qu\u00e8 s'han de convocar unes eleccions generals pels membres del parlament abans de passats els seg\u00fcents trenta dies des de la seva dissoluci\u00f3. segons la constituci\u00f3 d'irlanda, les eleccions parlament\u00e0ries s'han de celebrar, com a m\u00ednim, cada set anys, tot i que es pot establir un l\u00edmit inferior mitjan\u00e7ant una llei estatut\u00e0ria. el govern actual del pa\u00eds est\u00e0 format per membres del fine gael, liderats per leo varadkar com a taoiseach i simon coveney com a t\u00e1naiste. reb el suport d'un nombre d'independents entre els que es troben shane ross i l'exsenadora katherine zappone. aquest govern en minoria es mant\u00e9 amb el suport sense participaci\u00f3 del fianna f\u00e1il.\nirlanda \u00e9s estat membre de la uni\u00f3 europea des del 1973, tot i que va decidir mantenir-se fora de l'espai schengen. els ciutadans del regne unit poden entrar lliurement al pa\u00eds sense passaport gr\u00e0cies a la common travel area, espai lliure de passaport que compren les illes d'irlanda, la gran bretanya, l'illa de man i les illes del canal. tot i aix\u00ed, es necessita disposar d'algun tipus de document identificatiu en aeroports i ports.\n\n\n=== govern local ===\n\nla llei sobre govern local de 1898 \u00e9s el document constitutiu de l'actual sistema de govern local del pa\u00eds, mentre que la vintena esmena de la constituci\u00f3 de 1999 preveu el seu reconeixement constitucional. no obstant, els vint-i-sis comtats tradicionals d'irlanda no sempre s'adapten exactament amb les divisions administratives actuals, tot i que generalment s'utilitzen com un marc geogr\u00e0fic de refer\u00e8ncia entre la poblaci\u00f3 del pa\u00eds. la llei de reforma del govern local de 2014 va proveir un sistema de trenta-una autoritats locals; vint-i-dos consells comtals, dos consells comtals i municipals, i tres consells municipals. a continuaci\u00f3 es mostren, amb l'excepci\u00f3 de la regi\u00f3 de dubl\u00edn i els tres consells municipals, els districtes municipals.\n\nles autoritats locals s\u00f3n responsables de mat\u00e8ries com la planificaci\u00f3, les carreteres locals, la sanitat i les biblioteques. les circumscripcions del d\u00e1il han de seguir les fronteres dels comtats sempre que sigui possible. els comtats amb m\u00e9s poblaci\u00f3 tenen m\u00e9s d'una circumscripci\u00f3, per\u00f2 generalment no es creuen les fronteres dels comtats. els comtats s'agrupen en vuit regions, cada una de les quals disposa d'una autoritat regional, composta per membres delegats dels diversos comtats i dels consells municipals de la regi\u00f3. les regions no disposen de cap paper administratiu directe, tot i que participen en q\u00fcestions de planificaci\u00f3, coordinaci\u00f3 i elaboraci\u00f3 de dades estad\u00edstiques.\n\n\n== economia ==\n\nl'economia d'irlanda s'ha transformat en anys recents d'una economia agr\u00edcola a una depenent del comer\u00e7, la ind\u00fastria i la inversi\u00f3. el creixement mitj\u00e0 d'irlanda en el per\u00edode de 1995-2000 va ser del 10% anual, i 7% de 2001-2004. la ind\u00fastria, que representa el 46% del producte interior brut, el 80% de les exportacions i el 29% de la for\u00e7a laboral, ha pres el lloc de l'agricultura com el principal sector de l'economia. durant el primer per\u00edode de creixement, irlanda seria coneguda com el tigre celta. encara que l'economia ha estat afectada per la desacceleraci\u00f3 mundial, les taxes de creixement encara s\u00f3n molt elevades: 6% durant el 2001 i 2002, 4% el 2004 i 4,7% el 2005. el creixement, per\u00f2, ha estat acompanyat per inflaci\u00f3, especialment al voltant de la capital, dubl\u00edn, on viu el 30% de la poblaci\u00f3 de l'estat.\nles exportacions han tingut un paper molt important en el creixement de l'estat, per\u00f2, l'economia tamb\u00e9 s'ha beneficiat d'un increment en la despesa del consumidor, en les construccions i en les inversions de negocis. irlanda \u00e9s el major exportador de b\u00e9ns i serveis relacionats amb programari.\nel 2005 el pib per capita d'irlanda era el quart m\u00e9s alt del m\u00f3n (en paritat de poder adquisitiu) darrere de luxemburg, noruega i els estats units. ocupa la vuitena posici\u00f3 mundial de l'\u00edndex de desenvolupament hum\u00e0 del m\u00f3n, elaborat per les nacions unides, i la primera posici\u00f3 de l'\u00edndex de qualitat de vida elaborat per la unitat d'intel\u00b7lig\u00e8ncia de la revista brit\u00e0nica the economist.\n\n\n== geografia humana i societat ==\n\n\n=== etnografia i immigraci\u00f3 ===\nla majoria del poble irland\u00e8s \u00e9s d'origen celta, amb minories vikinga i anglo-normanda, aix\u00ed com escocesa i ga\u00e8lica. irlanda ha experimentat un influx sorprenent d'immigrants dels nous estats de la uni\u00f3 europea i \u00e9s el segon pa\u00eds europeu amb taxa de natalitat estimada m\u00e9s alta en 2020, amb 1,77 fills per dona, darrere de fran\u00e7a amb 1,78. s'estima que 210.000 immigrants han arribat de pol\u00f2nia, litu\u00e0nia, let\u00f2nia i est\u00f2nia. la comunitat asi\u00e0tica ha estat estimada en 22.000 persones i la nigeriana en 9.000.{{quan}\n\n\n=== llengua ===\nl'irland\u00e8s, una llengua de la branca goid\u00e8lica de les lleng\u00fces c\u00e8ltiques, era l'\u00fanic idioma parlat a l'illa fins a la imposici\u00f3 de l'angl\u00e8s en els \u00e0mbits oficials i la p\u00e8rdua de prestigi del ga\u00e8lic, convertit en una parla popular. avui en dia, des de la proclamaci\u00f3 de la rep\u00fablica, \u00e9s cooficial amb l'angl\u00e8s en tot el territori, i segueix sent la llengua majorit\u00e0ria en aquells territoris coneguts com a gaeltachta\u00ed, plural de gaeltacht, encara que es troba en situaci\u00f3 de retroc\u00e9s i davallada, tot i els esfor\u00e7os del govern per fomentar-la. a les altres \u00e0rees, el nivell de coneixement varia enormement segons les estad\u00edstiques, per\u00f2 en general es pot dir que l'angl\u00e8s \u00e9s majoritari a gaireb\u00e9 tot arreu de l'illa. l'aprenentatge de l'irland\u00e8s \u00e9s obligatori en l'educaci\u00f3 prim\u00e0ria i secund\u00e0ria de l'estat.\n\n\n== cultura ==\n\n\n=== literatura ===\ndins la literatura de l'illa d'irlanda, segurament l'element m\u00e9s fam\u00f3s \u00e9s el llibre de kells, tamb\u00e9 conegut com el gran evangelari de sant columba, que \u00e9s un manuscrit il\u00b7lustrat amb motius ornamentals, fet per monjos celtes cap a l'any 800.\npe\u00e7a principal del cristianisme irland\u00e8s i de l'art irland\u00e8s-sax\u00f3, constitueix, tot i estar incomplet, un dels m\u00e9s sumptuosos manuscrits il\u00b7luminats que ha sobreviscut a l'edat mitjana. a causa de la seva bellesa i l'excel\u00b7lent t\u00e8cnica del seu acabat, aquest manuscrit \u00e9s considerat per molts especialistes com un dels m\u00e9s importants vestigis de l'art religi\u00f3s medieval.\nescrit en llat\u00ed, el llibre de kells cont\u00e9 els quatre evangelis del nou testament.\nla poesia irlandesa representa la poesia vernacla m\u00e9s antiga d'europa. els exemples m\u00e9s primerencs, com hem vist, daten del segle vi, i consisteixen generalment en petites obres l\u00edrica que tracten de temes religiosos o naturalistes. van ser compostes freq\u00fcentment pels escrivans als marges dels manuscrits il\u00b7lustrats que ells mateixos copiaven.\nd'irlanda tamb\u00e9 n'han sorgit escriptors com jonathan swift, brendan behan, douglas hyde, flann o'brien, sheridan le fanu, sean o'casey, george berkeley, james joyce, george bernard shaw, richard brinsley sheridan, oliver goldsmith, oscar wilde, bram stoker, w. b. yeats, samuel beckett, herminie t. kavanagh i molts altres.\n\n\n=== tradicions ===\nla festa nacional \u00e9s el 17 de mar\u00e7, en honor del patr\u00f3 d'irlanda; sant patrici (saint patrick), que va fomentar el cristianisme a l'illa. sovint es fa servir la met\u00e0fora de l'expulsi\u00f3 de les serps de l'illa per part del sant per parlar de l'expulsi\u00f3 dels pagans. l'arpa, que apareix a l'escut de la prov\u00edncia de leinster i el tr\u00e8vol de quatre fulles, tamb\u00e9 s\u00f3n s\u00edmbols amb els quals s'identifiquen els irlandesos. tamb\u00e9 es podria parlar del color verd com a senyal identificador dels irlandesos i immigrants arreu del m\u00f3n provinents d'irlanda.\nl'endem\u00e0 de nadal, el 26 de desembre, se celebra sant esteve.\nl'1 de febrer \u00e9s la festa cat\u00f2lica de l'imbolc, candlemas en angl\u00e8s, o purificaci\u00f3 de la verge i presentaci\u00f3 de l'infant jes\u00fas al temple.\naltres celebracions precristianes conserven els seus noms pagans en irland\u00e8s i ara s\u00f3n el nom d'alguns dels mesos de l'any: bealtaine (maig), l\u00fanasa (agost) o samhain (novembre). aquesta \u00faltima, una mena d'equivalent precristi\u00e0 de tots sants, encara \u00e9s celebrada popularment, tot i que amb el nom de halloween.\n\n\n=== cine ===\ndiverses s\u00f3n les figures internacionals que ha aportat el pa\u00eds i que han triomfat a hollywood com maureen o'hara, barry fitzgerald, george brent, arthur shields, maureen o'sullivan, richard harris, peter o'toole, pierce brosnan, gabriel byrne, brendan gleeson, daniel day-lewis, colm meaney, colin farrell, brenda fricker, jonathan rhys-meyers, stuart townsend, cillian murphy, michael gambon i evanna lynch. tamb\u00e9 destaquen directors com neil jordan o jim sheridan.\ndiverses s\u00f3n les pel\u00b7l\u00edcules que s'han rodat al pa\u00eds com braveheart, excalibur,\np.s. i love you, el rei artur: la verdadera hist\u00f2ria que inspir\u00e0 la llegenda,\nsaving private ryan o ballykissangel. tamb\u00e9 cal recordar pel\u00b7l\u00edcules que han evocat la hist\u00f2ria del pa\u00eds com michael collins, basada en la vida del revolucionari irland\u00e8s.\n\n\n=== m\u00fasica ===\ndespr\u00e9s de la independ\u00e8ncia el 1920, moltes persones van mobilitzar-se per a salvar el patrimoni folcl\u00f2ric i musical, descuidat i menyspreat sota l'ocupaci\u00f3 anglesa.\ndes del 1935 l'irish folklore commission va comen\u00e7ar a registrar cantants populars i crear un arxiu (en paper i \u00e0udio) molt ric que mostra la llarga i profunda tradici\u00f3 musical. aquest arxiu encara inspira m\u00fasics d'avui.dins la m\u00fasica tradicional moderna sobresurten enya, the dubliners, tara blaise i the chieftains entre altres, a m\u00e9s de james galway (flautista cl\u00e0ssic). a part de la m\u00fasica tradicional destaquen figures musicals de la darreria del segle xx com christy moore, pat ingolsby, shane macgowan i sin\u00e9ad o'connor, el grup de rock u2, i altres com the corrs, the cranberries, bob geldof, thin lizzy, horslips, rory gallagher, westlife, one direction i chris de burgh.\nun dels cantants de one direction, niall horan va n\u00e9ixer a aquesta rep\u00fablica.\n\n\n=== mitologia ===\nuna part de la mitologia del poble irland\u00e8s est\u00e0 basat en la narraci\u00f3 arturiana amb la princesa isolda (coneguda tamb\u00e9 com a isolda la justa i isolda de la bella), que \u00e9s filla del rei anguish i d'isolda, la reina mare. \u00e9s un dels personatges principals dels poemes trist\u00e0 de b\u00e9roul, tom\u00e0s d'anglaterra i jofr\u00e9 d'estrasburg.\naltres de les llegendes de la mitologia de l'illa s\u00f3n el m\u00edstic leprechaun, savi i adinerat goblin que si enxampes, et regalar\u00e0 el seu or perqu\u00e8 el deixis marxar.\n\n\n=== gastronomia ===\nels exemples m\u00e9s t\u00edpics de plats de la cuina irlandesa s\u00f3n l'irish stew, i tamb\u00e9 el bac\u00f3 amb col (bullits junts). el boxty \u00e9s un altre plat tradicional. a dubl\u00edn \u00e9s molt popular el coddle, que s'elabora amb salsitxes de carn de porc cuita. a irlanda \u00e9s fam\u00f3s l'esmorzar irland\u00e8s, que se serveix principalment amb carn de porc i pot incloure fried potato farls.\nuna de les begudes m\u00e9s associades amb irlanda \u00e9s la guinness que se sol servir als pubs, tot i que tamb\u00e9 \u00e9s popular smithwicks, que a la part continental d'europa s'acostuma a con\u00e8ixer com a kilkenny). sempre est\u00e0 present la tradici\u00f3 celta de prendre sidra, a m\u00e9s del whisky de malta i el caf\u00e8 irland\u00e8s. des de 1794, irlanda produeix un dels licors amb m\u00e9s fama, el licor baileys, consistent en una barreja de crema de llet amb whisky irland\u00e8s, amb un contingut alcoh\u00f2lic final del 17% del volum.\n\n\n=== s\u00edmbols estatals ===\nl'estat comparteix molts dels s\u00edmbols de l'illa d'irlanda, entre els quals destaquen els colors verd i blau, animals com el llebrer irland\u00e8s o el c\u00e9rvol, estructures com les torres rodones o la creu celta, i dissenys com els nusos i les espirals celtes. el shamrock, una tipologia de tr\u00e8vol, ha estat el s\u00edmbol nacional d'irlanda des del segle xvii, quan es va convertir en costum portar-ne un durant la diada de sant patrici. aquests s\u00edmbols s\u00f3n utilitzats tant per les institucions governamentals com per cossos privats de la rep\u00fablica d'irlanda.\nla bandera d'irlanda \u00e9s una tricolor composta pel verd, el blanc i el taronja. la bandera deu els seus or\u00edgens al moviment jove irlanda de mitjans del segle xix, tot i que no es va popularitzar fins al seu \u00fas durant l'al\u00e7ament de pasqua de 1916. els colors representen la tradici\u00f3 ga\u00e8lica (verd) i els seguidors de guillem d'orange a irlanda (taronja), essent el blanc la representaci\u00f3 de l'aspiraci\u00f3 de pau entre els dos. va ser adoptada com la bandera de l'estat lliure d'irlanda el 1922, mantenint-se com l'\u00fanica bandera i ensenya del pa\u00eds. tamb\u00e9 hi ha una bandera naval, una bandera verda amb una arpa groga, establerta en els reglaments de les forces de defensa, i que oneja al pal principal dels vaixells, conjuntament amb la bandera nacional, en algunes circumst\u00e0ncies (per exemple, quan un vaixell no est\u00e0 en moviment). es basa en una ensenya no oficial d'irlanda utilitzada entre els segles xviii i xix i la bandera verda tradicional d'irlanda datada ja durant el segle xvi.al igual que la banderal nacional, l'himne nacional, amhr\u00e1n na bhfiann (en angl\u00e8s: a soldier's song; \"una can\u00e7\u00f3 del soldat\"), remunta les seves arrels a l'al\u00e7ament de pasqua, moment en qu\u00e8 la can\u00e7\u00f3 va ser cantada pels rebels. tot i que va ser publicada, originalment, en angl\u00e8s, el 1912, va ser tradu\u00efda a l'irland\u00e8s el 1923, essent actualment la versi\u00f3 cantada m\u00e9s habitualment avui dia. la can\u00e7\u00f3 va ser adoptada oficialment com l'himne de l'estat lliure d'irlanda el 1926, i actualment segueix essent l'himne nacional de l'estat. les primeres quatre estrofes de la tornada, seguides per les darreres cinc de la can\u00e7\u00f3, constitueixen l'himne presidencial.\nl'escut d'irlanda es va originar com l'escut dels monarques d'irlandes, essent enregistrat com l'escut del rei d'irlanda durant el segle xii. a partir de la uni\u00f3 de les corones d'anglaterra, esc\u00f2cia i irlanda el 1603, apareixia quarterat a l'escut del regne unit. actualment \u00e9s l'escut personal del president d'irlanda, mentre aquest o aquesta assumeix el c\u00e0rrec, i s'oneja com l'estendard presidencial. el s\u00edmbol de l'arpa s'utilitza molt habitualment per part de l'estat per marcar documents oficials, monedes irlandeses i al segell del president d'irlanda.\n\n\n== refer\u00e8ncies ==\n\n\n== bibliografia ==\n\nbibliografia addicional\n\n\n== vegeu tamb\u00e9 ==\nconflicte nord-irland\u00e8s\ndia de sant patrici\nirlanda del nord\nllista de peixos de la rep\u00fablica d'irlanda\nregne d'irlanda\n\n\n== enlla\u00e7os externs ==\nlloc web oficial del turisme d'irlanda\npresid\u00e8ncia de la rep\u00fablica d'irlanda\nguia turistica d'irlanda arxivat 2006-04-18 a wayback machine.\nsocietat de benefic\u00e8ncia dels catalans de dubl\u00edn\ndiari liffey"