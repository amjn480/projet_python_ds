"homosexualitet kan syfta p\u00e5 sexuell attraktion eller k\u00e4rlek till en person av samma k\u00f6n, sexuellt beteende mellan organismer av samma k\u00f6n eller en sexuell preferens f\u00f6r en organism av samma k\u00f6n. n\u00e4r man beskriver det senare \u00e5syftas en varaktig sexuell och romantisk attraktion till det egna k\u00f6net, som inte n\u00f6dv\u00e4ndigtvis avspeglas i det sexuella beteendet. homosexualitet kontrasteras med heterosexualitet (attraktion, uppf\u00f6rande eller sexuell preferens mellan motsatta k\u00f6n), bisexualitet (b\u00e5da k\u00f6n) och asexualitet (inget av k\u00f6nen).\n\n\n== etymologi ==\nordet homosexuell \u00e4r en hybridordbildning, f\u00f6rst k\u00e4nd fr\u00e5n ett brev skrivet 1868 av f\u00f6rfattaren karl maria kertbeny,\nav grekiskans hom\u03ccs, som betyder \"samma\" och latinets sexus som betyder \"k\u00f6n\". i samma brev myntade han \u00e4ven uttrycket \"heterosexualitet\" som en antonym. begreppen fick 1886 stor spridning i och med att richard von krafft-ebing anv\u00e4nde dem i sitt bokverk psychopathia sexualis.bakgrunden f\u00f6r dessa och andra varianter var att det i modern tid, fram till mitten av 1800-talet, inte fanns n\u00e5gon klinisk  term f\u00f6r samk\u00f6nad attraktion. fyra \u00e5r innan kertbeny introducerade \"homosexuell\", myntade karl heinrich ulrichs termen \"uranism\", d\u00e4r \"urning\" syftade p\u00e5 homosexuella m\u00e4n och \"uringinnor\" p\u00e5 kvinnor. 1870 myntade carl westphal uttrycket \"kontr\u00e4r sexuell k\u00e4nsla\". 1883 myntades begreppet sexual inversion i storbritannien, vilket h\u00e4rstammade fr\u00e5n italiensk psykologisk litteratur. de olika termerna, och flera andra, anv\u00e4ndes parallellt kring sekelskiftet, men kring 1910 hade begreppet \"homosexualitet\" etablerats inom tysk klinisk litteratur vilket \u00e4ven innebar att begreppet hade f\u00e5tt f\u00e4ste i svenska spr\u00e5ket. i svenska dagstidingar d\u00f6k ordet \"homosexuell\" upp f\u00f6rsta g\u00e5ngen 1902, i och med att den tyska industrialisten friedrich alfred krupps homosexeulla f\u00f6rbindelser avsl\u00f6jades av tidningen vorw\u00e4rts.\u00e4ven om \"homosexuell\" \u00e5syftar b\u00e5de m\u00e4ns och kvinnors attraktion, f\u00f6rekommer \u00e4ven begreppet lesbisk vilket specifikt \u00e5syftar k\u00e4rlek mellan kvinnor. begreppet alluderar p\u00e5 den grekiska lyrikern sapfo fr\u00e5n lesbos, som i sin dikting uttryckte starka, romantiska k\u00e4nslor gentemot kvinnor. ett annat \u00e4ldre begrepp f\u00f6r en homosexuell kvinna \u00e4r tribad. order kommer fr\u00e5n grekiskans tribas (\u03c4\u03c1\u03b9\u03b2\u03ac\u03c2), fr\u00e5n trib\u014d (\u03c4\u03c1\u03af\u03b2\u03c9) \"gnugga\".\u00e4ldsta k\u00e4nda k\u00e4llan d\u00e4r homofil f\u00f6rekommer \u00e4r fr\u00e5n 1948, \u00e4ven om begreppet anv\u00e4nts l\u00e4ngre i talspr\u00e5k.ordet b\u00f6g har en omtvistad betydelse men kommer f\u00f6rmodligen fr\u00e5n b\u00f6gis, bonde p\u00e5 m\u00e5nsing. knallar och g\u00e5rdfarihandlare talade huvudsakligen om b\u00f6nder som kunder eller som offer f\u00f6r bedr\u00e4geri, och den meningen importerades till stockholm under stadens tillv\u00e4xt till storstad omkring sekelskiftet. d\u00e4r tog stadens underskikt, kriminella och prostituerade, \u00f6ver begreppet och gav det en ny betydelse i form av en potentiell kund, eller ett potentiellt offer f\u00f6r r\u00e5n eller fickst\u00f6ld. med tiden kom begreppet att kopplas specifikt till manliga prostituerade och homosexuella m\u00e4n. detta skulle ge ordet en snarlik men parallell etymologi till engelskans gay och tyskans schwul, som b\u00e5da ocks\u00e5 ursprungligen ben\u00e4mnde prostituerade m\u00e4n i framv\u00e4xande storst\u00e4der.alternativt kan b\u00f6g komma fr\u00e5n samma ursprung som engelskans bugger och franskans bougre, som b\u00e5da har sitt ursprung i (f\u00f6rmodligen falska) rykten om bogomilerna, en k\u00e4ttarr\u00f6relse i balkan. katolska kyrkan, som utrotade sekten under medeltiden, anklagade dem och andra k\u00e4ttare f\u00f6r att uppmuntra sina medlemmar till analsex. ordet buger som anv\u00e4ndes i svenskan parallellt med b\u00f6g och b\u00f6gis omkring \u00e5r 1900, bland annat av august strindberg, kom f\u00f6rmodligen fr\u00e5n det h\u00e4r ursprunget, om inte annat.ordet flata tros anspela p\u00e5 en \"okvinnlig\" kroppsform.\n\n\n== historia ==\n\n\n=== antiken ===\nflera kejsare i romerska riket hade enligt samtida historieskrivare manliga \u00e4lskare. dessa ber\u00e4ttelser \u00e4r dock ofta inl\u00e4gg i debatten, och historieskrivarna visar starka tendenser till f\u00f6rsvar av gamla republiken. genomg\u00e5ende saknas dock n\u00e4rmare beskrivning av kvinnlig homosexualitet, mer \u00e4n som n\u00e5got potentiellt farligt i vissa romerska k\u00e4llor. sapfo \u00e4r ett av de mest k\u00e4nda exemplen p\u00e5 kvinnlig homosexualitet under antiken, d\u00e5 hon skrev dikter om att \u00e4lska andra kvinnor. \u00f6n hon bodde p\u00e5 kallas lesbos och \u00e4r \u00e4ven grunden till ordet lesbisk som vi anv\u00e4nder idag.\n\n\n=== kina ===\nen av de \u00e4ldsta beskrivningarna av manlig homosexualitet i kina \u00e5terfinns i zhanguoce, ett verk fr\u00e5n 300-talet f.kr., och avser en h\u00e4rskare som levde cirka 100 \u00e5r tidigare. enligt robert van gulik \u00e5terfinns sedan m\u00e5nga ber\u00e4ttelser fr\u00e5n handynastin, de sex dynastiernas period och norra songdynastin f\u00f6r att senare inte vara uppseendev\u00e4ckande vanligt, men \u00e4nd\u00e5 mer tolererat \u00e4n i europa under qingdynastin. sexualhandb\u00f6cker riktade sig uttryckligen till gifta par och inneh\u00f6ll, till skillnad fr\u00e5n historieverk och romaner, inga beskrivningar av homosexualitet. analysen av samk\u00f6nade relationer i historieb\u00f6ckerna kunde variera mellan f\u00f6rd\u00f6mande i de fall den ena parten skaffade sig otillb\u00f6rliga f\u00f6rdelar, ofta i form av pengar eller makt, genom relationen, till prisande, n\u00e4r relationen inspirerade till konstn\u00e4rliga verk.\n\n\n=== medeltiden ===\ni judisk-kristen kultur betraktas homosexualitet normalt som synd. den bysantinske kejsaren justinianus i inf\u00f6rde p\u00e5 500-talet d\u00f6dsstraff f\u00f6r homosexuella, men i senare tidigmedeltida k\u00e4llor \u00e4r straffet botg\u00f6ring inom kyrkan. d\u00f6dsstraffet \u00e5terkom genom kyrkliga reformer under h\u00f6gmedeltiden. sexualbrott likst\u00e4lldes med k\u00e4tteri, ett brott mot gud, och de homosexuella blev offer f\u00f6r inkvisitionens h\u00e4rjningar. i sverige n\u00e4mns beskyllningar om manlig homosexualitet som ett okv\u00e4dingsord i \u00e4ldre v\u00e4stg\u00f6talagens (cirka 1280) r\u00e4ttsl\u00f6sabalk.\nunder senmedeltiden i frankrike kunde tv\u00e5 personer av samma k\u00f6n skriva ett juridiskt giltigt kontrakt \"affr\u00e9rement\" (\"broderskap\", fritt \u00f6versatt). kontraktet skrevs med vittnen och en notarie, och undertecknarna lovade varandra i kontraktet att dela liv och tillg\u00e5ngar. att denna form av kontrakt \u00f6ver huvud taget hade n\u00e5gon form av koppling till homosexualitet ifr\u00e5gas\u00e4tts dock av de flesta forskare.[k\u00e4lla beh\u00f6vs]\n\n\n=== nya tiden ===\nunder ren\u00e4ssansen var fortfarande homosexuella handlingar strikt f\u00f6rbjudna. det f\u00f6rekom dock subkulturer, och det fanns exempel p\u00e5 homoerotisk litteratur; ett exempel \u00e4r shakespeares sonetter[k\u00e4lla beh\u00f6vs].\ni b\u00e5de det protestantiska och det katolska europa betraktades manlig homosexualitet som en stor synd som var f\u00f6rbjuden med d\u00f6dsstraff. manlig homosexualitet betraktades som betydligt v\u00e4rre \u00e4n kvinnlig, d\u00e4rf\u00f6r att samlag definierades som penetration, vilket innebar att lesbiska kvinnor per definition inte ans\u00e5gs \u00e4gna sig \u00e5t sex. kvinnliga homosexuella blev d\u00e4rf\u00f6r inte lika f\u00f6rf\u00f6ljda som manliga: i den minoritet av fall en kvinna st\u00e4lldes inf\u00f6r r\u00e4tta f\u00f6r homosexualitet var det mycket l\u00e4ttare f\u00f6r henne att bli frik\u00e4nd \u00e4n det var f\u00f6r en man, eftersom domstolarna vanligen kr\u00e4vde att den ena kvinnan hade kl\u00e4tt ut sig till en man och penetrerat den andra kvinnan med hj\u00e4lp av ett redskap som en penisattrapp, f\u00f6r att en f\u00e4llande dom skulle vara m\u00f6jlig. avr\u00e4ttningar av manliga homosexuella var betydligt vanligare, och den kanske st\u00f6rsta jakten p\u00e5 manliga homosexuella i europa \u00e4gde rum i nederl\u00e4nderna under 1700-talet, n\u00e4r hundratals m\u00e4n ska ha avr\u00e4ttats, m\u00e5nga av dem sj\u00f6m\u00e4n.transvestism betraktades i sammanhanget som ett tecken p\u00e5 homosexualitet och det f\u00f6rekom avr\u00e4ttningar av transvestiter av b\u00e5da k\u00f6nen f\u00f6r att ha burit det motsatta k\u00f6nets kl\u00e4der, n\u00e5got som var f\u00f6rbjudet i bibeln.under 1800-talet hade homosexualitet alltmer kommit att bli betraktad som en sjukdom snarare \u00e4n som en synd och alltmer belagd med f\u00e4ngelse och straffarbete snarare \u00e4n avr\u00e4ttning, och det betraktades som sodomi. under 1800- och 1900-talen, n\u00e4r homosexualitet alltmer b\u00f6rjade ses som en sjukdom, blev kvinnlig homosexualitet ocks\u00e5 uppm\u00e4rksammad i lika h\u00f6g grad som manlig.\n\n\n==== tyskland ====\n\nunder kejsartiden i berlin hade staden gjort sig ett rykte som en dekadent stad. det var framf\u00f6rallt under 1920-talet som staden kom att bli ett centrum f\u00f6r homosexuella. 1922 ledde l\u00e4karen magnus hirschfeld v\u00e4rldens f\u00f6rsta gaydemonstration i berlin tillsammans med 400 andra m\u00e4n f\u00f6r att upph\u00e4va paragraf 175 i den tyska lagboken, en lag som f\u00f6rbj\u00f6d k\u00f6nsumg\u00e4nge mellan m\u00e4n. attityderna i berlin under denna tid var att i stort sett allt var till\u00e5tet. detta \u00e4ndrades efter nazisternas makt\u00f6vertagande 1933. omkring 10 000 homosexuella m\u00e4n s\u00e4ndes till koncentrationsl\u00e4ger och lesbiska trakasserades. efter kriget 1945 och delningen av berlin levde gaylivet vidare i vissa delar av \u00f6stberlin och i v\u00e4stberlin expanderade gayklubbarna kring det redan v\u00e4lk\u00e4nda gayomr\u00e5det kring nollendorfplatz. idag utg\u00f6r berlin \u00e5ter en frizon och centrum f\u00f6r homosexuella, mycket tack vare stadens liberala regler. efter tysklands \u00e5terf\u00f6rening har berlins gayliv ut\u00f6kats ytterligare och berlin \u00e4r idag en av v\u00e4rldens gayt\u00e4taste vad g\u00e4ller antalet homosexuella samt antalet gayklubbar.\n\n\n==== nederl\u00e4nderna ====\np\u00e5 slutet av 1950-talet utgjorde amsterdam ett centrum f\u00f6r homosexuella med b\u00e5de politiska organisationer och en egen subkultur. antalet st\u00e4llen f\u00f6r homosexuella att tr\u00e4ffas p\u00e5 ut\u00f6kades och gatan warmoesstraat fick en stor koncentration av gayst\u00e4llen.\n\n\n==== usa ====\nunder 1960-talet v\u00e4xte en politiskt medveten gayr\u00f6relse med r\u00f6tter i fr\u00e4mst san francisco och new york fram som f\u00f6rde upp de homosexuellas r\u00e4ttigheter p\u00e5 den politiska dagordningen och predikade stolthet (pride) \u00f6ver den sexuella l\u00e4ggningen. mycket av den moderna gayr\u00f6relsens grund g\u00e5r ocks\u00e5 h\u00e4r att s\u00f6ka i det upplopp 1969 efter ett polistillslag p\u00e5 den av homosexuella, och transpersoner, ofta bes\u00f6kta klubben stonewall. san francisco \u00e4r idag k\u00e4nt f\u00f6r sin stora andel homosexuella samt att man \u00e4ven har usa:s st\u00f6rsta pridefirande. den liberala staden blev en tillflyktsort f\u00f6r homosexuella fr\u00e5n andra mer konservativa delar av usa.\n\n\n==== sverige ====\n\nfram till 1944 kunde homosexuella samlag i sverige bestraffas med straffarbete i h\u00f6gst tv\u00e5 \u00e5r. efter en motion fr\u00e5n vilhelm lundstedt 1933 b\u00f6rjade en avkriminalisering diskuteras, men inte f\u00f6rr\u00e4n den moralkonservative justitieministern k.g. westman avgick kunde homosexuella handlingar avkriminaliseras 1944. sedan betraktades homosexualitet ist\u00e4llet som en sjukdom fram till 1979. sedan slutet av 1980-talet har homosexuella i sverige gradvis f\u00e5tt allt st\u00f6rre r\u00e4ttigheter, inklusive r\u00e4tten till samk\u00f6nad adoption (2003) och r\u00e4tten att ing\u00e5 samk\u00f6nat \u00e4ktenskap (2009).\n\n\n== homosexuellas villkor ==\n\n\n=== \u00e4ktenskap och registrerat partnerskap ===\nvissa av v\u00e4rldens l\u00e4nder till\u00e5ter samk\u00f6nat \u00e4ktenskap eller registrerat partnerskap. se \u00e4ven samk\u00f6nad adoption.\n\n\n=== att komma ut ===\nm\u00e5nga homosexuella beskriver det som sv\u00e5rt att ber\u00e4tta att man \u00e4r homosexuell f\u00f6r sin omgivning, fr\u00e4mst med tanke p\u00e5 vad omgivningen ska tycka. det finns flera rapporterade fall av hedersmord och sj\u00e4lvmord efter att homosexuella kommit ut.[k\u00e4lla beh\u00f6vs] samtidigt upplevs processen n\u00f6dv\u00e4ndig f\u00f6r att man ska kunna leva \u00e4rligt med sig sj\u00e4lv. m\u00e5nga m\u00f6ter dock f\u00f6rst\u00e5ende f\u00f6r\u00e4ldrar, anh\u00f6riga och kamrater. n\u00e4tverket stolta f\u00f6r\u00e4ldrar till hbtq-barn deltar regelbundet i bland annat stockholms pride-festival.\n\n\n=== f\u00f6rf\u00f6ljelse och f\u00f6rdomar ===\nv\u00e4rldsh\u00e4lsoorganisationen klassificerade homosexualitet som en sinnessjukdom till 1990. detta innebar att homosexuella i hela v\u00e4rlden betraktades som sinnessjuka.\nunder 1950-talets mccarthyism i usa p\u00e5gick tillsammans med f\u00f6rf\u00f6ljelsen av kommunister ocks\u00e5 propaganda mot homosexuella, genom att i v\u00e4rldsh\u00e4lsoorganisationens icd klassificera homosexualitet som en sinnessjukdom j\u00e4mf\u00f6rbar med schizofreni, n\u00e5got som kritiker av homosexualitet fortfarande tidvis p\u00e5st\u00e5r. homosexuella f\u00f6rf\u00f6ljdes under samma tid i sovjetunionen, kuba och alla andra l\u00e4nder som enligt d\u00e5varande syn p\u00e5 homosexualitet betraktade dem som sjuka. homosexualitet avf\u00f6rdes fr\u00e5n icd p\u00e5 beg\u00e4ran fr\u00e5n en amerikansk organisation, american psychological association. kina avf\u00f6rde homosexualitet som en sinnessjukdom f\u00f6rst \u00e5r 2001.i sverige sprids enligt rfsl ungdom i dag f\u00f6rdomar inom skolan och i l\u00e4rob\u00f6cker om sexualitet och biologi. exempelvis f\u00f6rekom att homosexuella beskrevs som pedofiler i undervisningslitteratur, b\u00e5de \u00e4ldre s\u00e5dan och i skolb\u00f6cker som anv\u00e4ndes 2004. dessa b\u00f6cker har m\u00e5nga skolor slutat anv\u00e4nda.uppfattningen att homosexuella m\u00e4n alltid eller mycket oftare \u00e4n genomsnittsbefolkningen \u00e4r pedofiler \u00e4r en f\u00f6rdom som leder till mycket problem f\u00f6r homosexuella.\n\n\n=== homosexuellas villkor i v\u00e4rlden ===\njuridiska och sociala villkor f\u00f6r homosexualitet varierar starkt i olika delar av v\u00e4rlden. i allm\u00e4nhet \u00e4r mer sekulariserade l\u00e4nder i v\u00e4stv\u00e4rlden mest till\u00e5tande och mer religi\u00f6st pr\u00e4glade l\u00e4nder i exempelvis den muslimska v\u00e4rlden mest restriktiva.\n\n\n==== afrika ====\nden 14 november 2006 antog sydafrikas parlament med r\u00f6stsiffrorna 230 f\u00f6r och 40 emot en ny lag som ger homosexuella i landet samma m\u00f6jligheter som \u00f6vriga medborgare att ing\u00e5 \u00e4ktenskap. d\u00e4rmed blev sydafrika det f\u00f6rsta afrikanska land att inf\u00f6ra en k\u00f6nsneutral \u00e4ktenskapslagstiftning. i mauretanien kan muslimska m\u00e4n d\u00f6mas till d\u00f6den genom stening enligt en lag inf\u00f6rd \u00e5r 1984 men \u00e5r 2016 hade ingen \u00e4nnu avr\u00e4ttats. kvinnor kan d\u00f6mas till f\u00e4ngelse. i nigeria kan homosexuella d\u00f6mas till f\u00e4ngelse men vissa delstater har inf\u00f6rt sharialagar och f\u00f6reskriver d\u00f6dsstraff f\u00f6r m\u00e4n. en lag ifr\u00e5n januari 2016 f\u00f6rbjuder homosexuella fr\u00e5n att h\u00e5lla m\u00f6ten och bilda f\u00f6reningar. i somalia f\u00f6reskriver lagen f\u00e4ngelse, men i landets s\u00f6dra delar har sharialag inf\u00f6rts och homosexuella kan d\u00f6mas till d\u00f6den. i sudan kan de som gripits tre g\u00e5nger f\u00f6r homosexuella handlingar d\u00f6mas till d\u00f6den, f\u00f6rsta och andra gripandet har sp\u00f6straff och f\u00e4ngelse i straffskalan.\n\n\n==== asien ====\ndet finns beskrivningar av homosexuellt beteende fr\u00e5n kina som g\u00e5r tillbaka till 500-talet f.kr.[k\u00e4lla beh\u00f6vs] fr\u00e5n japan finns minst 1 000 \u00e5r gamla beskrivningar.[k\u00e4lla beh\u00f6vs] i inget av l\u00e4nderna s\u00e5gs homosexuella handlingar i sig som omoraliska, varken av religionen eller samh\u00e4llet i stort \u00e4ven om ett \u00f6verdrivet intresse f\u00f6r det egna eller motsatta k\u00f6net ofta kritiserades d\u00e5 man ans\u00e5g att det ledde m\u00e4nniskor bort fr\u00e5n deras samh\u00e4lleliga plikter. influenser under 1800-talet fr\u00e5n v\u00e4st f\u00f6r\u00e4ndrade dock gradvis synen p\u00e5 homosexualitet mot att likna v\u00e4stv\u00e4rldens syn.\ni dagens japan finns inga lagar mot homosexualitet och det finns ett antal lagar som skyddar homosexuellas intressen. det lokala styret i tokyo har stiftat lagar mot diskriminering p\u00e5 grund av sexuell l\u00e4ggning i arbetslivet.\ni kina var homosexuella handlingar kriminella fram till 1997, n\u00e4r lagen om sodomi avskaffades. \u00e5r 2001 avf\u00f6rdes homosexualitet fr\u00e5n den officiella listan \u00f6ver mentala st\u00f6rningar. samk\u00f6nade \u00e4ktenskap \u00e4r inte till\u00e5tna \u00e4ven om id\u00e9n har framf\u00f6rts fr\u00e5n etablerat h\u00e5ll (exempelvis av den k\u00e4nda sexologen li yinhe). i hongkong avskaffades lagen om sodomi 1991 och i taiwan lagstiftades i maj 2007 om f\u00f6rbud mot diskriminering av arbetare och arbetss\u00f6kande p\u00e5 grund av sexuell l\u00e4ggning.i korea har homosexualitet l\u00e4nge varit ett relativt ok\u00e4nt fenomen och \u00e4n idag diskuteras fr\u00e5gan s\u00e4llan \u00f6ppet. i nordkorea \u00e4r homosexualitet till\u00e5tet, \u00e4ven om man fr\u00e5n officiellt h\u00e5ll tar avst\u00e5nd fr\u00e5n den promisku\u00f6sa, klassbevarande och konsumtionsbetonade inst\u00e4llning som man anser att gay-kulturen i v\u00e4stv\u00e4rlden f\u00f6rmedlar. i sydkorea \u00e4r homosexualitet till\u00e5tet f\u00f6r civilpersoner, men att ut\u00f6va sin homosexualitet klassas enligt artikel 92 i den milit\u00e4ra brottsbalken som sexuella trakasserier och bestraffas med upp emot ett \u00e5rs f\u00e4ngelse.[k\u00e4lla beh\u00f6vs] homosexualitet klassas \u00e4ven som en mentalsjukdom inom den sydkoreanska milit\u00e4ren och kan leda till avsked eller tv\u00e5ngsintagning.[k\u00e4lla beh\u00f6vs]i afghanistan n\u00e4mner inte lagarna specifikt homosexuella handlingar men artikel 130 i konstutitionen medger att sharialag till\u00e4mpas och d\u00e4rmed \u00e4r homosexuella handlingar f\u00f6rbjudna med d\u00f6dsstraff i straffskalan. inga d\u00f6dsstraff har utf\u00f6rts sedan talibanerna f\u00f6rlorade makten \u00e5r 2001. efter att talibanerna tagit \u00f6ver makten \u00e5r 2021 s\u00e5 har situationen blivit v\u00e4rre i afghanistan f\u00f6r homosexuella. man f\u00f6rs\u00f6ker \u00e4ven kriminalisera homosexualitet.\n\n\n==== eu ====\nhomosexuella relationer \u00e4r lagliga i alla eu:s medlemsstater. knappt h\u00e4lften av l\u00e4nderna har n\u00e5gon typ av lagstiftning som till\u00e5ter samk\u00f6nade par att registrera sina partnerskap, bland annat danmark, frankrike, storbritannien, sverige (under avveckling till f\u00f6rm\u00e5n f\u00f6r \u00e4ktenskap), tjeckien och tyskland. f\u00f6r tillf\u00e4llet till\u00e5ter belgien, nederl\u00e4nderna, finland, sverige, danmark, tyskland och spanien \u00e4ktenskap mellan personer av samma k\u00f6n. samk\u00f6nade par har ocks\u00e5 r\u00e4tt att bli pr\u00f6vade f\u00f6r adoption i belgien, nederl\u00e4nderna, spanien, sverige, storbritannien. i danmark och tyskland kan dessa pr\u00f6vas f\u00f6r s\u00e5 kallad n\u00e4rst\u00e5endeadoption.\ninom eu kr\u00e4ver man att medlemsstaterna inte f\u00e5r ha n\u00e5gon lagstiftning som f\u00f6rbjuder homosexuella relationer, eller lagstiftning som s\u00e4tter myndighets\u00e5ldern f\u00f6r homosexuella relationer h\u00f6gre \u00e4n den f\u00f6r heterosexuella dito.\nh\u00e4rtill m\u00e5ste alla medlemsl\u00e4nderna enligt direktiv 78/2000 f\u00f6rbjuda diskriminering p\u00e5 grund av sexuell l\u00e4ggning inom arbetslivet. alla medlemsl\u00e4nderna har implementerat detta f\u00f6rbud i sin nationella lagstiftning, med lettland som sista land \u00e5r 2006.\ni januari 2006 r\u00f6stade europaparlamentet med stor majoritet f\u00f6r en resolution som kraftigt f\u00f6rd\u00f6mer homofobi och rekommenderar medlemsstaterna att likast\u00e4lla homosexuella med heterosexuella i lag, samt att inte f\u00f6rbjuda prideparader och liknande. alla de svenska ledam\u00f6terna r\u00f6stade f\u00f6r resolutionen.\n\n\n===== sverige =====\n\ni sverige kan sedan den 1 maj 2009 tv\u00e5 personer av samma k\u00f6n ing\u00e5 \u00e4ktenskap. fr\u00e5n mitten p\u00e5 1990-talet kunde de ing\u00e5 registrerat partnerskap, vilket de nu kan v\u00e4lja att omvandla till \u00e4ktenskap eller beh\u00e5lla som det \u00e4r. det finns en diskrimineringslag som f\u00f6rbjuder diskriminering p\u00e5 grund av sexuell l\u00e4ggning inom arbetslivet, utbildningsv\u00e4sendet, vid erbjudande av varor, bost\u00e4der och tj\u00e4nster och m\u00e5nga andra samh\u00e4llsomr\u00e5den.\nriksf\u00f6rbundet f\u00f6r homosexuellas, bisexuellas och transpersoners r\u00e4ttigheter, rfsl, k\u00e4mpar f\u00f6r hbtq-personers likaber\u00e4ttigande.\n\n\n==== mellan\u00f6stern ====\ni jemen kan enligt 1994 \u00e5rs strafflagar gifta m\u00e4n d\u00f6mas till d\u00f6den genom stening. ogifta m\u00e4n kan d\u00f6mas till piskrapp och upp till ett \u00e5r i f\u00e4ngelse. kvinnor kan d\u00f6mas till maximalt sju \u00e5r i f\u00e4ngelse. i irans sharialagar kan homosexuellt samlag straffas med d\u00f6den och m\u00e4n kan d\u00f6mas till sp\u00f6straff f\u00f6r andra handlingar. kvinnor kan d\u00f6mas till sp\u00f6straff. enligt saudiarabiens tolkning av sharia-lag kan en gift muslimsk man eller en icke-muslimsk man som har en sexuell relation med en man d\u00f6mas till d\u00f6den genom stening. i qatar g\u00e4ller sharia-lagarna endast muslimer och omfattar alla utom\u00e4ktenskapliga sexuella handlingar oavsett l\u00e4ggning. i f\u00f6renade arabemiraten \u00e4r r\u00e4ttsl\u00e4get oklart huruvida d\u00f6dsstraffet skall till\u00e4mpas f\u00f6r homosexuella handlingar i konsensus eller endast f\u00f6r homosexuell v\u00e5ldt\u00e4kt. enligt amnesty international har inte d\u00f6dsstraffet f\u00f6r homosexuella handlingar till\u00e4mpats. alla utom\u00e4ktenskapliga sexuella handlingar \u00e4r straffbara.israel anses vara det mest toleranta landet i mellan\u00f6stern till homosexuella.\n\n\n==== usa ====\nh\u00f6gsta domstolen legaliserade 26 juni 2015 samk\u00f6nade \u00e4ktenskap i hela usa. tidigare, 2003, ogiltigf\u00f6rklarade usa:s h\u00f6gsta domstolen flera delstatslagar som kriminaliserade sodomi.\nm\u00e5nga delstater i usa f\u00f6ljde dock inte h\u00f6gsta domstolens beslut och det var 2014 olagligt med sodomi i 12 delstater i usa.tidigare var \u00f6ppet homosexuella f\u00f6rbjudna att tj\u00e4nstg\u00f6ra inom usa:s v\u00e4pnade styrkor genom policyn \"don't ask, don't tell\", den 18 december 2010 r\u00f6stade amerikanska senaten om f\u00f6rbudet och upph\u00e4vde den med 65 f\u00f6r och 31 mot.\n\n\n== homosexualitet i djurv\u00e4rlden ==\n\nefter publiceringen av bruce bagemihls biological exuberance: animal homosexuality and natural diversity 1999 har forskare i st\u00f6rre skala b\u00f6rjat publicera sina observationer. nu har vetenskapliga observationer visat p\u00e5 homosexuellt beteende hos cirka 1 500 djurarter. bruce bagemihl beskriver homosexuellt beteende hos olika arter, fr\u00e5n elefanter och orangutanger till bananflugor och tarmmask. i boken skrivs \u00e4ven att homosexuella relationer ibland kan leda till evolution\u00e4ra f\u00f6rdelar. flera fall av svarta svanhannar som lever ihop i australien har dokumenterats och de \u00e4gg som honorna l\u00e4gger i deras reden innan de jagas bort, har hela tio g\u00e5nger s\u00e5 stor chans att \u00f6verleva j\u00e4mf\u00f6rt med ungarna i ett heterosexuellt svanpar.\n\n\n== uppfattningar, teorier och forskning om homosexualitet ==\nhomosexualitet klassas allm\u00e4nt, precis som bi- och heterosexualitet, som en sexuell l\u00e4ggning. det finns emellertid, och har historiskt funnits, olika uppfattningar om homosexualitet och en motvilja mot den. likas\u00e5 har homosexualitet, p\u00e5 samma s\u00e4tt som andra l\u00e4ggningar, fr\u00e5n socialkonstruktivistiskt h\u00e5ll setts som konstruerad. denna punktlista skall inte ses som om de olika teorierna har en inb\u00f6rdes ordning. under 2019 har man kunnat sl\u00e5 fast att det inte finns n\u00e5gon specifik gen som skulle orsaka homosexualitet. dock fann man att fem genkombinationer var vanligare bland homosexuella.\nen teori \u00e4r att hormonell p\u00e5verkan i fosterlivet bidrar till att forma m\u00e4nniskors sexualitet. flickfoster som uts\u00e4tts f\u00f6r mycket testosteron och pojkfoster som uts\u00e4tts f\u00f6r lite testosteron kan enligt teorin utveckla en homosexuell l\u00e4ggning.\nen annan liknande teori g\u00e5r ut p\u00e5 att heterosexuella m\u00e4n har en epigenetisk modifiering som g\u00f6r dem k\u00e4nsligare f\u00f6r p\u00e5verkan fr\u00e5n hormoner som testosteron och att heterosexuella kvinnor p\u00e5 motsvarande s\u00e4tt har en epigenetisk modifiering som g\u00f6r dem mindre k\u00e4nsliga f\u00f6r testosteron. homosexualitet kan enligt teorin uppst\u00e5 om ett flickfoster \u00e4rver ett metyliseringsm\u00f6nster fr\u00e5n sin far som \u00f6kar k\u00e4nsligheten f\u00f6r testosteron eller om ett pojkfoster \u00e4rver ett metyliseringsm\u00f6nster fr\u00e5n sin mor som minskar k\u00e4nsligheten f\u00f6r testosteron.\ninom psykologin har det tidigare funnits en tro att homosexualitet skulle vara en sjukdom, den bilden har f\u00f6r\u00e4ndrats kraftigt. the american psychological association (det amerikanska psykologf\u00f6rbundet) anser f\u00f6ljande:\"psykologer, psykoterapeuter och andra professionella personer \u00e4r eniga om att homosexualitet inte \u00e4r en sjukdom, psykisk st\u00f6rning eller k\u00e4nslom\u00e4ssigt problem. \u00f6ver 35 \u00e5r av objektiv, v\u00e4l anpassad vetenskaplig forskning har visat att homosexualitet inte \u00e4r f\u00f6renad med mentala st\u00f6rningar eller emotionella eller sociala problem. homosexualitet var en g\u00e5ng i tiden trott att vara en mental sjukdom d\u00e4rf\u00f6r att psykiatrin och samh\u00e4llet hade f\u00f6rvanskad information. tidigare var studier av homosexuella, lesbiska och bisexuella m\u00e4nniskor enbart studier av de som gick i terapi, vilket gav f\u00f6rvanskade resultat. n\u00e4r forskarna examinerade data om personer som inte gick i terapi fann man snabbt att id\u00e9n om att homosexualitet skulle vara en mental sjukdom var falsk.\"ray blanchard och hans forskningsteam har funnit att broderlig f\u00f6delseordning visat sig ha en stor inverkan p\u00e5 utveckling av homosexualitet. detta tros bero p\u00e5 h-y antigenen och dess roll i den sexuella utvecklingen. forskare har \u00e4ven funnit att v\u00e4nsterh\u00e4nthet \u00e4r vanligare bland homosexuella d\u00e4r homosexuella har 1,34 g\u00e5nger fler v\u00e4nsterh\u00e4nta \u00e4n heterosexuella. resultaten pekar p\u00e5 att det r\u00f6r sig om skillnader i den tidiga neuroutvecklingen.\nden feministiska t\u00e4nkaren shulamith firestone menar att sexuell attraktion till m\u00e4nniskor oavsett k\u00f6n \u00e4r den m\u00e4nskliga normen och att renodlad heterosexualitet \u00e4r en produkt av den moderna familjen och patriarkatet. se \u00e4ven queerteori.\nteorierna om medf\u00f6dd, genetisk eller p\u00e5 annat s\u00e4tt f\u00f6rutbest\u00e4md sexualitet menar att homosexuella alltid har existerat, men verkat och synts mer eller mindre \u00f6ppet. v\u00e5gorna av homosexualitet beror d\u00e5 p\u00e5 ett samh\u00e4lles \u00f6ppenhet och attityder.\n\n\n== andelen homosexuella ==\natt unders\u00f6ka hur stor andel av en befolkning som \u00e4r homosexuell \u00e4r liksom f\u00f6r alla andra statistiska unders\u00f6kningar f\u00f6rknippat med ett antal problem. det f\u00f6rsta problemet \u00e4r hur man definierar om en person \u00e4r homosexuell. detta definieras olika i olika unders\u00f6kningar. i vissa unders\u00f6kningar kan en homosexuell definieras som en person som betraktar sig som uteslutande homosexuell och inte alls attraheras av n\u00e5gon person av motsatt k\u00f6n, medan andra unders\u00f6kningar kan definiera en person som homosexuell om den har sexuella kontakter med personer av samma k\u00f6n eller n\u00e5gon g\u00e5ng har k\u00e4nt sig dragen till personer av samma k\u00f6n. dessa olika s\u00e4tt att definiera begreppet inneb\u00e4r f\u00f6rst\u00e5s stora skillnader i resultatet av unders\u00f6kningarna.\nett annat problem, som \u00e4r tydligare i de fr\u00e5gor som r\u00f6r sexualitet \u00e4n i andra statistiska unders\u00f6kningar, \u00e4r fr\u00e5gan hur unders\u00f6kningen g\u00e5r till. anonyma svar ger till exempel helt andra resultat \u00e4n d\u00f6rrknackning eller telefonuppringning. sedan g\u00e4ller, som alltid, fr\u00e5gan om tolkningen av materialet. m\u00e5nga unders\u00f6kningar \u00e4r gjorda med ett politiskt och/eller religi\u00f6st syfte, och de som gjort unders\u00f6kningarna tolkar d\u00e4rf\u00f6r materialet f\u00f6r att passa dessa syften.\n\n\n=== unders\u00f6kningsresultat ===\nenligt janus rapport fr\u00e5n 1993 ans\u00e5g 4 procent av m\u00e4nnen och 2 procent av kvinnorna sig vara homosexuella. 5 procent av m\u00e4nnen och 3 procent av kvinnorna ans\u00e5g sig vara bisexuella. enligt mosher, chandra och jones rapport fr\u00e5n 2005 ans\u00e5g sig 2,3 procent av m\u00e4nnen och 1,8 procent av kvinnorna vara homosexuella. 1,8 procent av m\u00e4nnen och 2,8 procent av kvinnorna ans\u00e5g sig vara bisexuella medan 3,9 procent av m\u00e4nnen och 3,8 procent av kvinnorna ans\u00e5g sig vara n\u00e5got annat.en unders\u00f6kning som publicerades i journal of sex research \u00e5r 1991  hade 2 procent av alla tillfr\u00e5gade m\u00e4n haft sexuella kontakter med en annan man under det senaste \u00e5ret. vidare sade 3,3 procent att de hade haft sexuella kontakter med m\u00e4n ibland eller ofta under n\u00e5gon period av sitt liv.\n\u00e5r 1996 genomf\u00f6rde statens folkh\u00e4lsoinstitut tillsammans med rfsu unders\u00f6kningen sex i sverige, d\u00e4r man l\u00e4t 5 250 slumpm\u00e4ssigt och representativt utvalda individer mellan 18 och 74 \u00e5r som var bosatta i sverige svara p\u00e5 enk\u00e4tfr\u00e5gor om sexualitet. noteras b\u00f6r att bortfallet blev stort, 41 procent av svaren. resultatet blev att 2,5 procent av de tillfr\u00e5gade hade haft sexuella kontakter med personer av samma k\u00f6n. denna siffra st\u00e4mde f\u00f6r b\u00e5de kvinnor och m\u00e4n. unders\u00f6kningen visade ocks\u00e5 att ca 0,5 procent av m\u00e4nnen, och mindre \u00e4n 0,5 procent av kvinnorna enbart haft sexuella kontakter med personer av samma k\u00f6n.\ni shere hites studie rapport om m\u00e4ns sexualitet fr\u00e5n 1981, d\u00e4r 7 200 amerikanska m\u00e4n i \u00e5ldrarna 13\u201397 \u00e5r deltog, betraktade sig 9 procent av m\u00e4nnen som homosexuella och 6 procent som bisexuella. i alfred kinseys rapport fr\u00e5n 1948, \"sexual behavior in the human male\", visade det sig att 37 procent av de amerikanska m\u00e4nnen ans\u00e5g sig n\u00e5gon g\u00e5ng mellan puberteten och \u00e5lderdomen ha upplevt en homosexuell kontakt som lett till orgasm, ytterligare 13 procent hade efter puberteten k\u00e4nt dragning till sitt eget k\u00f6n utan att det lett till homosexuella kontakter och fyra procent hade efter puberteten levt som uteslutande homosexuella. se vidare kinsey-skalan.\nkinseys rapport fick stor uppm\u00e4rksam n\u00e4r den kom ut i usa och blev kraftigt kritiserad p\u00e5 sina h\u00e5ll. denna kritik kom dels fr\u00e5n kulturkonservativa, dels fr\u00e5n andra forskare som ifr\u00e5gasatte kinseys metodik. i en genomg\u00e5ng av unders\u00f6kningsresultatet menar statistikerna cochran, mosteller och turkey att unders\u00f6kningen har utf\u00f6rts p\u00e5 ett ovetenskapligt och statistiskt underm\u00e5ligt s\u00e4tt. den skall ha gjorts utan oberoende slumpm\u00e4ssigt urval eller andra metoder f\u00f6r att f\u00f6rs\u00e4kra sig om att resultaten inte lider av metodfel, vilket medf\u00f6r att man kan inte dra n\u00e5gra slutsatser om befolkningen som helhet utifr\u00e5n dessa resultat. i kinseys tidigaste unders\u00f6kning bestod urvalet av bland annat interner, prostituerade samt m\u00e4n som svarade p\u00e5 annonser i tidningar f\u00f6r homosexuella, och resultatet ans\u00e5gs d\u00e4rf\u00f6r aldrig representativt f\u00f6r hela populationen.f\u00f6rsvararna av dessa unders\u00f6kningar p\u00e5pekar som f\u00f6rdelar att de \u00e4r djupg\u00e5ende, ger utrymme f\u00f6r nyanserade svar och troligen ger f\u00e4rre o\u00e4rliga svar. dessutom anses eventuell fel bas knappast vara det problem som statistikerna h\u00e4vdat, och en anpassning av kinseys material efter vad som anses mer representativt har gett i stort sett samma siffror.\n\n\n== ben\u00e4mningar p\u00e5 homosexuella ==\ndet finns och har funnits m\u00e5nga ben\u00e4mningar p\u00e5 homosexuella, de flesta mer eller mindre nedl\u00e5tande. ordet b\u00f6g \u00e4r idag ett ord f\u00f6r en homosexuell man, som anses vara neutralt av gayr\u00f6relsen som anammade begreppet f\u00f6r att g\u00f6ra det rumsrent. ordet kan emellertid uppfattas som laddat eller nedl\u00e5tande. homosexuella kvinnor ben\u00e4mnes ofta lesbiska. ordet flata f\u00f6r lesbiska har genomg\u00e5tt en liknande skiftning i v\u00e4rdeladdning som b\u00f6g, men i senare tid. \u00e4ldre ord f\u00f6r homosexuella, ofta med nedl\u00e5tande klang, \u00e4r exempelvis lotus f\u00f6r kvinnor och fikus f\u00f6r m\u00e4n. under senare h\u00e4lften av artonhundratalet var kvinnohatare ett av de vanligaste sk\u00e4llsorden mot homosexuella man. \u00e4ven buger, b\u00f6g och homos f\u00f6rekom.det engelska ordet gay anv\u00e4nds ibland \u00e4ven i svenskan. gayr\u00f6relsen lanserade ordet, som p\u00e5 motsvarande s\u00e4tt som b\u00f6g g\u00e5tt fr\u00e5n att ha negativ klang till att bli en neutral vardagsben\u00e4mning. hela hbt-v\u00e4rlden, den subkultur som utg\u00f6rs av homosexuella, bisexuella och transpersoner, omn\u00e4mndes tidigare ofta \"gayv\u00e4rlden\", ett spr\u00e5kbruk som \u00e4r p\u00e5 tillbakag\u00e5ng men lever kvar i till exempel qx' arrangemang gaygalan. ordet kan annars syfta p\u00e5 dels manliga homosexuella specifikt, dels homosexuella i allm\u00e4nhet. ordet anv\u00e4nds i f\u00f6reningsnamn, till exempel gaypolisen och sveriges f\u00f6renade gaystudenter.\n\n\n== se \u00e4ven ==\nboston\u00e4ktenskap\npansexualitet\nbisexualitet\nqueer\nhomosexutredningen 1978-1984\n\n\n== referenser ==\n\n\n=== noter ===\n\n\n=== k\u00e4llor ===\nsmith, t. w. \u201damerican sexual behavior: trends, socio-demographic differences, and risk behavior\u201d (p\u00e5 engelska) (pdf). university of chicago. arkiverad fr\u00e5n originalet den 10 februari 2006. https://web.archive.org/web/20060210164509/http://www.norc.uchicago.edu/online/sex.pdf. \n\u201dfacts about the 10 % figure\u201d (p\u00e5 engelska). citizens for parents rights. arkiverad fr\u00e5n originalet den 7 februari 2006. https://web.archive.org/web/20060207115527/http://www.cprmd.org/myths/myth_fact_001.htm. \n\u201dgymnasium stoppar pingstkyrka\u201d. dagen. 13 januari 2006. arkiverad fr\u00e5n originalet den 13 januari 2006. https://web.archive.org/web/20060113122935/http://www.dagen.com/nyheter/artikel.asp?id=95228. \n\u201dpastor kritiserad f\u00f6r homosexuttalande\u201d. dagen. 13 januari 2006. arkiverad fr\u00e5n originalet den 13 januari 2006. https://web.archive.org/web/20060113122311/http://www.dagen.com/nyheter/artikel.asp?id=95127. \n\n\n== externa l\u00e4nkar ==\n\n wikimedia commons har media som r\u00f6r homosexualitet.\n wiktionary har ett uppslag om b\u00f6g.\n wiktionary har ett uppslag om flata.\nrfsl \u2013 riksf\u00f6rbundet f\u00f6r sexuellt likaber\u00e4ttigande, organisation som arbetar f\u00f6r homosexuellas, bisexuellas och transpersoners likaber\u00e4ttigande.\nrfsl ungdom \u2013 rfsl ungdom, organisation som arbetar f\u00f6r hbtungdomars r\u00e4ttigheter.\nhomosexuella i uppslagsverket finland (webbupplaga, 2012). cc-by-sa 4.0"