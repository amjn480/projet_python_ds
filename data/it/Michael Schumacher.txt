"michael schumacher (ipa: [\u02c8m\u026a\u00e7a\u02d0\u0294e\u02d0l \u02c8\u0283u\u02d0max\u0250]; h\u00fcrth, 3 gennaio 1969) \u00e8 un ex pilota automobilistico tedesco.\n\u00e8 considerato uno dei migliori piloti di tutti i tempi in formula 1. insieme a lewis hamilton \u00e8 il pi\u00f9 vincente nella storia della formula 1, con 7 titoli mondiali, i primi due con la benetton (1994 e 1995) e successivamente cinque consecutivi con la ferrari (2000, 2001, 2002, 2003 e 2004), quest'ultimo un record assoluto.\nsoprannominato kaiser, detiene alcuni primati della formula 1 avendo conseguito, oltre ai titoli iridati, anche il maggior numero di giri veloci in gara e di hat trick, ovvero pole position, vittoria e giro pi\u00f9 veloce nello stesso gran premio. fino al 13 ottobre 2013 ha detenuto anche il record assoluto di punti in carriera, superato in quell'occasione da fernando alonso e in seguito da altri quattro piloti. \u00e8 al secondo posto per numero di gare vinte (91), podi (155) e pole position (68), in tutte e tre le graduatorie dietro al solo hamilton.esempio di pilota capace di un continuo miglioramento nel corso degli anni, al talento naturale ha unito perfezionamenti capaci di affinare la condotta di gara, adattando il suo stile di guida al mutare delle condizioni e pianificando in anticipo ogni eventualit\u00e0, il tutto mantenendo sempre una guida al limite; ci\u00f2 anche grazie al duro allenamento a cui sottoponeva il proprio corpo, superiore a quello dei colleghi della sua generazione. a questo ha aggiunto una spiccata sensibilit\u00e0 per i limiti propri e delle sue monoposto, aspetto che ne ha fatto un pilota raramente caduto in errori e capace d'indirizzare al meglio, attraverso i suoi riscontri e giudizi, il lavoro degli uomini della squadra; ingegneri in primis, a cominciare da ross brawn col quale ha instaurato un duraturo sodalizio tecnico protrattosi pressoch\u00e9 per l'intera carriera.oltre che essere un pilota completo in ogni aspetto, ebbe anche grandi doti da collaudatore in grado di far crescere le proprie vetture. schumacher \u00e8 stato il primo tedesco a laurearsi campione del mondo di formula 1 oltrech\u00e9 l'icona pi\u00f9 popolare del circus nella sua generazione.nel mondiale 2002 si \u00e8 laureato campione del mondo con sei gran premi di anticipo (record assoluto), diventando poi anche l'unico pilota della storia a essere salito sul podio in tutte le gare di una stagione in programma, 17 in quell'anno. il 12 ottobre 2003, vincendo il suo sesto mondiale, \u00e8 diventato il pi\u00f9 titolato pilota di formula 1, superando il record di juan manuel fangio, e nel 2004 ha marcato un ulteriore primato vincendo, con 13 successi su 18 gare, il quinto titolo iridato consecutivo oltrech\u00e9 settimo della carriera. ritiratosi una prima volta alla fine del 2006, ha deciso di tornare a correre nella stagione 2010, a 41 anni, con la mercedes, per poi ritirarsi definitivamente alla fine del 2012.\nil 29 dicembre 2013 \u00e8 rimasto gravemente ferito in un incidente su una pista da sci a m\u00e9ribel, a seguito del quale ha trascorso diversi mesi in coma farmacologico.\n\n\n== biografia ==\n\n\n=== famiglia ===\nmichael schumacher nasce a h\u00fcrth, nell'allora germania ovest, il 3 gennaio 1969, in una famiglia di modeste condizioni sociali ed economiche, dai coniugi rolf (muratore) ed elisabeth, quest'ultima venuta a mancare nel 2003. ha un fratello minore, ralf, anche lui pilota in formula 1. \n\ndal 1\u00ba agosto 1995 \u00e8 sposato con corinna betsch (gi\u00e0 fidanzata del collega heinz-harald frentzen, che lasci\u00f2 proprio per lui) con la quale ha avuto due figli: gina maria, nata il 20 febbraio 1997, e mick, nato il 22 marzo 1999, il quale ha seguito le orme paterne divenendo pilota di formula 1 a sua volta; la famiglia vive nel canton vaud in svizzera dal 1996. nel 2007 schumacher ha fatto costruire a gland, sul lago di ginevra, una grande villa ultimata il 28 novembre successivo. possiede anche un'abitazione e un autodromo a kerpen, dove si \u00e8 formato un altro campione del mondo di formula 1, sebastian vettel. \u00e8 diventato proprietario di un team di kart, il ksm motorsport, acronimo di kaiser schumacher muchow. dal 2003 \u00e8 ambasciatore a disposizione nel corpo diplomatico della repubblica di san marino, incarico che ha mantenuto anche dopo l'incidente di m\u00e9ribel.\n\n\n=== media ===\nschumacher \u00e8 presente, direttamente o indirettamente, in alcuni film. la sua prima apparizione risale al 2006, nel cartone animato cars - motori ruggenti della pixar, in cui viene raffigurato con l'aspetto di una ferrari f430 e doppia il suo personaggio in tutte le lingue; nella versione italiana pronuncia anche una frase in dialetto modenese. nel 2008 \u00e8 apparso nel film asterix alle olimpiadi nel ruolo del conduttore di bighe schumix, insieme a jean todt.schumacher \u00e8 inoltre apparso nella prima puntata della tredicesima stagione del programma top gear, nelle vesti del pilota misterioso stig (ruolo ricoperto invece usualmente dal pilota ben collins), oltrech\u00e9 in vari spot pubblicitari per fiat e mercedes-benz.\nla sua vita pubblica e privata viene raccontata nel film documentario schumacher del 2021.\n\n\n=== iniziative benefiche ===\nschumacher \u00e8 molto attivo nel campo della beneficenza. dal 2002 \u00e8 ambasciatore speciale dell'unesco, alla quale ha donato un milione e cinquecentomila euro. nel 2004 ha elargito una donazione alle vittime dello tsunami nell'oceano indiano. per molti anni ha giocato a calcio con la nazionale piloti e ha partecipato a varie partite il cui ricavato era devoluto in beneficenza; ad esempio, nel 2009 partecip\u00f2 all'incontro tenutosi a coriano contro la squadra della comunit\u00e0 di san patrignano per raccogliere fondi da destinare alle vittime del terremoto in abruzzo.\n\n\n=== l'incidente di m\u00e9ribel ===\nla mattina del 29 dicembre 2013, durante una discesa con gli sci in un fuori pista sulle nevi di m\u00e9ribel, in savoia (francia), schumacher cadde e sbatt\u00e9 la testa contro una roccia, urto aggravato dal fatto che il pilota indossava una telecamera sportiva, la cui asta di supporto perfor\u00f2 casco e cranio. ricoverato d'urgenza in stato semicomatoso al centro ospedaliero universitario di grenoble, fu sottoposto a un'operazione neurochirurgica per grave trauma cranico ed emorragia cerebrale, poi mantenuto in coma farmacologico.il 16 giugno 2014, dopo circa sei mesi, la portavoce e manager sabine kehm dichiar\u00f2 che schumacher era uscito dal coma ed aveva lasciato l'ospedale per iniziare un percorso riabilitativo in una clinica privata. gi\u00e0 ad aprile erano stati annunciati periodi di risveglio, ripresa della coscienza e interazione con l'ambiente circostante. \u00e8 stato infine deciso un percorso riabilitativo al centro di neuroscienze dell'ospedale universitario di losanna, non lontano dalla sua villa di gland.il 9 settembre 2014 schumacher fu dimesso dal centro di losanna per proseguire la riabilitazione a casa. da allora la famiglia mantiene un assoluto riserbo sulle condizioni di salute del pilota.\n\n\n== carriera ==\n\n\n=== esordi ===\nschumacher ebbe i primi contatti con l'automobilismo all'et\u00e0 di quattro anni, alla guida di un kart sul circuito di kerpen, gestito dal padre. nel 1984 venne contattato da un imprenditore della zona, j\u00fcrgen dilk, rimasto impressionato dal ragazzino, che decise di aiutare economicamente; negli anni seguenti vinse il titolo junior tedesco e il campionato europeo a g\u00f6teborg, in svezia. nell'ultima gara avvenne un episodio singolare: proprio all'ultima curva dell'ultimo giro, alex zanardi e massimiliano orsini presero male la curva, facendo cos\u00ec un fuoripista e regalando a schumacher non solo la vittoria della gara, ma anche il campionato.nel 1988 pass\u00f2 dai kart alle monoposto delle classi superiori. sempre grazie a dilk, partecip\u00f2 sia al campionato tedesco di formula ford che a quello europeo: si piazz\u00f2 rispettivamente sesto e secondo, in quest'ultimo alle spalle di mika salo. nello stesso anno venne aiutato anche da gustav hoecker, concessionario del marchio lamborghini, a gareggiare in formula k\u00f6nig, serie addestrativa utilizzante telai e motori della formula panda italiana: vinse nove gare su dieci laureandosi facilmente campione. il passaggio scontato per schumacher sarebbe stato la formula 3, ma dilk gli fece capire di non potersela permettere; tuttavia nel 1989 willi weber, proprietario di un team, stupito dalle capacit\u00e0 del giovane pilota tedesco, decise di offrirgli un contratto per gareggiare nella serie.\n\nschumacher chiuse il campionato tedesco al secondo posto, battuto di un solo punto da karl wendlinger. nel 1990 continu\u00f2 a gareggiare nella categoria, laureandosi campione; vinse inoltre due prestigiose gare internazionali della medesima serie: il gran premio di macao e quello del monte fuji. sempre nel 1990 sigl\u00f2 un contratto con la mercedes per pilotare le vetture della casa di stoccarda impegnate nel campionato del mondo sportprototipi di gruppo c, sotto la direzione di peter sauber. schumacher si sarebbe alternato con i suoi rivali in f3, heinz-harald frentzen e karl wendlinger, nell'affiancare l'esperto jochen mass; venne cos\u00ec creato uno junior team in seno alla casa della stella, vivaio di giovani talenti dell'automobilismo tedesco. schumacher colse una vittoria nell'ultima prova stagionale del mondiale prototipi, la 480 km di citt\u00e0 del messico, in coppia con mass.la mercedes meditava un ritorno alle gare di formula 1 con una propria monoposto, dopo l'abbandono del 1955, affidandosi a jochen neerpasch come responsabile del reparto corse; in quest'ottica schumacher sarebbe stato scelto come primo pilota della squadra. il progetto non si realizz\u00f2 per gli eccessivi costi e la casa tedesca si limit\u00f2 a fornire il motore alla sauber a partire dal 1993. nel 1991, il tedesco gareggi\u00f2 nel campionato del mondo sportprototipi, ottenendo una vittoria e concludendo nono; nell'appuntamento pi\u00f9 importante della stagione, la 24 ore di le mans, giunse quinto (insieme a wendlinger e kreutzpointner), marcando il giro pi\u00f9 veloce in gara. prese poi parte anche a una gara di formula nippon, arrivando secondo.\n\n\n=== formula 1 ===\n\n\n==== il debutto con la jordan (1991) ====\n\nschumacher debutt\u00f2 in formula 1 nel corso del 1991, al volante della jordan. la squadra irlandese, rivelazione della stagione, in vista del gran premio del belgio ebbe infatti necessit\u00e0 di sostituire bertrand gachot, in stato di arresto a londra. la mercedes propose quindi schumacher al team di eddie jordan, unitamente alla promessa di versamento (insieme agli sponsor personali tic tac e dekra) di un contributo di 150 000 dollari. il manager di michael, willi weber, affinch\u00e9 la jordan approvasse tale candidatura, bluff\u00f2 asserendo che il pilota conosceva a menadito il probante tracciato di spa-francorchamps, per via della vicinanza alla nat\u00eca kerpen; in realt\u00e0, come rivelato dallo stesso weber solo in occasione dell'anniversario dei vent'anni di formula 1 di schumacher, non vi aveva mai girato prima. ad ogni modo venne organizzata una sessione di test sul circuito di silverstone, il cui esito convinse definitivamente la scuderia irlandese ad affidare la sua monoposto al giovane tedesco.nonostante schumacher affrontasse per la prima volta il difficile circuito, stup\u00ec gli addetti ai lavori qualificandosi al settimo posto in griglia di partenza; la sua gara per\u00f2 dur\u00f2 solo un centinaio di metri, dopodich\u00e9 la rottura della frizione lo costrinse al ritiro. le prestazioni offerte durante il fine settimana belga attirarono comunque l'attenzione di flavio briatore, direttore della benetton, che gli offr\u00ec subito un contratto per affiancare l'allora prima guida nelson piquet al volante della b191. \nla scelta fu foriera di perplessit\u00e0 per la giovane et\u00e0 e l'apparente inesperienza del debuttante, ma soprattutto caus\u00f2 frizioni in seno a entrambe le scuderie. eddie jordan aveva infatti cercato di far firmare a schumacher un precontratto con opzione per proseguire il legame a medio-lungo termine, ma il pilota (su indicazione di weber, che riteneva che la competitivit\u00e0 della squadra irlandese negli anni seguenti sarebbe andata a scemare) non l'aveva sottoscritto. in casa benetton, invece, piquet espresse il proprio malumore per la prospettiva di doversi confrontare alla pari con un giovane rampante e non pi\u00f9 col connazionale roberto moreno, ben meno veloce; a difesa di quest'ultimo si espose anche l'allora numero uno della griglia, ayrton senna, che fece pressione affinch\u00e9 l'amico non venisse appiedato. briatore era per\u00f2 determinato ad avere schumacher con s\u00e9 e infine chiuse la questione girando moreno alla jordan a titolo gratuito, continuando a pagargli l'ingaggio fino al termine della stagione.\n\n\n==== il passaggio in benetton (1991-1993) ====\n1991fin dai primi test con la benetton, schumacher stup\u00ec il personale del team per la propria competitivit\u00e0 e la meticolosit\u00e0 sia nella messa a punto della macchina, sia anche nella propria preparazione fisica.nella successiva gara a monza il pilota tedesco and\u00f2 subito a punti davanti al suo compagno di squadra. nelle rimanenti gare della stagione si piazz\u00f2 per altre due volte in zona punti (all'epoca ristretta ai primi sei classificati), imponendosi come futura promessa dell'automobilismo.\n1992\nal termine della stagione piquet lasci\u00f2 la formula 1 e venne sostituito alla benetton da martin brundle. durante la stagione 1992 schumacher cominci\u00f2 a inserirsi stabilmente nelle posizioni di testa, ottenendo alcuni podi, fino alla prima vittoria nel gran premio del belgio. a tre gare dal termine, con il mondiale gi\u00e0 assegnato a nigel mansell, l'attenzione si spost\u00f2 sulla lotta per la seconda posizione in classifica che vedeva coinvolti schumacher, che precedeva senna e patrese distanti solo una lunghezza. alla fine la spunt\u00f2 il padovano con schumacher terzo in classifica mondiale, davanti a senna, tradito in diverse occasioni da una mclaren spesso inaffidabile.la rivalit\u00e0 tra il fuoriclasse brasiliano e l'emergente pilota tedesco cominci\u00f2 a delinearsi in brasile gi\u00e0 durante i primi gran premi dell'anno: schumacher accus\u00f2 pubblicamente senna di averlo intralciato in gara con comportamenti poco corretti, mentre in realt\u00e0 gli improvvisi rallentamenti della mclaren del brasiliano erano dovuti a problemi di natura elettronica. in francia il tedesco tampon\u00f2 il brasiliano al primo giro; il gran premio fu poi interrotto a causa della pioggia e a quel punto senna, che aveva gi\u00e0 dismesso la tuta da gara, torn\u00f2 sulla griglia di partenza per affrontare schumacher: tenendo a distanza le telecamere, lo rimprover\u00f2 per le accuse di ostacolamento che gli aveva rivolto in brasile e lo tacci\u00f2 di eccessiva spregiudicatezza al volante.\nla tensione tra i due si riacutizz\u00f2 durante una sessione di test sul circuito di hockenheim: i due si sfiorarono pi\u00f9 volte in pista con le ruote e, una volta rientrati ai box, arrivarono quasi alle mani.\n1993\nnella stagione 1993 la benetton ottenne una fornitura esclusiva di motori ford, qualitativamente superiori a quelli in versione clienti forniti alla mclaren, che invece ne benefici\u00f2 solo dal gran premio di gran bretagna. i nuovi sistemi di controllo della trazione (introdotti per\u00f2 solo a met\u00e0 stagione)  contribuirono a rendere competitiva la vettura del pilota tedesco. come compagno di squadra, brundle venne sostituito da riccardo patrese il quale nella stagione precedente era stato la seconda guida della williams.\nnel corso della stagione, segnata sempre dal dominio del team di didcot, questa volta con prost tornato alle corse e subentrato a mansell, schumacher ottenne diversi podi e un'ulteriore vittoria in portogallo; a inizio settembre, inoltre, ufficializz\u00f2 il rinnovo del contratto con la benetton anche per la stagione seguente, rivelando di aver fatto inserire una clausola in cui stabiliva di non voler come compagno di squadra n\u00e9 senna n\u00e9 mansell, onde evitare episodi di competizione interna. a fine stagione, con il titolo mondiale assegnato a prost, il tedesco arriv\u00f2 quarto in classifica. la continuit\u00e0 di risultati che la scuderia anglo-italiana cominciava ad avere da un biennio a quella parte, spesso sul podio, fece ben sperare per una futura competitivit\u00e0 della vettura in modo tale da inserirsi tra i pretendenti al titolo.\n\n\n==== i primi titoli mondiali (1994-1995) ====\n1994\nin vista della stagione 1994 il presidente della federazione internazionale dell'automobile (fia), max mosley, promosse una decisa riforma del regolamento tecnico della formula 1: venne vietata gran parte degli ausili elettronici liberamente impiegati fino ad allora, su tutti sospensioni attive, controllo di trazione e meccanismi di partenza automatici; inoltre dopo undici anni vennero reintrodotti i rifornimenti di carburante durante la gara, permettendo la riduzione della capacit\u00e0 dei serbatoi. la speranza della federazione era quella di ridurre le prestazioni delle monoposto e aumentare lo spettacolo e la competizione, diminuendo il vantaggio di sviluppo accumulato dalla williams, dominatrice incontrastata dal precedente biennio.\nla benetton si present\u00f2 come una delle squadre candidate alla lotta per il titolo mondiale, nonostante il pronostico fosse tutto dalla parte della williams, che oltre a essere dotata del motore v10 renault, pi\u00f9 performante del v8 ford della scuderia anglo-trevigiana, aveva ingaggiato ayrton senna al posto del ritirato alain prost.le prime due gare del campionato furono vinte da schumacher, la cui competitivit\u00e0 alla guida della b194 risult\u00f2 a tratti sorprendente: di contro il campione brasiliano pat\u00ec due ritiri, a causa di un suo errore in brasile e tamponato da mika h\u00e4kkinen alla partenza nel gran premio del pacifico.il successivo fine settimana di imola ebbe esiti tragici, con il ferimento di rubens barrichello durante le prove libere, la morte di roland ratzenberger durante le qualifiche e quella di ayrton senna durante la gara, a cui si sommarono i gravi incidenti in partenza e corsia box che coinvolsero anche spettatori e meccanici; questi drammatici eventi segnarono un punto di svolta per la formula 1, che procedette a una riforma profonda. la fia introdusse una serie di misure correttive per migliorare la sicurezza in successivi interventi regolamentari. nel frattempo schumacher, dopo aver vinto le prime tre gare, continu\u00f2 con ottime prestazioni cogliendo vittorie a monaco, canada e francia, oltre a un secondo posto in spagna conquistato con il cambio bloccato in quinta marcia. al termine del gran premio di francia, il vantaggio del tedesco sul suo immediato inseguitore, damon hill, era di trentasette punti (66 punti contro i 29 del pilota inglese).\ninoltre il pilota tedesco, dopo i fatti di imola, divenne il presidente della grand prix drivers' association, riformatasi dopo 12 anni.\na silverstone schumacher super\u00f2 hill nel giro di ricognizione e non scont\u00f2 (su consiglio del muretto del suo team) la penalit\u00e0 inflittagli, venendo infine squalificato; la scuderia anglo-italiana tent\u00f2 di giustificare l'accaduto adducendo un errore di comunicazione tra i commissari di gara e la squadra, ma i giudici sportivi, ravvisando il dolo, inflissero al tedesco ulteriori due gare di squalifica. la benetton fece appello, cosa che, nel frattempo, permise al pilota di correre la gara di casa (ove dovette comunque ritirarsi), il gran premio d'ungheria (dove torn\u00f2 sul gradino pi\u00f9 alto del podio) e il gran premio del belgio (che il pilota tedesco vinse, vedendosi per\u00f2 revocare il successo per l'eccessivo consumo del fondo in legno della monoposto). le sorti sembrarono cos\u00ec volgersi in sfavore di schumacher, che quindi salt\u00f2 i due gran premi successivi in italia e portogallo: quando torn\u00f2 in pista il suo vantaggio su hill si era ridotto a un solo punto. a jerez de la frontera schumacher vinse, ma hill lo precedette ancora in giappone, ove si corse in condizioni di bagnato intenso. fu cos\u00ec che i due rivali si presentarono alla gara finale divisi da un solo punto.schumacher fu autore di una partenza perfetta nel gran premio d'australia. alle sue spalle hill manteneva il passo della benetton, tenendosi costantemente a meno di 2 secondi di distacco. durante il 35\u00ba giro tuttavia, il tedesco sbagli\u00f2 del tutto l'ingresso nella curva a sinistra della east terrace e and\u00f2 a sbattere contro un muretto di cemento, danneggiando irrimediabilmente la sospensione anteriore destra della benetton. hill cerc\u00f2 subito di approfittare dell'errore del rivale, portando un attacco in staccata nella successiva curva a destra: schumacher sterz\u00f2 verso l'interno, andando cos\u00ec a scontrarsi con la williams. il contatto provocato dal tedesco fu cos\u00ec violento che la benetton rischi\u00f2 quasi di ribaltarsi, facendo la curva su due ruote e terminando la corsa contro le barriere di protezione. hill tent\u00f2 di proseguire, ma la sua williams nell'urto aveva sub\u00ecto il piegamento di un braccio della sospensione anteriore sinistra: dopo un infruttuoso tentativo di ripararla ai box, dovette a sua volta ritirarsi. vinse nigel mansell, all'ultimo successo in carriera.la manovra fu molto contestata e il pubblico si divise. una parte degli appassionati sosteneva che la mossa di schumacher fosse stata volontaria, mentre un'altra non ravvis\u00f2 alcuna predeterminazione da parte del tedesco. la collisione venne valutata come un normale incidente di gara e schumacher non venne sanzionato, sicch\u00e9 il titolo di campione del mondo and\u00f2 per la prima volta al pilota tedesco, che divenne il primo campione mondiale della sua nazione.\na fine anno schumacher esegu\u00ec dei test con la ligier motorizzata renault, gli stessi propulsori che sarebbero poi stati utilizzati l'anno seguente dalla sua benetton. questo avvenimento fu dovuto al fatto che, dopo che la casa anglo-italiana aveva rescisso unilateralmente il contratto con la ford, i motoristi statunitensi non fornirono pi\u00f9 alcuna unit\u00e0 alla benetton in via immediata; visto che la ligier era da poco stata acquisita da flavio briatore, team manager della stessa benetton, in attesa della nuova b195 il tedesco prov\u00f2 alcuni giorni alla guida della monoposto francese.\n1995\nnella stagione 1995 la benetton mont\u00f2 lo stesso motore renault v10 utilizzato dalla williams, e schumacher fu affiancato in pianta stabile come seconda guida da johnny herbert. la prima fase del mondiale fu controversa: in brasile il tedesco domin\u00f2 la gara, grazie anche al ritiro di hill, ma la sua vittoria fu inizialmente annullata, cos\u00ec come il secondo posto di coulthard su williams, per la non conformit\u00e0 del carburante elf utilizzato dalle due squadre; la decisione finale della fia fu per\u00f2 quella di confermare il piazzamento dei piloti, punendo solo la negligenza dei team cui vennero sottratti i punti per la classifica costruttori. dopo un brutto incidente a imola, schumacher torn\u00f2 alla vittoria nel gran premio di spagna.a silverstone (cos\u00ec come accadr\u00e0 successivamente a monza) venne tamponato da hill mentre erano in lotta per il primo posto. dopo 8 gare schumacher era in testa alla classifica con undici punti di vantaggio sul rivale inglese. schumacher diede l'allungo decisivo in classifica a spa-francorchamps in una gara rocambolesca: vinse partendo dal sedicesimo posto e duellando per diversi giri su pista bagnata con gomme d'asciutto contro hill, munito invece di pneumatici da pioggia. a fine settembre, rimase coinvolto in un incidente sull'autostrada per colonia senza conseguenze. dopo un secondo posto e una vittoria nel gran premio d'europa, il tedesco conquist\u00f2 il suo secondo titolo con due gare di anticipo, sul circuito di aida nel gran premio del pacifico.con la successiva vittoria in giappone, permise alla benetton di conquistare anche l'unico mondiale costruttori della sua storia. fu l'ultima stagione di schumacher con la benetton; difatti, gi\u00e0 a campionato inoltrato, schumacher aveva preso la decisione di accettare l'offerta della ferrari, impegnata nella propria ricostruzione per tornare a vincere dopo circa 17 anni di digiuno, e in estate firm\u00f2 per il team di maranello.\n\n\n==== l'approdo in ferrari (1996-1999) ====\n1996\nnel 1996, schumacher pass\u00f2 alla ferrari, scuderia con la quale sarebbe divenuto il pilota pi\u00f9 titolato della storia della formula 1. ricopriva il ruolo di prima guida al fianco di eddie irvine. l'esordio fu difficile: la squadra non vinceva un titolo mondiale piloti dal 1979 e un titolo costruttori dal 1983, il clima non era ottimale e il divario tecnico con le scuderie inglesi sembrava incolmabile. la stagione fu dominata dalle williams-renault di hill e jacques villeneuve. dopo cinque gare, con una vettura inaffidabile e di scarsa competitivit\u00e0, conquist\u00f2 3 podi, ma il distacco in classifica dal leader hill era gi\u00e0 di 26 punti.a monte carlo, sotto pressione e costretto alla rimonta in classifica, vanific\u00f2 un possibile successo. partito dalla pole position, fu subito sorpassato da hill e successivamente gi\u00e0 nel corso del primo giro, fu costretto al ritiro, dopo essere scivolato su un cordolo bagnato che lo catapult\u00f2 contro le barriere dalla parte opposta. la prima vittoria arriv\u00f2 durante la gara successiva al gran premio di spagna sotto il diluvio: dopo essere partito male facendo pattinare le gomme sulla pista allagata, fu protagonista di una incredibile rimonta guadagnando in media quattro secondi al giro sui piloti di testa, superandoli e arrivando al traguardo con un minuto scarso di vantaggio sul secondo in classifica finale jean alesi.\na questo successo seguirono cinque gare con tre punti conquistati sempre a causa della scarsa affidabilit\u00e0 della f310: in canada si stacc\u00f2 un semiasse all'uscita da un pit stop, mentre in francia al tedesco si ruppe il motore addirittura nel giro di ricognizione, unitamente a vari problemi al cambio. schumacher torn\u00f2 alla vittoria al gran premio del belgio grazie anche alle condizioni meteo mutevoli. il divario tecnico tra la ferrari e la williams, seppur ancora notevole, si stava lievemente assottigliando; ci\u00f2 fu in parte confermato dai buoni risultati ottenuti nella parte finale della stagione con la vittoria a monza, nella gara pi\u00f9 attesa davanti al proprio pubblico, e ai podi conquistati nelle ultime due gare della stagione. la prima stagione del pilota alla ferrari si concluse con tre vittorie, cinque piazzamenti a podio e una serie di ritiri soprattutto per problemi meccanici. il tedesco concluse comunque il mondiale al terzo posto dietro ai piloti williams.\n1997\ndurante il 1997, il divario tecnico con la williams, seppur sempre elevato, si ridusse grazie anche alla nuova vettura, la f310b, che risult\u00f2 molto affidabile e all'arrivo di altri tecnici come ross brawn e rory byrne, che gi\u00e0 avevano lavorato con schumacher negli anni precedenti. nonostante ci\u00f2, a inizio stagione la williams si dimostr\u00f2, come da pronostico, pi\u00f9 veloce vincendo in brasile e argentina con villeneuve e a imola con frentzen. dopo 4 gare il distacco in classifica era di 6 punti. il tedesco inizi\u00f2 la sua rimonta a partire dal gran premio di monaco, andando cos\u00ec a comandare la classifica. durante la stagione il distacco fu sempre costante tra i due piloti, difatti non super\u00f2 mai i 14 punti (situazione che si ebbe al termine del gran premio di francia in favore del tedesco).\na cinque gare dal termine con la vittoria ottenuta a spa-francorchamps schumacher port\u00f2 a undici le lunghezze di vantaggio sul rivale canadese; ma dal gran premio d'italia, anche grazie a episodi favorevoli \u2013 come l'errore dello stesso tedesco in austria, dove non si accorse di aver sorpassato heinz-harald frentzen in regime di bandiere gialle, o di altri piloti, come al gran premio del lussemburgo quando venne tamponato poco dopo il via dal fratello minore ralf, quest'ultimo alla stagione di debutto in formula 1 \u2013, villeneuve ridusse progressivamente il suo svantaggio fino a portarsi in testa alla graduatoria. nel penultimo appuntamento a suzuka il canadese avrebbe potuto laurearsi gi\u00e0 campione del mondo, ma a causa della sua squalifica dopo la gara (a cui peraltro prese parte sub iudice poich\u00e9 recidivo al sorpasso in presenza di bandiere gialle durante le prove) e alla vittoria di schumacher, si riaprirono i giochi. si giunse quindi alla gara decisiva per l'assegnazione del titolo mondiale, a jerez de la frontera, con schumacher in testa alla classifica con un punto di vantaggio sul rivale. in qualifica villeneuve, schumacher e frentzen ottennero lo stesso identico tempo, 1'21\"072, ma dalla pole position part\u00ec il canadese essendo stato il primo a farlo registrare.in partenza schumacher scatt\u00f2 meglio di tutti e prese la testa della corsa. dopo avere accumulato oltre 5 secondi di ritardo, villeneuve inizi\u00f2 a recuperare terreno fino al 47\u00ba giro quando nella staccata della curva dry sac attacc\u00f2 il tedesco. schumacher, sorpreso dall'attacco, tent\u00f2 di rispondere in frenata dall'esterno. con villeneuve ormai avanti di met\u00e0 macchina, schumacher diede un violento colpo di sterzo verso l'interno della curva entrando cos\u00ec in collisione con la williams. ad avere la peggio fu proprio il tedesco che rimbalzando dopo il contatto, and\u00f2 ad insabbiare la sua ferrari nella via di fuga e fu costretto al ritiro. l'episodio, ritenuto volontario dai giudici di gara, cost\u00f2 a schumacher anche il secondo posto in graduatoria finale, in quanto la fia, l'11 novembre 1997 lo escluse dalla classifica piloti, riconoscendogli per\u00f2, nello specifico, i risultati ottenuti durante la stagione che difatti non vennero cancellati dal suo ruolino personale. in questa occasione la manovra di schumacher venne condannata anche dai media italiani e tedeschi.durante la stagione il pilota effettu\u00f2 anche alcuni test con la sauber in virt\u00f9 della partnership tecnica tra la ferrari e la scuderia svizzera, quest'ultima all'epoca equipaggiata dai propulsori italiani.\n1998\nnel 1998 la williams affront\u00f2 un periodo di transizione dovuto all'addio dell'assistenza tecnica della renault (le unit\u00e0 propulsive erano sempre della fabbrica francese, ma vennero cedute alla consociata mecachrome, che cos\u00ec le rimarchi\u00f2, e non ricevettero gli aggiornamenti della casa madre). fu cos\u00ec la mclaren a rivelarsi il team da battere con una macchina altamente competitiva progettata da adrian newey. durante i primi due gran premi il dominio delle monoposto di woking fu incontrastabile: h\u00e4kkinen e coulthard furono protagonisti di due doppiette e addirittura, al debutto in australia, arrivarono a doppiare tutti gli altri piloti. tale superiorit\u00e0 fu rivelata in parte dall'utilizzo di una soluzione tecnica borderline, un cosiddetto \"terzo pedale\" che permetteva di variare la forza frenante fra lato destro e sinistro della vettura. questo sistema, accusato tra le altre cose di riprodurre il concetto delle quattro ruote sterzanti, venne presto dichiarato illegale dalla fia.per la ferrari la stagione inizi\u00f2 male, il divario tecnico con la mclaren parve incolmabile, ma schumacher fu protagonista di una rimonta che part\u00ec dal gran premio del canada fino all'ultima gara. dopo un recupero durata tutta l'estate, al tedesco sfugg\u00ec il clamoroso sorpasso in classifica ai danni di h\u00e4kkinen quando mancavano tre gare alla fine: a spa-francorchamps non approfitt\u00f2 del ritiro del finlandese, a causa del tamponamento occorso a coulthard in fase di doppiaggio. a primo impatto sembr\u00f2 un errore di schumacher quello di andare a sbattere contro la mclaren, ma non fu cos\u00ec: lo stesso pilota scozzese anni dopo, quando ormai correva per la red bull, ammise di aver rallentato volontariamente in un tratto con poca visibilit\u00e0, viste le condizioni meteo.\nla ferrari era dietro al compagno di h\u00e4kkinen gi\u00e0 al tornantino della \"source\" ma la mclaren, prossima al doppiaggio, non dava strada nonostante lo sventolio delle bandiere blu da parte dei commissari di gara. arrivati a met\u00e0 circuito coulthard, in un tratto di accelerazione, non apri il gas e schumacher, che era subito dietro, non vide la mclaren davanti a s\u00e9 rallentare: l'incidente fu inevitabile. dopo la collisione che lasci\u00f2 la macchina di schumacher su tre ruote, il tedesco and\u00f2 su tutte le furie e accus\u00f2 lo scozzese di aver provocato intenzionalmente lo scontro, coi due che sfiorarono la rissa una volta rientrati ai box; ci\u00f2 nonostante il successivo 13 settembre, a monza, i due piloti si chiarirono. sul circuito brianzolo il tedesco vinse davanti al suo compagno di squadra eddie irvine, per quella che fu la seconda doppietta ferrari in stagione; al terzo posto si classific\u00f2 il fratello ralf su jordan, sicch\u00e9 per la prima volta in formula 1 due fratelli condivisero lo stesso podio.\nsi arriv\u00f2 il 1\u00ba novembre a suzuka, ultima gara del campionato, con il finlandese in vantaggio di 4 punti sul rivale. schumacher conquist\u00f2 la pole position, ma sulla griglia della gara, nelle procedure di partenza immediatamente precedenti allo spegnimento dei semafori rossi, gli si spense il motore e fu costretto a prendere il via dall'ultima posizione. dopo una lunga rimonta che lo aveva portato fino al terzo posto fu infine costretto al ritiro per lo scoppio di una gomma. h\u00e4kkinen vinse la gara agevolmente e divent\u00f2 campione del mondo eguagliando le 8 vittorie conquistate da ayrton senna con lo stesso team britannico nel 1988.\n\n1999\nil 1999 part\u00ec con buone prospettive. la nuova f399 non era al livello della mclaren in termini di prestazioni, ma si dimostr\u00f2 molto pi\u00f9 affidabile e il gap con la scuderia inglese venne colmato nel corso della stagione sfruttando la galleria del vento per migliorare la vettura. schumacher dopo le prime cinque gare era in testa alla classifica mondiale, ma a causa di un errore al gran premio del canada, in cui perse il controllo della vettura, andando a sbattere nell'ultima curva prima del traguardo (nel cosiddetto \"muro dei campioni\") mentre era al comando, h\u00e4kkinen riprese il comando della classifica.\n\nl'11 luglio 1999, nel gran premio di gran bretagna, a silverstone, schumacher fu vittima di quello che si rivel\u00f2 il pi\u00f9 grave incidente della sua carriera, attribuito dai tecnici di maranello a un problema allo spurgo di un freno, in cui si procur\u00f2 la frattura della gamba destra e dovette rinunciare a gareggiare, sostituito dal finlandese mika salo, fino al penultimo gran premio, quello della malesia, dove conquist\u00f2 la pole position, e dopo essere stato tutta la gara in testa alla corsa, lasci\u00f2 la vittoria a pochi giri dalla fine al compagno di scuderia eddie irvine, diventato lui in lotta per il titolo mondiale sfruttando l'assenza del tedesco. nell'ultima gara, invece, il teutonico, scattato dalla prima posizione, termin\u00f2 la gara al secondo posto alle spalle di h\u00e4kkinen che riusc\u00ec cos\u00ec a vincere il mondiale. schumacher concluse il campionato quinto con 44 punti. ogni situazione venutasi a creare \u00e8 comunque sempre stata contraddistinta da stima e rispetto tra il finlandese, vincitore del titolo, e il tedesco infortunato; qualche anno pi\u00f9 tardi schumacher avrebbe dichiarato di considerare h\u00e4kkinen il rivale che pi\u00f9 rispett\u00f2 durante la carriera in formula 1.irvine, intanto, che era stato finora l'unico compagno avuto da schumacher in ferrari, nel corso della stagione aveva reclamato il ruolo di prima guida all'interno del team, dopo la situazione seguita all'incidente del tedesco. gi\u00e0 prima dell'autunno vi fu cos\u00ec la rottura tra la ferrari e l'irlandese: irvine trov\u00f2 un sedile alla jaguar (che aveva rilevato la stewart) mentre a fianco di schumacher sarebbe arrivato il promettente brasiliano di origini italiane rubens barrichello proveniente proprio dalla stewart. la ferrari torn\u00f2 a vincere il titolo mondiale costruttori.\n\n\n==== il dominio mondiale (2000-2004) ====\n2000\nla stagione inizi\u00f2 con una lunga serie di vittorie: la f1-2000 fu estremamente competitiva e affidabile riuscendo quasi a colmare il gap dalla mclaren, tanto che schumacher, dopo 5 vittorie in 8 gare, si ritrov\u00f2 ad avere al gran premio del canada 56 punti contro i 32 del campione in carica mika h\u00e4kkinen e i 34 del compagno di squadra del finlandese david coulthard. a partire dal gran premio di francia il tedesco si ritir\u00f2 per tre gare di fila, consentendo cos\u00ec il recupero in classifica dei rivali della mclaren, che colsero due doppiette e un doppio piazzamento a podio. h\u00e4kkinen, vittorioso anche nel gran premio d'ungheria, riusc\u00ec a superare schumacher in classifica piloti (64 punti contro i 62 del tedesco), mentre coulthard si port\u00f2 subito dietro a 58 punti.il vantaggio di h\u00e4kkinen tocc\u00f2 l'apice nel gran premio del belgio, dove il finlandese conquist\u00f2 un'altra vittoria mettendo sei punti di distacco tra lui e schumacher. ma gi\u00e0 dal gran premio d'italia il ferrarista cominci\u00f2 a rimontare e vinse due gare di fila, riportandosi cos\u00ec nuovamente in testa in classifica e tagliando definitivamente fuori dalla lotta per il titolo coulthard. il campionato si decise, con una gara di anticipo, a suzuka: schumacher dopo una gara in rimonta sul rivale h\u00e4kkinen, che al via era andato in testa, vinse la gara, conquistando cos\u00ec il suo terzo campionato mondiale a distanza di cinque anni dal precedente e riportando il titolo piloti a maranello dopo 21 anni di attesa: l'ultimo a vincerlo era stato il sudafricano jody scheckter nel 1979. infine in malesia, ultima gara dell'anno, grazie alla nona vittoria stagionale e al terzo posto di barrichello, schumacher assicur\u00f2 alla ferrari anche il titolo costruttori, bissando la vittoria dell'anno precedente.\n2001\nnel 2001 la ferrari f2001 si dimostr\u00f2, sin dai primi gran premi, pi\u00f9 competitiva sia della mclaren che della williams. nei primi quattro appuntamenti del calendario, la lotta fra schumacher e david coulthard fu serrata, difatti i due piloti si trovavano appaiati in testa alla classifica con 26 punti; dopodich\u00e9 il tedesco mise a segno 7 podi consecutivi prendendo le distanze dal resto del gruppo, mentre la mclaren dovette fare i conti con numerosi problemi di affidabilit\u00e0 e competitivit\u00e0. da segnalare la stagione negativa del rivale d'elezione h\u00e4kkinen, ormai sull'onda del ritiro che avverr\u00e0 a fine anno. schumacher vinse agevolmente il suo quarto titolo in ungheria con 4 gare d'anticipo, raggiungendo il record di vittorie nella storia della formula 1 detenuto da alain prost e battendone alcuni, come quello di nigel mansell riguardante i punti conquistati in una stagione (123 contro i 112 dell'inglese). inoltre, per la prima volta, due fratelli (michael e ralf schumacher) conclusero ai primi due posti di un gran premio, in quello del canada. in classifica coulthard arriv\u00f2 secondo a ben 58 punti di distanza da schumacher, mentre l'altro ferrarista rubens barrichello concluse terzo.\n2002\nsi giunse cos\u00ec al 2002. gi\u00e0 dalla prima gara, come nelle due stagioni precedenti, la ferrari domin\u00f2 il campionato; l'unica scuderia che prov\u00f2 a opporsi fu la williams, con ralf schumacher e juan pablo montoya. la mclaren ebbe un inizio difficile, cos\u00ec come barrichello. fino al gran premio di monaco, le scuderie rivali si mantennero vicine alla ferrari solo nel campionato costruttori. ma dopo di esso, grazie all'apporto di un ritrovato barrichello, si mise la parola fine anche a questa competizione.il tedesco vinse quindi il suo quinto titolo mondiale con 144 punti, dominando l'intero campionato. vinse infatti 11 gare su 17, e fin\u00ec sempre sul podio (il peggior risultato della stagione fu il terzo posto in malesia), confermandosi campione gi\u00e0 il 21 luglio al gran premio di francia con 6 gare d'anticipo, ed eguagliando dopo 45 anni il record di fangio rimasto fino a quel momento inavvicinabile per chiunque. secondo fu barrichello con 77 punti, mentre montoya termin\u00f2 la stagione terzo a 27 lunghezze dal brasiliano.in questa stagione avvenne anche un contestato episodio al gran premio d'austria, nel quale barrichello, a pochi metri dall'arrivo, cedette la vittoria al tedesco per ordini di scuderia. sul podio schumacher, turbato dai fischi con cui il pubblico aveva accolto i piloti alla premiazione, cedette il gradino pi\u00f9 alto del podio, e il trofeo del vincitore, al compagno di squadra e lo fece anche sedere nella postazione del vincitore in occasione della conferenza stampa. in seguito a questi fatti, la fia mult\u00f2 il team di maranello con un milione di dollari, per aver violato le norme di comportamento sul podio e in conferenza stampa, e var\u00f2 una norma che vietava gli ordini di scuderia.\n2003\nil mondiale 2003 inizi\u00f2 con alcune modifiche apportate al regolamento volte a contenere lo strapotere della ferrari, inerenti in particolar modo le qualifiche e l'assegnazione dei punteggi, dove lo scarto tra il primo e il secondo classificato venne assottigliato a due soli punti. la scuderia di maranello inizi\u00f2 l'annata in maniera conservativa, schierando ancora la macchina dell'anno precedente, ma per michael l'avvio di stagione fu negativo: david coulthard si aggiudic\u00f2 il primo gran premio in australia, mentre schumacher si dovette accontentare del 4\u00ba posto, a causa di un suo errore che port\u00f2 alla rottura di un deflettore. nelle due gare seguenti, in malesia e in brasile, i risultati non furono migliori (un sesto posto e un ritiro) e il tedesco si trov\u00f2 distanziato dal leader del mondiale, kimi r\u00e4ikk\u00f6nen, di ben 16 punti.dal quarto appuntamento stagionale, l'introduzione della nuova e pi\u00f9 competitiva f2003ga permise a schumacher di tornare a vincere per tre volte di fila. a questo punto, r\u00e4ikk\u00f6nen (che aveva realizzato una serie di podi corredati anche da una vittoria in malesia) si trovava ancora in vantaggio di due punti rispetto al ferrarista, ma dopo il gran premio del canada schumacher prevalse (54 punti, contro i 51 del finlandese). la ferrari si dimostr\u00f2 in seguito poco competitiva sia in germania che in ungheria (l'8\u00ba posto del tedesco all'hungaroring permise a r\u00e4ikk\u00f6nen di portarsi a 1 punto dalla testa della classifica). la causa di questo improvviso calo di prestazioni era dovuta alle gomme bridgestone, che con le alte temperature non riuscivano a essere competitive e, in parte, per l'aerodinamica troppo rigida. anche juan pablo montoya si riavvicin\u00f2 al tedesco, con una serie di sette podi di fila.a partire dal gran premio d'italia, dove i tre piloti arrivarono racchiusi in due punti, il tedesco ritorn\u00f2 alla vittoria, ripetendosi anche negli stati uniti. si giunse quindi a suzuka con una situazione molto tesa: 92 punti per schumacher, r\u00e4ikk\u00f6nen con 83 e a seguire montoya con 82, che per\u00f2 non poteva pi\u00f9 aggiudicarsi il titolo in quanto aveva vinto soltanto due gran premi contro i sei di schumacher. vinse rubens barrichello seguito da r\u00e4ikk\u00f6nen e coulthard. al tedesco bast\u00f2 un ottavo posto per essere ancora campione del mondo. schumacher con la conquista del sesto titolo mondiale batt\u00e9 il record di fangio che resisteva da 46 anni.\n2004\nnel 2004, la ferrari ripet\u00e9 il copione del 2002, vincendo il primo appuntamento stagionale in australia. schumacher vinse anche le quattro gare seguenti. gli attesi montoya e r\u00e4ikk\u00f6nen, a dispetto dei pronostici, non ripeterono l'exploit della stagione precedente, cedendo il passo al ritrovato barrichello e al pilota della bar jenson button. dopo le prime otto gare, schumacher conduceva con sette vittorie ed era in testa con 70 punti, seguito dal suo compagno di squadra e da button. la serie di successi del tedesco venne interrotta solamente a monaco, quando venne tamponato da montoya in regime di safety-car, in una gara molto concitata vinta da jarno trulli. dopodich\u00e9, schumacher vinse altri sette gran premi, laureandosi per la settima volta campione del mondo a spa-francorchamps, a quattro gare dal termine della stagione.\nanche questa fu una stagione carica di successi: il tedesco ottenne 13 vittorie su 18 gare e batt\u00e9 vari record: vittorie, podi, giri veloci, punti e chilometri al comando delle gare. a fine stagione schumacher, con 148 punti, stacc\u00f2 nettamente il compagno di squadra rubens barrichello e button, rispettivamente secondo e terzo. in classifica costruttori la ferrari vinse agevolmente, mentre le rivali mclaren e williams non riuscirono a ottenere risultati simili agli anni precedenti e arrivarono rispettivamente al quinto e al quarto posto, tanto che a seguire la ferrari furono la rivelazione bar motorizzata honda, anche se distaccata di ben 143 punti, pi\u00f9 del doppio, e la renault, che divenne campione l'anno successivo.\n\n\n==== gli ultimi anni a maranello e il primo ritiro (2005-2006) ====\n2005\nla stagione 2005 inizi\u00f2 alquanto male per schumacher, a causa della scarsa competitivit\u00e0 della ferrari: dopo un ritiro al gran premio d'australia per i danni riportati nel contatto con heidfeld, non gli riusc\u00ec la rimonta nei confronti delle pi\u00f9 competitive renault e mclaren che presero velocemente il largo.\nl'unica vittoria avvenne a met\u00e0 stagione, al gran premio degli stati uniti di indianapolis, in una gara piuttosto insolita: durante le qualifiche il fratello ralf ebbe un terribile incidente sulla sopraelevata, dovuto all'inaffidabilit\u00e0 delle gomme michelin su quel tracciato. le proposte di inserire una chicane furono vane: la fia non accett\u00f2 modifiche al percorso o l'invalidamento dei punti ottenuti in gara, per cui i piloti con gomme michelin percorsero solamente il giro di ricognizione prima di rientrare nei box. alla partenza, si schierarono quindi solo sei vetture: le minardi, le jordan e le ferrari. la vittoria and\u00f2 quindi a schumacher, seguito da barrichello e da tiago monteiro. oltre a questo controverso successo, il tedesco ottenne come migliori risultati solo quattro podi, frutto di tre secondi (san marino, canada e ungheria) e un terzo posto (francia).\n\nal termine della stagione schumacher si classific\u00f2 al terzo posto, mentre il campionato piloti fu vinto facilmente da fernando alonso grazie alla sorprendente competitivit\u00e0 e affidabilit\u00e0 della renault che si aggiudic\u00f2 anche il titolo costruttori. ugualmente deludente fu il risultato della classifica costruttori: la ferrari fu terza alle spalle di renault e mclaren, risultando l'annata pi\u00f9 negativa per schumacher e la squadra di maranello per quanto riguarda le ultime 9 stagioni.\n2006\nsi giunse cos\u00ec alla stagione 2006, l'ultima per schumacher (prima del ritorno targato 2010). barrichello, stanco di fare la seconda guida, decise di rompere il contratto con la ferrari per cercare nuove glorie con il nuovo team honda. al suo posto arriv\u00f2 felipe massa (gi\u00e0 collaudatore della casa di maranello nel 2003). il gran premio inaugurale vide un buon 2\u00ba posto di schumacher, partito dalla pole position, ma beffato da alonso con la strategia dei pit stop, mentre massa arriv\u00f2 nono dopo un testacoda. proprio in questa gara il tedesco eguagli\u00f2 il record di pole fino ad allora appartenuto ad ayrton senna. la ferrari, per\u00f2, presentava ancora problemi, difatti dopo 3 gare schumacher era distanziato dal leader alonso di ben 17 punti. il tedesco vinse la quarta gara del mondiale, il gran premio di imola, dando cos\u00ec un'ottima impressione della vettura e riusc\u00ec a battere il record di pole di senna.\nseguirono un'altra vittoria del tedesco e quattro di alonso, tra cui quella a monte carlo, dove schumacher venne retrocesso in fondo allo schieramento dopo le qualifiche per il discusso parcheggio alla curva della \"rascasse\" negli ultimi minuti delle prove ufficiali. il tedesco dopo una lunga rimonta concluse la gara al 5\u00ba posto. dopo 9 gare alonso era al comando della classifica con 84 punti, mentre schumacher inseguiva a 59.dal gran premio degli stati uniti, il ferrarista mise a segno una serie di vittorie consecutive che gli consentirono di riaprire la pratica mondiale, che sembrava gi\u00e0 chiusa. in ungheria schumacher fu invece protagonista di un weekend complicato: difatti nelle prove libere del sabato mattina, durante il rientro ai box, super\u00f2 alonso e kubica dopo l'esposizione della bandiera rossa, causata dalla rottura del motore di jenson button, e dovette partire dalla dodicesima piazza a causa della penalit\u00e0 di 2 secondi per ogni giro di qualifica compiuto. la gara inizi\u00f2 male per lui tantoch\u00e9 il rivale alonso, in testa alla gara, riusc\u00ec anche a doppiarlo. lo spagnolo per\u00f2 sar\u00e0 costretto al ritiro al 53\u00ba giro, dopo che due giri prima al suo pitstop una gomma era stata avvitata male. il tedesco si invol\u00f2 verso un secondo posto inaspettato, grazie alla strategia ferrari azzeccata basata su 2 soste anzich\u00e9 3 come gli avversari. ma fu proprio al suo secondo pit stop che la gara precipit\u00f2: schumacher infatti decise di non sostituire le gomme intermedie, ma la scelta si rivel\u00f2 sbagliata, dato che la pista si era ormai asciugata; nei giri successivi sub\u00ec quindi il ritorno della mclaren di de la rosa, al quale resistette solo per alcuni giri. poi venne attaccato anche da heidfeld e, nel tentativo di resistergli, ruppe il braccetto dello sterzo dovendo cos\u00ec rientrare ai box, per ritirarsi a soli 2 giri dalla fine. venne comunque classificato 8\u00ba prendendo cos\u00ec un punto. dopo il vittorioso gran premio di monza, gara nella quale il rivale spagnolo ruppe il motore quando si trovava in terza posizione con il tedesco al comando, schumacher aveva solo due punti di svantaggio da recuperare, e la ferrari era in testa al campionato costruttori quando mancavano 3 gare alla fine. dopo la vittoria in quest'ultima gara, il 10 settembre 2006 annunci\u00f2 ufficialmente il suo primo ritiro dalle competizioni al termine della stagione, anche se la notizia era gi\u00e0 nell'aria da qualche mese.\nil 1\u00ba ottobre 2006 in cina, dopo la pole position di alonso, schumacher, penalizzato nella prima parte di gara dalle performance delle gomme bridgestone sotto la pioggia battente, rimont\u00f2 con il cessare di questa e il conseguente progressivo asciugamento della pista e vinse la gara, passando al primo posto in classifica piloti per il maggior numero di gran premi vinti, essendo a pari punti con il rivale spagnolo. con ancora due eventi stagionali da disputare, il pilota tedesco aveva la concreta possibilit\u00e0 di vincere il mondiale, mentre la renault era per un punto in testa alla classifica costruttori.al gran premio del giappone, a suzuka, le ferrari partirono in prima fila mentre le renault in terza. schumacher, al comando sin dai primi giri con alonso secondo, sub\u00ec la rottura del motore al 37\u00ba giro e fu costretto al ritiro, regalando cos\u00ec la vittoria al rivale. visto il distacco accumulatosi nei confronti dello spagnolo, schumacher dichiar\u00f2 che la ferrari avrebbe puntato al titolo costruttori, visto che ormai quello piloti era perso; infatti per vincere l'ottavo titolo mondiale sarebbe servita una vittoria nell'ultimo gran premio in brasile e un ritiro o un arrivo fuori dai punti di alonso. disput\u00f2 l'ultima gara prima del ritiro il 22 ottobre 2006, sul circuito di interlagos. prima della gara, durante la cerimonia, l'ex calciatore brasiliano pel\u00e9 gli don\u00f2 un trofeo alla carriera. inoltre la bmw-sauber, come tributo nei suoi confronti, present\u00f2 sull'alettone posteriore la scritta \"thanks michael\" (\"grazie michael\") in omaggio al pilota tedesco.\n\nil fine settimana, per\u00f2, non fu molto fortunato per il tedesco che arriv\u00f2 quarto dopo una gara in rimonta: partito decimo, a causa della rottura della pompa della benzina avvenuta il giorno precedente, rimont\u00f2 subito quattro posizioni, e dopo aver sorpassato fisichella sul rettilineo del traguardo, per un contatto con lo stesso, for\u00f2 uno pneumatico e fu costretto a percorrere quasi un giro intero, molto lentamente, prima di raggiungere la corsia dei box. dopo la sosta, schumacher si trovava all'ultimo posto a circa 38\" dal penultimo, e prossimo al doppiaggio, difatti era poco davanti al leader della corsa massa. il tedesco, per\u00f2, riusc\u00ec a rimontare abbassando pi\u00f9 volte il tempo sul giro, compiendo 13 sorpassi in poco pi\u00f9 di 40 giri rimasti. dopo una grande rimonta termin\u00f2 la sua gara al quarto posto (distanziato di meno di 5\" dal terzo e meno di 6\" dal secondo) con un distacco di 24\" dal vincitore.a pochi giri dalla fine, comp\u00ec il suo ultimo sorpasso ai danni di r\u00e4ikk\u00f6nen, suo successore in ferrari l'anno successivo. il mondiale cos\u00ec termin\u00f2 con la seconda vittoria consecutiva di alonso, seguito al secondo posto da schumacher a 13 punti di distanza. il titolo costruttori and\u00f2 di nuovo alla renault, che super\u00f2 la casa di maranello di soli 5 punti.\n\n\n==== il triennio da consulente e collaudatore (2007-2009) ====\n2007schumacher non abbandon\u00f2 definitivamente la ferrari, prendendo parte ad alcune gare del campionato 2007 come superconsulente, notizia anticipata a gennaio dal quotidiano tedesco die welt. il tedesco fece la sua prima uscita in tale veste al gran premio di spagna, riproponendosi in quello di monaco e dopo ancora in quello del canada, come assistente di jean todt. annunci\u00f2 poi che dal gran premio d'ungheria in avanti, non sarebbe pi\u00f9 stato presente al muretto ferrari fino alla fine della stagione, volendosi dedicare maggiormente alla sua famiglia.\nschumacher ha anche presentato la cerimonia per la vittoria del team tedesco nell'a1 grand prix, venendo acclamato dal pubblico presente. il 13 novembre 2007 torn\u00f2 in pista a barcellona in veste di collaudatore, effettuando 64 giri con una ferrari f2007 senza dispositivi elettronici e segnando il miglior tempo delle due giornate di test; successivamente partecip\u00f2 ai test tenutisi a jerez de la frontera il 6 e 7 dicembre 2007 realizzando anche ottimi tempi su giro, pur confermando di non voler prendere parte a nessun campionato automobilistico.\n2008a gennaio 2008 il presidente della ferrari luca cordero di montezemolo conferm\u00f2 l'impiego di schumacher come terzo pilota della scuderia e come addetto allo sviluppo della vettura. sempre nel 2008, partecip\u00f2 al campionato tedesco di superbike, ma senza mai andare a punti. nonostante ci\u00f2 il tedesco afferm\u00f2 di non voler intraprendere una seconda carriera sportiva. successivamente divenne membro per la germania della commission for global road safety della fia e delle nazioni unite. l'11 febbraio 2009 schumacher, durante un allenamento privato sul circuito di cartagena, perse il controllo della sua honda cbr 1000 e cadde malamente: subito soccorso, rimase qualche minuto privo di conoscenza. trasportato in ospedale venne subito dichiarato fuori pericolo.\n2009il 29 luglio 2009, in seguito all'infortunio di massa durante le qualificazioni del gran premio d'ungheria, la ferrari annunci\u00f2 il ritorno alle corse in formula 1 di schumacher. sarebbe stato il tedesco a correre per le restanti gare della stagione 2009, a partire dal gran premio d'europa a valencia, al fianco di r\u00e4ikk\u00f6nen. l'11 agosto 2009, tuttavia, schumacher, dopo alcuni test effettuati in pista, comunic\u00f2 di dover rinunciare all'incarico a causa di alcuni problemi al collo risalenti all'incidente avvenuto sei mesi prima.a fine stagione si susseguirono una serie di voci circa un incontro tra lo stesso schumacher e ross brawn, in quel momento proprietario della brawn, team neocampione del mondo, che avevano vissuto insieme le esperienze in benetton e ferrari; i due avrebbero parlato di un possibile ritorno in formula 1 del sette volte campione del mondo, al volante della mercedes, a sua volta rientrante nella massima serie dopo ben 55 anni di assenza. difatti la casa della stella era in procinto di rilevare le quote di maggioranza della squadra di ross brawn, il quale sarebbe rimasto nelle vesti di direttore sportivo. dopo pi\u00f9 di un mese venne dato l'annuncio ufficiale del ritorno alle corse di michael schumacher.\n\n\n==== il ritorno alle corse con mercedes e il secondo ritiro (2010-2012) ====\n2010\nil 23 dicembre 2009 la scuderia mercedes, appena costituitasi con l'acquisto da parte della casa tedesca del team neocampione del mondo brawn, ufficializz\u00f2 l'ingaggio, per le tre stagioni successive, del pilota tedesco, che avrebbe affiancato il suo connazionale nico rosberg. nonostante le aspettative nel precampionato fossero piuttosto elevate, i risultati delle prime gare furono piuttosto deludenti per il team di brackley: schumacher colse un sesto posto al suo esordio in bahrein e due decimi posti nei successivi tre gran premi. nel gran premio di spagna come nel gran premio di turchia arriv\u00f2 quarto.\nnel prosieguo della stagione schumacher continu\u00f2 a deludere le aspettative, anche per via della scarsa competitivit\u00e0 della vettura rispetto alle monoposto di vertice; nella parte centrale del campionato il pilota tedesco ottenne solo qualche piazzamento a punti. nel gran premio d'ungheria, chiuso in undicesima posizione, schumacher venne penalizzato dai commissari per una manovra ai limiti del regolamento nei confronti di rubens barrichello, con il quale era in lotta per il decimo posto, venendo arretrato di dieci posizioni in griglia nel successivo gran premio del belgio. qui il pilota tedesco fu protagonista di una buona rimonta, chiudendo al settimo posto dopo aver preso il via dalla ventunesima posizione. nel gran premio del giappone, a suzuka, schumacher giunse al traguardo al sesto posto, mentre nell'inedito gran premio di corea ripet\u00e9 il miglior risultato stagionale, conquistando il quarto posto finale in una gara disputata sul bagnato. dopo aver ottenuto un settimo posto e un ritiro per incidente nelle ultime due gare della stagione, schumacher chiuse il campionato in nona posizione assoluta con 72 punti. per la prima volta in carriera il pilota tedesco non ottenne n\u00e9 vittorie n\u00e9 podi in una stagione completa.\n\n2011\ntra le novit\u00e0 regolamentari pi\u00f9 importanti introdotte in questa stagione figurarono il ritorno del kers (il dispositivo in realt\u00e0 non era mai stato bandito dal 2009 ma per la stagione 2010 le squadre si erano accordate per non usarlo) e della regola del 107%; venne inoltre introdotto, per la prima volta in formula 1, il dispositivo dell'ala posteriore mobile per agevolare i sorpassi (drag reduction system o drs). cambi\u00f2 anche il fornitore unico delle gomme: pirelli e non pi\u00f9 bridgestone. la mercedes inizi\u00f2 la stagione con l'obiettivo di riscattare un deludente 2010 e inserirsi definitivamente tra i top team.\nnonostante i risultati deludenti della stagione precedente e continue voci su un nuovo possibile ritiro, schumacher conferm\u00f2 il proprio impegno con la scuderia tedesca anche per le stagioni 2011 e 2012. in seguito si diffuse l'indiscrezione, poi confermata prima dalla scuderia e in seguito anche dallo stesso schumacher, di un suo problema nell'affrontare le sessioni al simulatore per anticipare l'assetto delle corse.nella gara inaugurale della stagione, il gran premio d'australia, schumacher non si qualific\u00f2 tra i primi dieci e si dovette poi ritirare per i danni riportati dalla vettura in seguito a un tamponamento subito dopo la partenza. escluso nuovamente dalla top ten nel successivo gran premio della malesia, chiuse la gara in nona posizione, portando i primi punti stagionali alla mercedes. dopo aver ottenuto altri due piazzamenti a punti in cina e in spagna, nel rocambolesco gran premio del canada schumacher lott\u00f2 a lungo per una posizione sul podio, dovendo cedere nel finale a jenson button e mark webber, alla guida di vetture pi\u00f9 competitive, e chiudendo la gara in quarta posizione. nelle quattro gare successive schumacher non ottenne risultati di rilievo.\nnel gran premio di germania sul circuito del n\u00fcrburgring, divent\u00f2 il primo pilota a gareggiare su un tracciato nel quale gli \u00e8 stata dedicata una curva, la \"s schumacher\" collocata tra la \"shell curve\" e la \"dunlop curve\" (curve 9 e 10 del circuito). nel gran premio d'ungheria torn\u00f2 brevemente in testa a un gran premio per la prima volta in quattro anni. nel successivo gran premio del belgio il pilota tedesco celebr\u00f2 i 20 anni dal suo esordio ufficiale in formula 1, avvenuto sullo stesso circuito partito ultimo sulla griglia a causa di un incidente nelle prime fasi della qualifica, schumacher comp\u00ec una rimonta che lo port\u00f2 al traguardo al quinto posto, risultato che ripet\u00e9 nel successivo weekend di monza, in una gara caratterizzata da un lungo duello con lewis hamilton.\nnelle ultime sei gare della stagione schumacher ottenne altri tre piazzamenti a punti, che gli consentirono di migliorare il suo totale rispetto all'anno precedente. il pilota tedesco conquist\u00f2 l'ottava posizione nella classifica finale, per la seconda volta consecutiva in carriera con la mercedes dal suo ritorno nel 2010, chiudendo la stagione senza ottenere vittorie o podi, n\u00e9 pole o giri veloci. in questa stessa stagione schumacher ottenne un nuovo primato, ovvero quello del maggior numero di sorpassi (116) in una sola stagione.\n2012\nnelle prime tre gare della stagione 2012 schumacher ottenne delle buone prestazioni in qualifica, piazzandosi sempre nelle prime due file. tuttavia, in australia e in malesia il pilota tedesco non riusc\u00ec a confermare i buoni risultati la domenica, per problemi di consumo degli pneumatici nella prima occasione e per un incidente con romain grosjean nella seconda. in cina, invece, fu costretto al ritiro a causa di un bullone non fissato alla ruota anteriore destra mentre era in seconda posizione alle spalle del compagno di squadra nico rosberg. nel gran premio di spagna schumacher tampon\u00f2 bruno senna, mettendo fuori gara se stesso e il brasiliano della williams. l'incidente gli cost\u00f2 cinque posizioni di penalit\u00e0 sulla griglia di partenza nel successivo gran premio di monaco, nel quale il pilota tedesco fece segnare il miglior tempo in qualifica, dovendo per\u00f2 scattare dal sesto posto.\nin gara schumacher si ritir\u00f2 per problemi tecnici. dopo un altro ritiro, sempre per problemi tecnici, nel gran premio del canada, a valencia il pilota tedesco, partito dalla dodicesima posizione, riusc\u00ec a conquistare il terzo posto, giungendo per la prima volta sul podio dopo il rientro in formula 1. in gran bretagna schumacher ottenne la terza posizione nelle qualifiche, svoltesi sul bagnato, mentre in gara scivol\u00f2 al settimo posto, risultato che ripet\u00e9 nel seguente gran premio di germania; in questa occasione il tedesco fece segnare anche il giro pi\u00f9 veloce, il primo dal suo ritorno in formula 1. nell'appuntamento successivo in ungheria spense il motore durante la procedura di partenza, retrocedendo cos\u00ec all'ultimo posto e, dopo aver subito una penalit\u00e0 per aver superato il limite di velocit\u00e0 in corsia box, interruppe la sua corsa per problemi meccanici.\nal rientro dalla sosta estiva, durante la corsa disputato in belgio e chiusa al settimo posto, il tedesco, a ventuno anni dal suo esordio in formula 1, festeggi\u00f2 il traguardo dei 300 gran premi in carriera. dopo aver conquistato un sesto posto nel gran premio d'italia, a singapore schumacher registr\u00f2 un nuovo ritiro, dopo aver sbagliato una frenata e tamponato il francese vergne, provocandone al contempo il ritiro. la manovra gli cost\u00f2 una penalizzazione di 10 posizioni in griglia nel successivo gran premio del giappone. il 4 ottobre 2012, a seguito dell'ingaggio di lewis hamilton da parte della mercedes per la stagione 2013, annunci\u00f2 ufficialmente il secondo ritiro dalle competizioni al termine della stagione 2012.nelle gare successive all'annuncio schumacher non ottenne risultati degni di nota, classificandosi sempre fuori dalla zona punti anche per via della scarsa competitivit\u00e0 della vettura. nel gran premio degli stati uniti il pilota tedesco ottenne il sesto tempo in qualifica, ma in gara non fu in grado di confermarsi, chiudendo sedicesimo; nella circostanza il tedesco divenne il pilota con pi\u00f9 chilometri percorsi nei gran premi di formula 1, battendo il primato che apparteneva a barrichello. nel gran premio del brasile, ultima gara della carriera, schumacher ritorn\u00f2 a punti tagliando il traguardo in settima posizione al termine di una gara piuttosto rocambolesca disputatasi sul bagnato. il tedesco chiuse la sua ultima stagione in formula 1 in tredicesima posizione in classifica generale con 49 punti.\n\n\n== risultati ==\n\n\n== casco ==\nil casco originale di schumacher era principalmente bianco con una fascia orizzontale (allineata alla visiera) recante i colori della bandiera tedesca; la parte superiore della calotta era invece caratterizzata da un cerchio blu con degli asteroidi bianchi. quando michael ebbe jos verstappen come compagno alla benetton, scelse di aggiungere tre bande orizzontali rosse nella parte frontale (sopra la visiera) del suo casco, per consentire una maggior riconoscibilit\u00e0 agli osservatori.\nuna volta approdato alla ferrari aggiunse sul retro del casco (nella parte gialla della fascia con la bandiera tedesca) un cavallino rampante. dal gran premio di monaco 2000, per differenziare il suo casco da quello del suo compagno di squadra rubens barrichello (dai colori molto simili), schumacher sostitu\u00ec le parti bianche con il rosso.\ncon il ritorno all'attivit\u00e0 alla guida della mercedes, \u00e8 stato aggiunto nella parte frontale del casco (al centro sopra la visiera) il simbolo della mercedes; la bandiera tedesca, presente nella parte posteriore, \u00e8 stata rimossa cos\u00ec come il cavallino rampante (che simboleggiava il precedente team di appartenenza), sostituiti da due dragoni cinesi. in prossimit\u00e0 della parte superiore \u00e8 stata applicata una banda nera (contenente il nome di uno sponsor) disposta a semicerchio (dalla parte sinistra ruota intorno al casco fino alla parte destra). nella parte superiore del casco sono presenti sette stelle che stanno a simboleggiare i sette titoli mondiali vinti dal pilota tedesco.in occasione dell'anniversario per i vent'anni di formula 1, celebrato nel gran premio del belgio 2011, \u00e8 stato prodotto un casco inedito con il quale schumacher ha corso per l'intero evento. il casco era dorato placcato da un sottile strato di 100 lamine d'oro. nella parte superiore cos\u00ec come in quella posteriore, \u00e8 stato confermato il design del casco usuale: sempre con la banda nera disposta a semicerchio, le sette stelle dei campionati vinti (questa volta colorate di nero), e i due dragoni sul retro. nella parte laterale del casco invece \u00e8 stata applicata una banda verticale nera, che scende dal semicerchio posizionato nella parte superiore, disposta diagonalmente che scende fino alla parte inferiore del casco. la banda viene interrotta centralmente dalla targa che celebra i vent'anni di formula 1, difatti vi sono raffigurate le sette stelline tra la data dell'anno d'esordio in formula 1 (posizionata sopra di esse) e quella della stagione in corso (posizionata sotto).\n\nil 2 settembre 2012, in occasione del gran premio del belgio a spa-francorchamps, michael schumacher ha sfoggiato un altro casco celebrativo di color platino, in occasione della partecipazione del pilota tedesco al 300\u00ba gran premio di formula 1. le motivazioni della scelta del metallo stanno nella preziosit\u00e0, nella sua rarit\u00e0 e nella sua particolare resistenza. il casco \u00e8 di produzione tedesca, della ditta schuberth di magdeburgo, e presenta di fronte, sopra la visiera, la scritta dello sponsor di carburante petronas e il simbolo della stella mercedes. ai lati si vedono i simboli dello sponsor di una nota ditta di bevande energetiche, monster energy e il logo ms del suo marchio personale, mentre sopra c'\u00e8 un disegno tribale rosso. sui lati si trova anche la scritta celebrativa che ricorda appunto le trecento partenze in formula 1. sul retro, infine, i due draghi rossi cinesi, ormai cari a schumacher, dal giorno del suo rientro in formula 1.\n\n\n== riconoscimenti ==\npilota dell'anno dell'adac nel 1992\nvolante d'oro nel 1993 e 2011\npremio dello sport di avd nel 1994\nsportivo europeo dell'anno nel 1994, 2001, 2002 e 2003\nautosport international racing driver of the year nel 1995, 2000, 2001 e 2002\nsportivo tedesco dell'anno nel 1995 e 2004\nsilbernes lorbeerblatt nel 1997\nleone d'oro di rtl nel 1997\nsportivo mondiale dell'anno de la gazzetta dello sport nel 2001 e 2002\ncampione dei campioni de l'\u00e9quipe nel 2001, 2002 e 2003\ncittadinanza onoraria della citt\u00e0 di modena dal 2001\nsportivo dell'anno ai laureus world sports awards nel 2002 e 2004\ncampione di sport dell'unesco nel 2002\ntrofeo lorenzo bandini nel 2003\nambasciatore a disposizione della repubblica di san marino dal 2003\natleta del secolo nel 2004\ncittadinanza onoraria della citt\u00e0 di maranello dal 2006\nmedaglia d'oro per gli sport motoristici della fia nel 2006\nintitolazione della \"s schumacher\" sul circuito del n\u00fcrburgring nel 2007\nambasciatore svizzero per gli europei di calcio 2008\npremio principe delle asturie nel 2007\npremio speciale della deutscher fernsehpreis nel 2007\nsportivo dell'anno di gq nel 2010\ninserito nella fia hall of fame di parigi dal 2017.\nfia president award nel 2020\u00e8 stato inoltre candidato altre quattro volte per il premio sportivo dell'anno.\n\n\n== onorificenze ==\n\n\n== note ==\n\n\n=== annotazioni ===\n\n\n=== fonti ===\n\n\n== bibliografia ==\n\n\n=== monografie ===\nin italiano beppe donazzan, michael schumacher, oltre il mito, limina, 2006, isbn 88-6041-096-7.\n leo turrini, schumacher - la leggenda di un uomo normale, mondadori, 2005, isbn 88-04-54660-3.\n pino casamassima, michael schumacher. un cannibale in f.1, bevivino, 2004, isbn 88-88764-32-1.\npino casamassima, il campione. storia di michael schumacher, sperling&kupfer, 2014, isbn 8820056674\n paolo d'alessio, michael schumacher, gribaudo, 2004, isbn 88-8058-870-2.\n luca dal monte, il tedesco volante e la leggenda ferrari, baldini castoldi dalai, 2004, isbn 88-8490-670-9.\n beppe donazzan, oltre il mito. michael schumacher dalla a alla z, limina, 2004, isbn 88-88551-61-1.\n alessandro secchi, il mio michael. io, schumi, la formula 1, createspace, 2016, isbn 1-5303-3684-8.in inglese james allen, michael schumacher:driven to extremes, bantam books, 1999, isbn 0-553-81214-9.\n james allen, edge of greatness, headline, 2007, isbn 978-0-7553-1678-6.\n timothy collings, team schumacher, highdown, 2005, isbn 1-905156-03-0.\n timothy collings, the piranha club, virgin books, 2004, isbn 0-7535-0965-2.\n luc domenjoz, michael schumacher:rise of a genius, parragon, 2002, isbn 0-7525-9228-9.\n alan henry, wheel to wheel:great duels of formula one racing, weidenfeld nicolson illustrated, 1996, isbn 0-7538-0522-7.\n christopher hilton, michael schumacher:the greatest of all, haynes, 2003, isbn 1-84425-044-x.\n christopher hilton, michael schumacher:the whole story, haynes, 2006, isbn 1-84425-008-3.\n sabine kehm, michael schumacher. driving force, random house, 2003, isbn 0-09-189435-2.in tedesco elmar br\u00fcmmer, bodo kr\u00e4ling; ferdi kr\u00e4ling, mensch schumi. michael schumacher, bielefeld, delius klasing, 2006, isbn 3-7688-1899-3.\n pino casamassima, die geschichte der scuderia ferrari, heel, 1999, isbn 3-89365-745-2.\n sabine kehm, michel comte, michael schumacher. die offizielle und autorisierte inside story zum karriere-ende, m\u00fcnchen, s\u00fcddeutsche zeitung, 2006, isbn 3-86615-403-8.\n willy knupp, red magic. michael schumacher und ferrari, hart am limit, 2002, isbn 3-613-30377-9.\n willy knupp, danke, schumi! die michael schumacher-story, d\u00fcsseldorf, zeitgeist media, 2006, isbn 3-926224-59-2.\n ferdi kr\u00e4ling, helmut zwickl, michael schumacher \u2013 schumi. simply the best, heel, 2001, isbn 3-89880-015-6.\n achim schlang, michael schumacher. alle siege des rekordchampions, stoccarda, motorbuch, 2006, isbn 3-613-02762-3.\n rainer w. schlegelmilch, michael schumacher \u2013 eine weltkarriere, heel, k\u00f6nigswinter, 2006, isbn 3-89880-701-0.\n karin sturm, michael schumacher. der erste deutsche formel-1-weltmeister, ullstein, 1994.\n karin sturm, michael schumacher. mensch und mythos. mit einem vorwort von christian danner, herbig, 2001, isbn 3-7766-2326-8.\n karin sturm, michael schumacher \u2013 eine \u00e4ra geht zu ende. die geschichte einer weltkarriere, m\u00fcnchen, herbig, 2006, isbn 3-7766-2502-3.\n mary th\u00fcrmer, markus g\u00f6tting, michael schumacher. die erfolgsstory des 1. deutschen formel-1-weltmeisters, heyne, 1994, isbn 3-453-08951-0.\n helmut uhl, k\u00f6nig schumi. sein leben \u2013 seine siege \u2013 seine tr\u00e4nen, augsburg, weltbild, 2006, isbn 3-89897-598-3.\n\n\n=== altri testi ===\n leo turrini, f1'92 l'anno di mansell, vallardi & associati, 1992, isbn 88-85202-30-6.\n tom roberts, f1 93. il campionato mondiale di formula 1 nelle foto a colori pi\u00f9 spettacolari, vallardi & associati, 1993, isbn 88-85202-27-6.\n colin mcmaster, f1 95. world championship photographic review, vallardi & associati, 1995, isbn 9783928562904.\n colin mcmaster, roberto boccafogli, f1 96. dietro le quinte, vallardi & associati, 1996, isbn 88-86869-02-9.\n roberto boccafogli, f1 1998 la prima volta di hakkinen, sep editrice, 1998, isbn 88-87110-03-4.\n paolo d'alessio, f1 2002. la cronaca e le foto pi\u00f9 belle del campionato, sep editrice, 2002, isbn 88-87110-26-3.\n paolo d'alessio, f1 2003. la cronaca e le foto pi\u00f9 belle del campionato, sep editrice, 2003, isbn 88-87110-41-7.\n enrico mapelli, i dati della formula 1, giorgio nada editore, 2000, isbn 88-7911-217-1.\n\n\n== voci correlate ==\nmick schumacher\nralf schumacher\n\n\n== altri progetti ==\n\n wikiquote contiene citazioni di o su michael schumacher\n wikimedia commons contiene immagini o altri file su michael schumacher wikinotizie contiene l'articolo schumacher \u00e8 in coma,\"situazione critica\", 30 dicembre 2013\n\n\n== collegamenti esterni ==\n\n(en) sito ufficiale, su michael-schumacher.de. \n michael schumacher (canale), su youtube. \n schumacher, michael, su treccani.it \u2013 enciclopedie on line, istituto dell'enciclopedia italiana. \n schumacher, michael, in lessico del xxi secolo, istituto dell'enciclopedia italiana, 2012-2013. \n(en) michael schumacher, su enciclopedia britannica, encyclop\u00e6dia britannica, inc. \n(en) michael schumacher, su racing-reference.info, nascar digital media llc. \n(en) michael schumacher, su driverdb.com, driverdb ab. \n michael schumacher, su cinedatabase, rivista del cinematografo. \n michael schumacher, su movieplayer.it, netaddiction s.r.l.. \n michael schumacher, su filmtv.it, arnoldo mondadori editore. \n michael schumacher, su mymovies.it, mo-net srl. \n(en) michael schumacher, su imdb, imdb.com. \n(en) michael schumacher, su allmovie, all media network. \n(en) michael schumacher, su rotten tomatoes, fandango media, llc. \n(en) michael schumacher, su metacritic, red ventures. \n(en) michael schumacher, su bfi film & tv database, british film institute (archiviato dall'url originale il 1\u00ba gennaio 2018). \n(de, en) michael schumacher, su filmportal.de. \n(en) michael schumacher, su behind the voice actors, inyxception enterprises. \n statistiche su michael schumacher, su f1db.com. url consultato il 21 marzo 2008.\n(de, en) michael schumacher kart & event center, su ms-kartcenter.de. url consultato il 30 luglio 2013 (archiviato dall'url originale il 23 giugno 2019).\n(en) scheda su notable names database, su nndb.com. url consultato il 30 luglio 2013.\n(de) ksm motorsport, su ksm-motorsport.de. url consultato il 30 luglio 2013."