"la union of european football associations (in francese union des associations europ\u00e9ennes de football, \"unione delle federazioni calcistiche europee\", acronimo uefa) \u00e8 una societ\u00e0, legalmente costituita e registrata ai sensi del codice civile svizzero nel 1954, con sede principale a nyon, svizzera, che gestisce il calcio e il calcio a 5 in europa.\nla sua attivit\u00e0, fin dalla costituzione, si \u00e8 sempre estesa oltre i confini dell'europa fisica: infatti, oltre ad avere tra gli affiliati originali l'unione sovietica (e, a seguire, la russia) e la turchia, entrambi paesi transcontinentali, vanta l'affiliazione di cipro e israele, geograficamente appartenenti all'asia; dopo lo scioglimento dell'urss, sono anche entrate a farne parte le ex repubbliche sovietiche di armenia, azerbaigian, georgia e kazakistan.\nla uefa organizza, a livello seniores, i campionati europei maschile (dal 1960) e femminile (1984) di calcio, mentre in ambito di club organizza dal 1955 la champions league, originariamente chiamata coppa dei campioni d'europa, dal 1971 l'europa league, originariamente coppa uefa, e dal 2021 la uefa conference league; dal 1961 al 1999, organizz\u00f2 anche la coppa delle coppe. dal 2001, organizza la women's champions league, originariamente chiamata women's cup. dal 2013 organizza inoltre la youth league, competizione riservata alle squadre primavera o under 19. \nil suo presidente \u00e8, dal 2016, lo sloveno aleksander \u010deferin.\n\n\n== compiti istituzionali ==\nuna delle sei confederazioni continentali affiliate alla fifa, la uefa rappresenta tutte le federazioni calcistiche d'europa (pi\u00f9 quelle di armenia, azerbaigian, cipro, georgia, israele, kazakistan, russia e turchia).\nla uefa organizza nove competizioni ufficiali per nazionali e cinque per club.\ndal punto di vista geopolitico la federazione calcistica europea \u00e8 di gran lunga la pi\u00f9 influente e ricca. in pratica tutti i migliori calciatori del mondo giocano nelle varie serie calcistiche europee, anche per via dei migliori stipendi assicurati dai vari club continentali, soprattutto inglesi, francesi, tedeschi, italiani e spagnoli. ai mondiali di russia 2018 la uefa ha raggiunto la quota massima di 14 nazionali sulle 32 ammesse alla fase finale.\n\n\n== origine ==\nla uefa nacque il 15 giugno 1954 a basilea, svizzera, per iniziativa delle federazioni calcistiche francese, belga e italiana. la sede fu parigi fino al 1959, anno in cui la uefa si spost\u00f2 a berna. il primo segretario generale fu henri delaunay, inventore del campionato europeo per nazioni. dal 1995 la uefa ha sede sempre in svizzera, ma a nyon. all'inizio la uefa raggruppava 25 federazioni; oggi sono 55.\nin quanto rappresentante delle federazioni europee, la uefa ha avuto parecchie frizioni con gli organi di giustizia dell'unione europea. le sentenze dell'unione avverse alla uefa pi\u00f9 eclatanti sono state quelle sui diritti televisivi e soprattutto quella sui trasferimenti dei calciatori (la famosa sentenza bosman), che ha costretto l'organizzazione a riformulare alcune regole per poter essere in linea con le nuove direttive europee in tema di libera circolazione.\nl'attuale segretario generale ad interim della uefa \u00e8 il greco theodore theodoridis, in sostituzione dell'italo-svizzero gianni infantino, eletto nel 2016 presidente della fifa. l'attuale presidente, dal 14 settembre 2016, \u00e8 lo sloveno aleksander \u010deferin, che, dopo la breve presidenza ad interim dello spagnolo \u00e1ngel mar\u00eda villar, sostituisce l'ex stella del calcio francese michel platini, sospeso dall'incarico in seguito alla squalifica del comitato etico della fifa.\n\n\n== presidenti della uefa ==\n\n\n== segretari generali della uefa ==\n\n\n== competizioni uefa ==\nattualmente, come detto, la uefa organizza nove competizioni per squadre nazionali e cinque per squadre di club; i tornei per le squadre nazionali riguardano anche le categorie giovanili, le squadre femminili e il calcio a cinque.\n\n\n=== competizioni per squadre nazionali ===\n\n\n==== esistenti ====\ncampionato europeo di calcio, che ebbe inizio con le qualificazioni tra il 1958 e il 1960 e la cui fase finale si disputa negli anni pari non interessati dalla fase finale del campionato mondiale; le prime due edizioni (1960 e 1964) furono note anche come coppa europea per nazioni. le prime cinque edizioni si disputarono con la formula della finale a quattro in un paese: la seconda e terza edizione furono vinte dal paese ospitante (1964, spagna, sull'urss; 1968, italia, sulla jugoslavia); mentre la prima che si svolse in francia dall'urss che sconfisse in finale la jugoslavia e la quarta invece in belgio dalla germania ovest che batt\u00e9 nell'ultimo atto l'urss. la quinta edizione si svolse in jugoslavia nel 1976 e fu vinta dalla cecoslovacchia (in finale sulla germania ovest).dal 1980 il campionato vide otto squadre nella fase finale. si disput\u00f2 in italia e lo vinse la germania ovest in finale sul belgio. nel 1984 fu la francia, in casa, a prevalere sulla spagna in finale. nel 1988, in germania ovest, i paesi bassi vinsero il loro primo campionato europeo battendo in finale l'urss. nel 1992, in svezia, la danimarca fu richiamata a partecipare alla competizione (a pochi giorni dall'inizio) in sostituzione della jugoslavia (squalificata a causa della guerra civile). in fretta venne allestita la rosa dei 22 partecipanti (i giocatori, quasi tutti in vacanza, vennero rintracciati nei luoghi di villeggiatura) e a sorpresa i danesi vinsero il torneo, battendo 2-0 in finale la germania campione del mondo in carica.dal 1996 la formula \u00e8 cambiata e il campionato \u00e8 stato a sedici squadre nella fase finale, fino al 2012. in quell'edizione, disputatasi in inghilterra, la germania batt\u00e9 in finale la repubblica ceca. nel 2000, nella prima edizione disputatasi in due nazioni distinte (paesi bassi e belgio), l'italia si vide soffiare dalla francia all'ultimo secondo la coppa. l'edizione del 2004 ha visto l'exploit della grecia, che ha vinto battendo inaspettatamente il portogallo, squadra di casa, in finale. l'edizione del 2008 si \u00e8 tenuta in svizzera e austria, conclusasi con la vittoria della spagna. l'edizione del 2012 \u00e8 invece svolta in polonia ed ucraina, ed ha visto in finale l'italia contro la spagna campione in carica euro-mondiale, che con un perentorio 4-0 si \u00e8 confermata campione d'europa, diventando la prima squadra a vincere due edizioni consecutive del torneo. dal 2016 la fase finale della competizione \u00e8 a ventiquattro squadre. l'edizione 2016, disputata in francia, la prima con il nuovo format, \u00e8 stata vinta dal portogallo, che ha battuto 1-0 ai supplementari la francia padrona di casa in finale. per la nazionale portoghese \u00e8 stato il primo successo nella competizione. nel 2021, mantenendo per ragioni di marketing la denominazione euro 2020, si \u00e8 affermata l'italia, al suo secondo successo nella manifestazione, al termine di una final four tenutasi in inghilterra e culminata nella finale di wembley, disputatasi l'11 luglio 2021, tra gli azzurri e i tre leoni, e decisa dai calci di rigore. curiosamente, \u00e8 anche il miglior risultato di sempre, in campo europeo, della nazionale inglese.\nuefa nations league: questa competizione prevede la divisione in quattro categorie delle nazionali e la qualificazione di quattro squadre della categoria maggiore alla fase finale. questa competizione ha dato anche un'opportunit\u00e0 alle nazionali non qualificate normalmente ad euro 2020 di poterlo fare con i play-off, dove hanno partecipato le 16 squadre che hanno vinto i propri gironi della competizione. la stessa situazione si verificher\u00e0 per l'europeo 2024. il detentore del torneo \u00e8 la spagna, che ha vinto l'edizione del 2022-2023.\ncoppa dei campioni conmebol-uefa: competizione disputata tra i vincitori del campionato europeo e quelli della copa am\u00e9rica. il detentore \u00e8 l'argentina, che ha vinto contro l'italia l'edizione 2022.\ncampionato europeo di calcio under-21: si \u00e8 disputato la prima volta nel 1978, vinto dalla jugoslavia. dal 1972 al 1976, il campionato era riservato ai giocatori delle nazionali under-23. l'italia ha vinto ben 5 volte questo campionato, come la spagna. l'ultima edizione (2023) \u00e8 stata vinta dall'inghilterra.\ncampionato europeo di calcio under-19: si \u00e8 disputato la prima volta nel 1974-1975, ed \u00e8 stato vinto dall'inghilterra. l'italia ha vinto questo campionato cinque volte. l'ultima edizione \u00e8 stata vinta dall'italia.\ncampionato europeo di calcio under-17: prima edizione nel 1982, vinto dall'italia, che riusc\u00ec a ripetersi nella stagione 1987, che per\u00f2 fu anche l'ultima. i detentori della coppa sono i paesi bassi.\ncampionato europeo di calcio femminile: competizione prima biennale e poi quadriennale dal 1997. la prima edizione, svoltasi in europa nel 1984, ha visto la svezia battere l'inghilterra in una gara andata e ritorno finita ai tiri a rigore. la germania ha vinto 8 trofei nella storia della competizione, mentre detentrice del trofeo \u00e8 l'inghilterra stessa, che nella finale dell'edizione 2022 (che si sarebbe tra l'altro dovuta tenere nel 2021) ha battuto le tedesche.\nuefa women's nations league\ncoppa dei campioni conmebol-uefa (femminile): competizione disputata nel 2023 tra l'inghilterra, vincitrice del campionato europeo, e il brasile, che ha vinto la copa am\u00e9rica, e vinta dalla prima.\ncampionato europeo di calcio femminile under-19: si svolge a cadenza annuale e la prima edizione, svoltasi nel 1998, ha visto il successo della danimarca contro la francia in una partita andata e ritorno (unica nella storia della competizione). dall'edizione 2002 la competizione ospita le nazionali femminili under-19 e non pi\u00f9 under-18. detentrice del trofeo \u00e8 la spagna, al suo quinto titolo insieme alla francia mentre i maggiori successi vanno alla germania, che ha vinto sei volte la competizione.\ncampionato europeo di calcio femminile under-17: si svolge a cadenza annuale e la prima edizione, svoltasi in svizzera nel 2008, ha visto il successo della germania contro la francia; le tedesche detengono ad oggi il maggior numero di trofei (8). detentrice del trofeo \u00e8 la francia stessa, al suo primo successo nella competizione.\ncampionato europeo di calcio a 5: disputatosi per la prima volta nel 1996 in spagna, ha visto una forte supremazia della spagna che ha vinto sei edizioni su otto, compresa l'edizione 2012 in croazia. l'italia ha vinto questo campionato due volte nel 2003 e nel 2014.\n\n\n==== soppresse ====\ncampionato europeo di calcio a 5 under-21: l'unica edizione si \u00e8 tenuta a san pietroburgo nel 2008 e ha visto la vittoria della russia padrona di casa, con l'italia seconda.\ncoppa internazionale: disputata per sei edizioni dal 1927 al 1960, \u00e8 da considerarsi il precursore dell'europeo. si svolgeva con la formula di un girone all'italiana con partite di andata e ritorno in casa delle squadre partecipanti. solo l'ultima edizione, disputata nel periodo 1955/1960, fu disputata sotto l'egida della uefa.\nuefa-caf meridian cup: era un torneo di calcio disputato nel periodo 1997-2007 che ha caratterizzato le squadre nazionali provenienti dall'europa e dall'africa fra i giocatori under-18 e faceva parte del programma di cooperazione tra la uefa e la caf.\n\n\n=== competizioni per club ===\n\n\n==== esistenti ====\nuefa champions league, istituita nel 1955 come coppa dei campioni e riservata alle vincitrici dei campionati nazionali e poi alle squadre meglio piazzate.\nuefa europa league, istituita nel 1971 come coppa uefa e riservata alle squadre non qualificatesi in coppa dei campioni/champions league.\nuefa europa conference league, istituita nel 2021 e riservata alla squadre non qualificatesi in europa league.\nsupercoppa uefa, istituita nel 1973 e riservata prima ai vincitori della coppa dei campioni/champions league e a quelli della coppa delle coppe e poi, dal 2000, ai vincitori della champions league e a quelli della coppa uefa/europa league.\nuefa youth league, istituita nel 2013 e riservata alle formazioni under-19 delle squadre partecipanti alla fase a gironi della champions league e alle formazioni primavera vincitrici dei rispettivi campionati nazionali.\nuefa futsal champions league, riservata alle squadre vincitrici dei rispettivi campionati nazionali di calcio a 5.\nuefa women's champions league, che dal 2009-2010 ha sostituito la uefa women's cup.\n\n\n==== soppresse ====\ncoppa delle coppe (abolita nel 1999, riservata alle vincitrici delle coppe nazionali).\ncoppa intercontinentale (abolita nel 2004, organizzata con la conmebol, riservata alle vincitrici della coppa dei campioni e coppa libertadores e confluita nella coppa del mondo per club fifa nel 2005).\ncoppa intertoto uefa (abolita nel 2008, riservata alle formazioni con la miglior classifica fra quelle non ammesse alla coppa uefa, per accedere a tale competizione).la juventus, l'ajax, il bayern monaco, il chelsea e il manchester utd sono le sole squadre ad aver vinto tutte le competizioni uefa stagionali in vigore fino alla stagione 2020-2021 (coppa dei campioni/champions league, coppa delle coppe e coppa uefa/europa league). la juventus, essendo stata la prima societ\u00e0 a centrare le tre coppe europee stagionali, ha ricevuto come riconoscimento dalla confederazione europea di calcio una targa uefa (en. uefa plaque) il 12 luglio 1988 a ginevra (svizzera). inoltre la juventus \u00e8 stata, fino alla disputa della prima finale di europa conference league nel maggio 2022, la sola squadra ad aver vinto tutte le sei competizioni ufficiali per club, gestite dalla uefa fino alla stagione 2020-2021.\n\n\n=== detentori dei titoli ===\n\n\n== federazioni aderenti alla uefa ==\nnb: lo sfondo grigio scuro indica le federazioni che hanno aderito alla uefa nell'anno della fondazione (1954).\n\n\n=== membri sospesi ===\nrussia (sospesa nel 2022 in seguito all'invasione dell'ucraina).\n\n\n=== ex membri ===\ntra le federazioni fondatrici nel 1954 c'erano anche le disciolte federazioni:\n\nsaarland (confluita in quella della repubblica federale tedesca nel 1956).\nrepubblica democratica tedesca (confluita in quella della repubblica federale tedesca nel 1990).\n\n\n=== nazionali partecipanti alle fasi finali dei campionati del mondo ===\n20 partecipazioni:  germania (10 come  germania ovest) (quattro vittorie)\n18 partecipazioni:  italia (quattro vittorie)\n16 partecipazioni:  francia (due vittorie),  inghilterra (una vittoria),  spagna (una vittoria)\n14 partecipazioni:  belgio\n13 partecipazioni:  serbia (8 come  jugoslavia, 1 come  repubblica federale di jugoslavia e 1 come  serbia e montenegro)\n12 partecipazioni:  svezia,  svizzera\n11 partecipazioni:  paesi bassi,  russia (7 come  unione sovietica)\n9 partecipazioni:  polonia,  rep. ceca (8 come  cecoslovacchia),  ungheria\n8 partecipazioni:  portogallo,  scozia\n7 partecipazioni:  austria,  bulgaria,  romania\n6 partecipazioni:  croazia,  danimarca\n3 partecipazioni:  grecia,  irlanda,  irlanda del nord,  norvegia\n2 partecipazioni:  galles,  slovenia,  turchia\n1 partecipazione:  bosnia ed erzegovina,  islanda,  germania est,  slovacchia,  ucraina\n0 partecipazioni:  albania,  andorra,  armenia,  azerbaigian,  bielorussia,  cipro,  estonia,  f\u00e6r \u00f8er,  finlandia,  georgia,  gibilterra,  israele  kazakistan,  kosovo,  lettonia,  liechtenstein.  lituania,  lussemburgo,  macedonia del nord,  malta,  moldavia,  montenegro,  san marino\n\n\n== arbitri ==\nquesti sono i 274 arbitri a disposizione della uefa.\n\n\n=== categoria elite ===\naggiornato al 24 maggio 2023.\n\n\n=== categoria first ===\n\n\n== i valori uefa ==\n\ngli 11 valori uefa sono i valori che l'uefa si prefigge di trasmettere attraverso tutte le sue competizioni: sono undici in quanto rappresentano simbolicamente una formazione di calcio e furono presentati da platini, allora presidente della confederazione, nel 2009.essi sono i seguenti:\n\ncalcio in primo piano. in una qualunque scelta presa dalla uefa, il calcio deve essere inteso come gioco, sport e fonte di spettacolo.\nstruttura piramidale e sussidiariet\u00e0. a livello internazionale ed europeo la uefa, la fifa e le altre federazioni nazionali cooperano per difendere meglio gli interessi del calcio.\nunit\u00e0 e leadership. la uefa prende le sue decisioni in un ambito di consenso generale tra i club e non attraverso dettami.\nbuon governo e autonomia. le decisioni uefa sono prese in modo trasparente e democratico, difendendo l'autonomia della struttura sportiva.\ncalcio di base e solidariet\u00e0. la uefa si impegna a promuovere i giovani calciatori e a creare strutture in grado di garantire una crescita per i talenti in erba.\nprotezione dei giovani e istruzione. la uefa garantisce un'istruzione ai giovanissimi che intraprendono questo sport e si trovano a giocare nelle pi\u00f9 alte competizioni; si impegna inoltre a proteggerli evitando che i minorenni si trasferiscano troppo presto in altri paesi.\nintegrit\u00e0 dello sport e scommesse. le scommesse sono una buona fonte d'entrata per il calcio, ma devono essere effettuate in un ambito di integrit\u00e0 sportiva.\nfair play finanziario e regolarit\u00e0 delle competizioni. la uefa approva e fa rispettare il fair play finanziario in modo che le competizioni siano sempre regolari dal punto di vista sportivo.\nnazionali e club. la uefa si impegna a mantenere un equilibrio tra livello di nazionale e livello di club.\nrispetto. la uefa non tollera comportamenti violenti, episodi di razzismo e doping. il rispetto verso tutti coloro che fanno parte del mondo del calcio \u00e8 fondamentale.\nil modello sportivo europeo e la specificit\u00e0 dello sport. la uefa si basa su un modello europeo; nelle competizioni ci saranno possibilit\u00e0 di promozioni o di retrocessioni, competizione aperta e principi di solidariet\u00e0.\n\n\n== european club forum ==\nl'european club forum (ecf) fu un'unit\u00e0 operativa istituita dalla uefa nel 2002 per rafforzare i legami tra la confederazione ed i principali club delle allora 52 associazioni membro. era composto da 102 club calcistici, includendo tutte le societ\u00e0 affiliate al g-14, riuniti al fine di ottenere una tutela comune dei diritti sportivi, legali e televisivi di fronte alla fifa, di cui undici erano eletti per il proprio comitato in virt\u00f9 del ranking confederale. i club che avevano vinto almeno cinque trofei in competizioni internazionali ufficiali durante il periodo d'attivit\u00e0 dell'ecf: real madrid, milan, juventus, liverpool, ajax, bayern monaco, inter, barcellona, porto, manchester utd, anderlecht e valencia erano designati membri permanenti del forum.nell'estate 2008 l'organismo fu fuso con il citato g-14 per creare l'european club association (eca).\n\n\n== note ==\n\n\n== voci correlate ==\ncompetizioni uefa per club\nfair play finanziario\nfootball supporters europe\n\n\n== altri progetti ==\n\n wikiquote contiene citazioni sulla uefa\n wikizionario contiene il lemma di dizionario \u00abuefa\u00bb\n wikinotizie contiene notizie di attualit\u00e0 sulla uefa\n wikimedia commons contiene immagini o altri file sulla uefa\n\n\n== collegamenti esterni ==\n\n(en) sito ufficiale, su uefa.com. \n uefa (canale), su youtube. \n(en) union des associations europ\u00e9ennes de football, su enciclopedia britannica, encyclop\u00e6dia britannica, inc."