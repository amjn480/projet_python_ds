"john ronald reuel tolkien [\u02c8t\u0252lki\u02d0n], f\u00f6dd 3 januari 1892 i bloemfontein, oranjefristaten (i nuvarande sydafrika), d\u00f6d 2 september 1973 i bournemouth, dorset, storbritannien, var en brittisk f\u00f6rfattare, filolog och universitetsprofessor, mest k\u00e4nd som f\u00f6rfattare till fantasyromanerna the lord of the rings, p\u00e5 svenska mest k\u00e4nd som sagan om ringen. (i \u00e4ldre svensk \u00f6vers\u00e4ttning h\u00e4rskarringen, och i ny\u00f6vers\u00e4ttning 2004-2005 ringarnas herre.) han skrev \u00e4ven bilbo och silmarillion. tolkien var professor i fornengelska (anglosaxiska, old english) vid universitetet i oxford 1925-1945 och i english language and literature 1945-1959. han var troende katolik och gick ofta i kyrkan. tolkien var mycket n\u00e4ra v\u00e4n med c.s. lewis; de var b\u00e5da medlemmar i den litter\u00e4ra diskussionsklubben the inklings. \ntolkien f\u00f6ddes i oranjefristaten (nuvarande fristatsprovinsen i sydafrika) \u00e5r 1892. f\u00f6r\u00e4ldrarna, arthur och mabel, var b\u00e5da fr\u00e5n england men hade flyttat till sydafrika eftersom fadern, som var bankanst\u00e4lld, s\u00e5g m\u00f6jligheterna till avancemang som st\u00f6rre d\u00e4r. \u00e5r 1895, n\u00e4r ronald (som pojken kallades) var tre \u00e5r, fick han en lillebror. mabel f\u00f6dde d\u00e5 \u00e4nnu en pojke som fick namnet hilary arthur reuel. \u00e5r 1895 reste han med sin mor mabel och sin yngre bror hilary till england f\u00f6r att h\u00e4lsa p\u00e5 sl\u00e4ktingar i birmingham. fadern skulle komma efter senare, men dog den 15 februari 1896. mabel och pojkarna \u00e5kte aldrig tillbaka till sydafrika, utan stannade kvar i england. som barn gick tolkien p\u00e5 king edward's school i birmingham. den 14 november 1904 dog mabel. d\u00e5 var tolkien tolv \u00e5r gammal.\ntolkien studerade engelska och engelsk litteratur vid universitetet i oxford, med inriktning p\u00e5 filologi. han var signalofficer i den brittiska arm\u00e9n under f\u00f6rsta v\u00e4rldskriget, och deltog bland annat i slaget vid somme. han drabbades av skyttegravsfeber i slutet av 1916 och tillbringade \u00e5terstoden av kriget i england. under tiden p\u00e5 hemmafronten p\u00e5b\u00f6rjade han arbetet p\u00e5 sitt legendarium, som skulle komma att se tryck f\u00f6rst fyra \u00e5r efter hans d\u00f6d, i boken silmarillion \u00e5r 1977.\n\u00e5r 1924 blev tolkien utn\u00e4mnd till docent i engelska vid universitetet i leeds, och \u00e5r 1925 blev han professor i anglosaxiska i oxford. han var n\u00e4ra v\u00e4n med f\u00f6rfattaren c.s. lewis. i b\u00f6rjan av 1930-talet b\u00f6rjade han skriva p\u00e5 ber\u00e4ttelsen bilbo \u2013 en hobbits \u00e4ventyr. ber\u00e4ttelsen uppt\u00e4cktes av f\u00f6rlaget allen & unwin, som publicerade den \u00e5r 1937. samma \u00e5r p\u00e5b\u00f6rjade han arbetet med en uppf\u00f6ljare till bilbo. \u00e5r 1945 blev tolkien professor i engelska och i engelsk litteratur vid merton college i oxford. uppf\u00f6ljaren till bilbo fick namnet sagan om ringen och publicerades i tre delar av allen & unwin mellan 1954 och 1955. sagan om ringen blev en succ\u00e9 och n\u00e5got av en kultbok p\u00e5 amerikanska college under 1960-talet.\n\u00e5r 1972 utn\u00e4mndes tolkien till hedersprofessor i litteratur vid oxfords universitet f\u00f6r sina bidrag p\u00e5 filologins omr\u00e5de, och \u00e5r 1973 tilldelades han brittiska imperieorden. j.r.r. tolkien avled av akut bl\u00f6dande mags\u00e5r den 2 september 1973, vid 81 \u00e5rs \u00e5lder.\nefter hans d\u00f6d publicerade tolkiens son christopher en serie verk baserade p\u00e5 faderns omfattande anteckningar och opublicerade manuskript, d\u00e4ribland silmarillion. dessa, tillsammans med bilbo och sagan om ringen, bildade en sammanh\u00e4ngande samling ber\u00e4ttelser, dikter, fiktiva historier, p\u00e5hittade spr\u00e5k och litter\u00e4ra ess\u00e4er om en fantasiv\u00e4rld vid namn arda och midg\u00e5rd i den. mellan 1951 och 1955 anv\u00e4nde tolkien ben\u00e4mningen legendarium f\u00f6r merparten av dessa skrifter.medan m\u00e5nga andra f\u00f6rfattare hade publicerat fantasyverk f\u00f6re tolkien, ledde den stora framg\u00e5ngen med bilbo och sagan om ringen n\u00e4r de publicerades i pocket i usa, direkt till en popul\u00e4rt \u00e5teruppvaknande av genren. detta har orsakat att tolkien popul\u00e4rt identifieras som \"fadern\" av den moderna fantasylitteraturen\u2014 eller, mer exakt, av high fantasy. tolkiens skrifter har inspirerat m\u00e5nga andra fantasyverk och har haft en best\u00e5ende effekt p\u00e5 hela omr\u00e5det. \u00e5r 2008 rankade the times honom p\u00e5 en sj\u00e4tte plats \u00f6ver listan \u00f6ver \"de 50 st\u00f6rsta brittiska f\u00f6rfattarna sedan 1945\". forbes rankade honom den 5:e mest inkomstbringande d\u00f6da k\u00e4ndisen \u00e5r 2009.asteroiden 2675 tolkien \u00e4r uppkallad efter honom.\n\n\n== biografi ==\n\n\n=== bakgrund ===\nsl\u00e4kten tolkien kom ursprungligen fr\u00e5n sachsen.[k\u00e4lla beh\u00f6vs] den saxiska formen av namnet var tollkiehn, vilket betyder \u2019dumdristig\u2019 (tollk\u00fchn).[k\u00e4lla beh\u00f6vs] sl\u00e4kten tolkien immigrerade emellertid till england under f\u00f6rsta h\u00e4lften av 1700-talet, och blev snabbt \u201dintensivt engelsk\u201d. tolkiens farfar, john benjamin tolkien (1807\u20131896), f\u00f6rs\u00f6rjde sig som pianotillverkare i birmingham, men hans firma gick i konkurs. tolkiens far, arthur reuel tolkien (1857\u20131896), m\u00e5ste d\u00e4rf\u00f6r hitta n\u00e5gon annan f\u00f6rs\u00f6rjning. han jobbade p\u00e5 lloyds bank i birmingham, men hade sv\u00e5rt att g\u00f6ra karri\u00e4r d\u00e4r. n\u00e4r han fick ett erbjudande om arbete i bank of africa i sydafrika tackade han d\u00e4rf\u00f6r ja och flyttade dit.tolkiens mor var mabel suffield (1870\u20131904). familjen suffield har sina r\u00f6tter i staden evesham i worcestershire. mabels far, john suffield (1833\u20131930), \u00e4gde en manufakturaff\u00e4r i birmingham. firman gick dock i konkurs, och john f\u00f6rs\u00f6rjde sig resten av livet som kringresande f\u00f6rs\u00e4ljare f\u00f6r jeyes desinfektionsmedel. sitt efternamn till trots identifierade tolkien sig mer med sl\u00e4kten suffield och dess hemlandskap, worcestershire.arthur tolkien och mabel suffield f\u00f6rlovades n\u00e4r mabel var arton \u00e5r gammal. i slutet av \u00e5r 1890 fick arthur tj\u00e4nsten som bankdirekt\u00f6r vid bank of africas kontor i bloemfontein i oranjefristaten (nuvarande fristatsprovinsen). mabel kom till sydafrika i april 1891, och arthur och mabel gifte sig i katedralen i kapstaden den 16 april.\n\n\n=== barndom ===\njohn ronald reuel tolkien f\u00f6ddes i bloemfontein den 3 januari 1892. namnen john och reuel fanns i tolkiensl\u00e4kten sedan tidigare, medan ronald var nytt och mabels f\u00f6rslag. hans sl\u00e4ktingar (och senare hans hustru) kallade honom ronald. n\u00e5gra av hans n\u00e4ra v\u00e4nner och skolkamrater kallade honom john ronald, och hans v\u00e4nner vid vuxen \u00e5lder n\u00e4mnde honom (som brukligt var) vid efternamn, eller med smeknamnet tollers. tolkiens yngre bror hilary arthur reuel f\u00f6ddes den 17 februari 1894.en dag kidnappade familjens m\u00f6rkhyade tj\u00e4nare isaac den nyf\u00f6dde tolkien f\u00f6r att visa upp honom f\u00f6r sin kraal. uppst\u00e5ndelsen i huset blev stor, men isaac blev inte avskedad. av tacksamhet f\u00f6r detta gav han sin nyf\u00f6dde son namnet isaak mister tolkien victor (victor efter drottning victoria). en annan g\u00e5ng blev tolkien biten av en tarantel. (vissa har f\u00f6rknippat denna h\u00e4ndelse med det faktum att onda spindlar vid ett antal tillf\u00e4llen f\u00f6rekommer i tolkiens verk; tolkien kunde sj\u00e4lv inte minnas h\u00e4ndelsen vid vuxen \u00e5lder och hade inget emot spindlar.) tolkien trivdes inte i det varma klimatet, och var ofta sjuk. i april 1895 reste mabel och hennes tv\u00e5 s\u00f6ner till storbritannien; arthur var tvungen att arbeta, men skulle komma efter senare. mabel och barnen bodde hos hennes f\u00f6r\u00e4ldrar, och klimatombytet gjorde tolkien gott. arthur drabbades dock av reumatisk feber p\u00e5 h\u00f6sten, och dog i bloemfontein den 17 februari 1896.\nmabel bodde kvar i england med sina tv\u00e5 s\u00f6ner. sommaren 1896 flyttade de till den lilla byn sarehole, en dryg kilometer s\u00f6der om birmingham. tolkien utforskade warwickshires landsbygd tillsammans med sin lillebror. de fascinerades av kvarnen sarehole mill, d\u00e4r man malt s\u00e4d i trehundra \u00e5r. han blev jagad av en arg bonde som uppt\u00e4ckte honom n\u00e4r han plockade svamp p\u00e5 bondens \u00e4gor. tolkien undervisades hemma av sin mor, som tidigt l\u00e4rde honom grunderna i latin, vilket intresserade honom. franska var d\u00e4remot inte lika intressant. mabel f\u00f6rs\u00f6kte ocks\u00e5 l\u00e4ra tolkien att spela piano, men utan st\u00f6rre framg\u00e5ng; d\u00e4remot tecknade han bra. han l\u00e4ste m\u00e5nga sagob\u00f6cker: han gillade inte skattkammar\u00f6n, r\u00e5ttf\u00e5ngaren i hameln och h.c. andersens sagor. han tyckte d\u00e4remot om alice i underlandet, indianb\u00f6cker, george macdonalds curdie-b\u00f6cker och i synnerhet andrew langs sagob\u00f6cker, s\u00e4rskilt den r\u00f6da sagoboken.h\u00f6sten 1899 s\u00f6kte tolkien in till skolan king edward's school i birmingham, men kom inte in. n\u00e4sta \u00e5r s\u00f6kte han igen, och kom in. en farbror betalade skolavgiften, och tolkien b\u00f6rjade skolan i september 1900. till en b\u00f6rjan trivdes han d\u00e5ligt i king edward's school och var ofta sjuk, men efter ett tag vande han sig vid skolan och trivdes b\u00e4ttre. i juni 1900 konverterade mabel till katolicismen. detta f\u00f6rargade stora delar av sl\u00e4kten. mabels sv\u00e5ger walter incledon hade tidigare hj\u00e4lpt mabel med visst ekonomiskt st\u00f6d, men detta st\u00f6d upph\u00f6rde vid hennes konvertering. f\u00f6rd\u00f6mandena fr\u00e5n sl\u00e4ktingar och de os\u00e4kra ekonomiska f\u00f6rh\u00e5llandena tog h\u00e5rt p\u00e5 mabel och hennes h\u00e4lsa.n\u00e4r tolkien b\u00f6rjade i skolan inne i staden kunde familjen inte l\u00e4ngre bo kvar p\u00e5 landet. i slutet av 1900 flyttade de till ett litet hus i birminghams f\u00f6rstad moseley. tolkien tyckte att moseley var avskyv\u00e4rt. \u00e5ret d\u00e4rp\u00e5 flyttade de till ett hus vid j\u00e4rnv\u00e4gsstationen king's heath station; i n\u00e4rheten l\u00e5g den katolska kyrkan st dunstan. p\u00e5 de t\u00e5gvagnar som passerade king's heath kunde tolkien l\u00e4sa namn p\u00e5 orter i wales, och han blev nyfiken p\u00e5 det walesiska spr\u00e5ket. senare i hans barndom reste han till wales, och tyckte att namnen p\u00e5 stationerna som for f\u00f6rbi var sp\u00e4nnande.mabel trivdes inte i huset vid king's heath och i st dunstans kyrka. i b\u00f6rjan av 1902 flyttade familjen till oliver road 26 i f\u00f6rstaden edgbaston, d\u00e4r den katolska oratoriekyrkan l\u00e5g. till kyrkan h\u00f6rde skolan st philip's, d\u00e4r tolkien och hans bror b\u00f6rjade. kyrkans f\u00f6rsamlingspr\u00e4st hette francis xavier morgan. fader francis blev med tiden en n\u00e4ra v\u00e4n till familjen. undervisningen i st philip's h\u00f6ll en l\u00e4gre niv\u00e5 \u00e4n den vid king edward's. h\u00f6sten 1903 fick tolkien ett stipendium och b\u00f6rjade \u00e5ter p\u00e5 king edward's. nu fick han l\u00e4sa grekiska, om vilket han senare skrev: \u201dledigheten i grekiska spr\u00e5ket, framh\u00e4vd av en fast grund under den glittrande ytan f\u00e4ngslade mig. men lockelsen l\u00e5g till en del i sj\u00e4lva antiken och dess artfr\u00e4mmande avst\u00e5nd (fr\u00e5n mig) : spr\u00e5ket gick inte hem.\u201d han fick ocks\u00e5 l\u00e4sa engelsk litteratur, d\u00e4ribland shakespeares sk\u00e5despel, som han inte gillade. shakespeare blev dock senare en inspirationsk\u00e4lla till tolkiens skapelse enterna: \n\nmabels h\u00e4lsa sviktade. i april 1904 lades hon in p\u00e5 sjukhus och diagnosticerades som diabetiker. tolkien fick bo hos sin moster jane neave och hennes make edward i hove, medan hans bror flyttade in hos deras morf\u00f6r\u00e4ldrar. till sommaren var mabel tillr\u00e4ckligt bra f\u00f6r att l\u00e4mna sjukhuset. hon och pojkarna flyttade till en stuga i byn rednal utanf\u00f6r birmingham som \u00e4gdes av oratoriekyrkan. lantluften gjorde dem alla tre gott. n\u00e4r tolkien b\u00f6rjade i skolan igen p\u00e5 h\u00f6sten bodde familjen kvar i rednal, och han fick g\u00e5 en l\u00e5ng v\u00e4g till skolan varje dag. i november blev mabel \u00e5ter s\u00e4mre, och hamnade i en djup diabeteskoma. hon dog den 14 november 1904.\n\n\n=== ungdom ===\nmabel hade i sitt testamente utsett fader francis morgan till pojkarnas f\u00f6rmyndare. fader francis var en gener\u00f6s och tillgiven f\u00f6rmyndare. n\u00e5gra veckor efter mabels d\u00f6d hyrde han in pojkarna i ett ledigt rum hos deras ingifta moster beatrice sheffield i birmingham. p\u00e5 king edward's l\u00e4rde tolkien k\u00e4nna christopher wiseman, som han skulle f\u00f6rbli n\u00e4ra v\u00e4n med genom hela skolan. tolkien kom med i skolans rugbylag. han l\u00e4ste latin och grekiska, och fick ocks\u00e5 upp \u00f6gonen f\u00f6r filologin, l\u00e4ran om spr\u00e5kens bakgrund. uppt\u00e4ckten av anglosaxiskan gjorde honom \u00e4nnu mer intresserad av filologi. genom anglosaxiskan uppt\u00e4ckte han ocks\u00e5 flera gamla engelska diktverk, s\u00e5som beowulf, sir gawain och den gr\u00f6ne riddaren och p\u00e4rlan. han intresserade sig ocks\u00e5 f\u00f6r isl\u00e4ndska.tolkiens spr\u00e5kintresse tog sig ocks\u00e5 uttryck i f\u00f6rs\u00f6ken att komponera egna spr\u00e5k. hans kusiner mary och marjorie incledon hade uppfunnit ett spr\u00e5k som de kallade \u201danimalic\u201d, \u2019djuriska\u2019. animalic var ett spr\u00e5k som var uppbyggt fr\u00e4mst av namnen p\u00e5 olika djur. till exempel betydde \u201dhund n\u00e4ktergal hackspett fyrtio\u201d \u2019du \u00e4r en \u00e5sna\u2019. tolkien roades av spr\u00e5ket och l\u00e4rde sig animalic. senare skapade tolkien och mary incledon spr\u00e5ket \u201dnevbosh\u201d, vilket betyder \u2019nytt nonsens\u2019. ett exempel p\u00e5 nevbosh \u00e4r f\u00f6ljande limerick:\ntolkien utvecklade ocks\u00e5 spr\u00e5ket \u201dnaffarin\u201d, som var starkt influerat av spanska, och n\u00e4r han uppt\u00e4ckte och utforskade gotiskan roade han sig med att fylla ut luckorna i det gotiska spr\u00e5ket med egenkomponerade ord. han utvecklade ocks\u00e5 ett fiktivt historiskt germanskt spr\u00e5k, som gotiskan skulle ha h\u00e4rstammat ifr\u00e5n.i b\u00f6rjan av 1908 flyttade tolkien och hans bror in hos mrs faulkner p\u00e5 duchesse road 37. inneboende d\u00e4r var ocks\u00e5 edith bratt. ediths mor, som hade uppfostrat henne sj\u00e4lv, hade d\u00f6tt fem \u00e5r tidigare. edith var f\u00f6dd den 21 januari 1889. hon hade f\u00e5tt en utbildning p\u00e5 internatskola och var mycket bra p\u00e5 piano. edith bratt och j.r.r. tolkien fattade snabbt tycke f\u00f6r varandra. sommaren 1909 best\u00e4mde de sig f\u00f6r att de var k\u00e4ra. de gick p\u00e5 konditorier och f\u00f6retog cykelturer tillsammans. n\u00e4r tolkiens f\u00f6rmyndare fader francis fick reda p\u00e5 f\u00f6rh\u00e5llandet blev han orolig att det skulle f\u00f6rhindra tolkien fr\u00e5n arbetet med att f\u00e5 stipendium och kunna studera i oxford. han ordnade s\u00e5 att han fick flytta fr\u00e5n huset d\u00e4r edith bodde och f\u00f6rbj\u00f6d honom att forts\u00e4tta f\u00f6rh\u00e5llandet. edith och tolkien tr\u00e4ffades dock i smyg. n\u00e4r francis uppt\u00e4ckte detta hotade han att ta tolkien ur skolan om de tr\u00e4ffades igen innan tolkien var myndig, det vill s\u00e4ga 21 \u00e5r gammal, om tre \u00e5r. den 2 mars 1910 flyttade edith bratt fr\u00e5n birmingham till cheltenham, f\u00f6r att d\u00e4r bo hos en \u00e4ldre advokat och hans hustru.skolbiblioteket p\u00e5 king edward's sk\u00f6ttes i teorin av en l\u00e4rare, men i praktiken sk\u00f6ttes det av n\u00e5gra \u00e4ldre elever som fick titeln bibliotekarie. \u00e5r 1911 var tolkien bibliotekarie, tillsammans med sina v\u00e4nner christopher wiseman och r.q. gilson och n\u00e5gra till elever. de brukade dricka te i biblioteket och diskutera litteratur. n\u00e4r sommaren kom tog de f\u00f6r vana att tr\u00e4ffas och dricka te och diskutera i barrow's stores. tolkien, wiseman och gilson kallade sin lilla diskussionsklubb f\u00f6r t.c.b.s., som stod f\u00f6r \u201dtea club barrow's stores\u201d. senare tillkom \u00e4ven geoffrey bache smith. t.c.b.s. bidrog till att v\u00e4cka tolkiens intresse f\u00f6r poesi.\nh\u00f6sten 1909 s\u00f6kte tolkien ett stipendium vid oxfords universitet, men fick det inte. i december 1910 s\u00f6kte han igen. denna g\u00e5ng fick han stipendium, och med ekonomiskt st\u00f6d fr\u00e5n fader francis skulle han ha r\u00e5d att b\u00f6rja studera i oxford h\u00f6sten 1911. sommaren 1911 reste han till schweiz i ett s\u00e4llskap p\u00e5 tolv personer, d\u00e4r bland andra hans bror hilary, makarna brooker\u2013smith (p\u00e5 vars bondg\u00e5rd hilary arbetade) och deras moster jane neave (som nu var \u00e4nka) ingick. de fotvandrade fr\u00e5n interlaken f\u00f6rbi lauterbrunnen och m\u00fcrren till lauterbrunnendalens huvud. d\u00e4rifr\u00e5n fortsatte de genom bergspassen grosse och kleine scheidegg, med topparna eiger och m\u00f6nch p\u00e5 sin h\u00f6gra sida, f\u00f6rbi grindelwald och anl\u00e4nde i meiringen. d\u00e4r gav \u00e5synen av berget jungfrau inspiration till bergstoppen celebdil i dimmiga bergen i sagan om ringen. s\u00e4llskapet vandrade vidare fr\u00e5n meiringen genom grimsellpasset l\u00e4ngs floden rh\u00f4ne till staden brig. n\u00e4r s\u00e4llskapet vandrade upp p\u00e5 aletschglaci\u00e4ren var det en varm dag, vilket gjorde att sn\u00f6n sm\u00e4lte och stenar \u201di storlek fr\u00e5n en apelsin till en fotboll och n\u00e5gra betydligt st\u00f6rre\u201d sattes i rullning. en stor bumling passerade i h\u00f6g hastighet mitt emellan tolkien och den \u00e4ldre l\u00e4rarinna som gick framf\u00f6r honom. denna episod, och en natt n\u00e4r s\u00e4llskapet gick vilse och tvingades s\u00f6ka skydd fr\u00e5n ett \u00e5skov\u00e4der i en f\u00e4bod, inspirerade till h\u00e4ndelser i tolkiens bok bilbo \u2013 en hobbits \u00e4ventyr. s\u00e4llskapet fortsatte till valais och zermatt, och s\u00e5g matterhorns svarta topp p\u00e5 n\u00e5gra kilometers avst\u00e5nd. innan de reste hem k\u00f6pte tolkien ett vykort som f\u00f6rest\u00e4llde der berggeist ('bergsanden'), en vitsk\u00e4ggig man med vidbr\u00e4ttad hatt som sitter p\u00e5 en klippa och matar en hjortkalv, med bergen i bakgrunden. p\u00e5 omslaget som han f\u00f6rvarade kortet i skrev han \u201df\u00f6rebild till gandalf\u201d.\n\n\n=== oxford ===\nh\u00f6sten 1911 b\u00f6rjade tolkien vid exeter college i oxford, d\u00e4r han l\u00e4ste klassisk litteratur och klassiska spr\u00e5k. under tolkiens f\u00f6rsta tv\u00e5 terminer hade exeter college ingen fast anst\u00e4lld l\u00e4rare i dessa \u00e4mnen, och han b\u00f6rjade ligga p\u00e5 latsidan. som huvud\u00e4mne hade han dock valt j\u00e4mf\u00f6rande spr\u00e5kforskning, d\u00e4r han fick undervisning av joseph wright. wright inspirerade tolkien att jobba med sina studier i j\u00e4mf\u00f6rande spr\u00e5kforskning. han uppmuntrade ocks\u00e5 tolkiens intresse f\u00f6r walesiskan. under de f\u00f6rsta terminerna i oxford uppt\u00e4ckte tolkien diktverket kalevala, och d\u00e4rigenom finskan. spr\u00e5ket kom att inspirera honom till att b\u00f6rja utveckla \u00e4nnu ett eget spr\u00e5k, som senare skulle komma att bli quenya. han utvecklade sitt barndomsintresse f\u00f6r att teckna och m\u00e5la, spelade rugby, intresserade sig f\u00f6r handskrift och kalligrafi, och deltog i och startade flera diskussionsklubbar. under sina f\u00f6rsta terminer vid exeter college skaffade han ocks\u00e5 ett antal dyra och l\u00e4ttjefulla vanor. han deltog i allehanda uppt\u00e5g, han b\u00f6rjade r\u00f6ka pipa och cigaretter, han stannade g\u00e4rna uppe l\u00e4nge om kv\u00e4llarna och han f\u00f6rsummade till en del b\u00e5de kyrkan och studierna. under sommarferien 1912 var han f\u00f6rlagd vid kavalleriregementet king edward's horse.den 3 januari 1913 fyllde tolkien 21 \u00e5r och blev myndig. han \u00e5terupptog d\u00e5 kontakten med edith och skrev ett brev d\u00e4r han f\u00f6rklarade sin k\u00e4rlek till henne, men fick svaret att hon f\u00f6rlovat sig med george field. fem dagar senare reste han till edith i cheltenham. han lyckades \u00f6vertala henne att sl\u00e5 upp f\u00f6rlovningen med george field och gifta sig med honom i st\u00e4llet. edith, som tillh\u00f6rde engelska statskyrkan, konverterade den 8 januari 1914 motvilligt till katolicismen f\u00f6r att tolkiens kyrka skulle v\u00e4lsigna deras \u00e4ktenskap. n\u00e4r hon ber\u00e4ttade om sitt beslut f\u00f6r \u201dfarbror jessop\u201d, som hon bodde hos i cheltenham och som ogillade katolicismen, bad han henne att flytta s\u00e5 fort hon hittat ett nytt st\u00e4lle att bo p\u00e5. edith flyttade till warwick tillsammans med sin kusin jennie grove.i februari 1913 skrev tolkien tentamen honour moderations, d\u00e4r han fick n\u00e4st h\u00f6gsta betyg p\u00e5 en skala fr\u00e5n ett till fyra; av den som, likt tolkien, hade planer p\u00e5 en akademisk karri\u00e4r f\u00f6rv\u00e4ntades h\u00f6gsta betyg. han skrev dock ett praktiskt taget felfritt prov i sitt huvud\u00e4mne, j\u00e4mf\u00f6rande spr\u00e5kforskning, vilket fick rektorn f\u00f6r exeter college att f\u00f6resl\u00e5 att tolkien skulle byta fr\u00e5n klassisk litteratur och klassiska spr\u00e5k till engelsk litteratur och engelska spr\u00e5k. tolkien nappade, och sommarterminen 1913 b\u00f6rjade han vid the honour school of english language and literature, med inriktning p\u00e5 lingvistik. han fick l\u00e4sa fornengelska, medelengelska och filologi. hans intresse f\u00f6r isl\u00e4ndskan utvidgades n\u00e4r han uppt\u00e4ckte den poetiska och den prosaiska eddan. i det anglosaxiska diktverket crist av cynewulf st\u00f6tte han p\u00e5 n\u00e5gra rader som gjorde djupt intryck p\u00e5 honom:\ndet anglosaxiska ordet \u201dearendel\u201d \u00f6vers\u00e4tts i lexikonet till \u2019ett skinande ljus, str\u00e5le\u2019, men tolkien tydde det i det h\u00e4r sammanhanget till att syfta p\u00e5 johannes d\u00f6paren, och han trodde att ordet ursprungligen hade varit namnet p\u00e5 morgonstj\u00e4rnan, venus. v\u00e5ren 1914 vann han skeatpriset i engelska vid sitt college. f\u00f6r prissumman p\u00e5 fem pund k\u00f6pte han n\u00e5gra b\u00f6cker av f\u00f6rfattaren william morris, bland annat the house of the wolfings. morris b\u00f6cker, som var inspirerade av de gamla engelska och isl\u00e4ndska sagorna, gjorde intryck p\u00e5 tolkien. sommaren 1913 eskorterade han en mexikansk familj vid ett bes\u00f6k till paris och badorten dinard i bretagne. resan gjorde d\u00e5ligt intryck p\u00e5 tolkien, som hade ogillat frankrike redan innan. det blev inte b\u00e4ttre av att en av de damer han skulle eskortera blev p\u00e5k\u00f6rd av en bil och senare avled av skadorna. sommaren 1914 reste tolkien till halv\u00f6n the lizard i cornwall, d\u00e4r han imponerades av den dramatiska naturen, som stimulerade hans fantasi. i slutet av sommaren skrev han en dikt som skulle komma att bli starten p\u00e5 skapandet av hans legendarium, \u201de\u00e4rendils resa till aftonstj\u00e4rnan\u201d, och som b\u00f6rjade med dessa rader:\n\n\n=== f\u00f6rsta v\u00e4rldskriget ===\ni augusti 1914 br\u00f6t f\u00f6rsta v\u00e4rldskriget ut. tolkien valde dock inte att g\u00e5 med i arm\u00e9n p\u00e5 en g\u00e5ng, utan att f\u00f6rst g\u00f6ra klart sina studier. han studerade emellertid vid officers' training corps parallellt med sina sista terminer i oxford. han skrev till edith och ber\u00e4ttade att han trivdes med detta dubbla liv och med exerciserna. under sina sista terminer i oxford b\u00f6rjade tolkien skriva mer poesi, och han arbetade ocks\u00e5 vidare p\u00e5 sitt fiktiva spr\u00e5k quenya. under denna tid skrev han bland annat dikterna \u201dm\u00e5ngubben ute f\u00f6r tidigt\u201d (som senare kom att bli en av dikterna i tom bombadills \u00e4ventyr, 1962) och \u201dgoblin feet\u201d. tolkien b\u00f6rjade k\u00e4nna att han ville skriva dikter som h\u00e4ngde ihop i ett st\u00f6rre sammanhang. han b\u00f6rjade betrakta sig sj\u00e4lv mer som en uppt\u00e4ckare av svunna legender och f\u00f6rlorade ber\u00e4ttelser, \u00e4n som en f\u00f6rfattare. han k\u00e4nde ocks\u00e5 att det spr\u00e5k han utvecklat beh\u00f6vde en bakgrund, en historia. han ville veta vem som talade det. han kom fram till att quenya var det spr\u00e5k som talades av de alver som e\u00e4rendil s\u00e5g p\u00e5 sin resa, innan hans skepp f\u00f6rvandlades till aftonstj\u00e4rnan.sommaren 1915 skrev tolkien sin sista tentamen i engelsk litteratur och gick ut som master of arts med h\u00f6gsta betyg. i juli blev han placerad som underl\u00f6jtnant vid lancashirefusilj\u00e4rerna. han trivdes d\u00e5ligt med arm\u00e9livet och dess st\u00e4ndiga plutonf\u00f6rflyttningar, skyttegravsexerciser och obekv\u00e4ma levnadsf\u00f6rh\u00e5llanden. han best\u00e4mde sig 1916 f\u00f6r att utbilda sig i signalering, och fick bland annat l\u00e4ra sig morsealfabetet, att signalera med signalflaggor och signalvimplar, och att handskas med brevduvor. han blev utn\u00e4mnd till signalofficer vid en bataljon. edith och han k\u00e4nde hur \u00f6verskeppningen till frankrike n\u00e4rmade sig, och de best\u00e4mde sig f\u00f6r att gifta sig innan dess. de vigdes onsdagen den 22 mars 1916 i den katolska kyrkan i warwick.den 4 juni 1916 skeppades tolkien \u00f6ver till frankrike. han kom till calais den 6 juni och blev placerad i elfte bataljonen i ett basl\u00e4ger i \u00e9taples. efter ungef\u00e4r tre veckor i \u00e9taples blev bataljonen beordrad till fronten i somme. den 1 juli gick brittiska trupper till offensiv mot tyskarnas linjer; tolkiens bataljon stannade kvar som reserver. anfallet gick d\u00e5ligt. man misslyckades med att forcera tyskarnas taggtr\u00e5d och led efter led mejades ned av tyskarnas maskingev\u00e4rseld. under f\u00f6rsta dagen av slaget vid somme stupade 20 000 allierade soldater. den 14 juli skickades kompani b i lancashirefusilj\u00e4rerna, d\u00e4r tolkien ingick, ned i skyttegravarna. tolkien klarade sig utan att s\u00e5ras, men han skulle aldrig gl\u00f6mma tiden i gravarna. tv\u00e5 av hans n\u00e4rmaste v\u00e4nner fr\u00e5n t.c.b.s., r.q. gilson och g.b. smith, och d\u00e5 alla utom en av hans n\u00e4ra v\u00e4nner stupade under kriget. den 27 oktober insjuknade tolkien i skyttegravsfeber. febern h\u00f6ll i sig och den 8 november skeppades han tillbaka till england och lades in p\u00e5 f\u00e4ltsjukhus i birmingham. tredje veckan i december var han tillr\u00e4ckligt frisk f\u00f6r att f\u00e5 permission att flytta till byn great haywood  och fira jul tillsammans med edith.under januari och februari 1917 bodde tolkien tillsammans med edith i great haywood. under den tiden b\u00f6rjade tolkien arbeta p\u00e5 sitt legendarium. han b\u00f6rjade skriva p\u00e5 ber\u00e4ttelsen om \u201dgondolins fall\u201d, han v\u00e4vde in sitt fiktiva spr\u00e5k quenya i sitt legendarium och han b\u00f6rjade under denna tid ocks\u00e5 utveckla alvspr\u00e5ket sindarin, inspirerat av walesiskans fonologi. ber\u00e4ttelserna i detta legendarium skulle han senare ge samlingsnamnet silmarillion. \u00e5r 1977, fyra \u00e5r efter tolkiens d\u00f6d, publicerades boken silmarillion, d\u00e4r dessa ber\u00e4ttelser ing\u00e5r. n\u00e4r tolkien m\u00e5nga \u00e5r senare t\u00e4nkte tillbaka p\u00e5 det legendarium han b\u00f6rjade utveckla under denna tid skrev han f\u00f6ljande:\nresten av 1917 och st\u00f6rre delen av 1918 tillbringade tolkien placerad p\u00e5 olika f\u00f6rl\u00e4ggningar och milit\u00e4rsjukhus. ett antal g\u00e5nger var det n\u00e4ra att han skickades tillbaka till kriget, men han insjuknade innan ordern hann verkst\u00e4llas. den 16 november 1917 f\u00f6ddes hans och ediths f\u00f6rsta barn, john francis reuel. under tiden han tillbringade p\u00e5 olika milit\u00e4rsjukhus och f\u00f6rl\u00e4ggningar b\u00f6rjade han ocks\u00e5 skriva p\u00e5 ber\u00e4ttelsen \u201dh\u00farins barn\u201d och sagan om beren och l\u00fathien, som b\u00e5da skulle publiceras i silmarillion l\u00e5ngt senare. den 11 november 1918 kom det till vapenstillest\u00e5nd i kriget. tolkien ans\u00f6kte om permission, som beviljades. han, edith, john och ediths kusin jenny grove flyttade i november 1918 till oxford.\n\n\n=== vuxenlivet ===\ntolkien fick jobb p\u00e5 redaktionen f\u00f6r ordboken new english dictionary, d\u00e4r han bland annat utforskade etymologin f\u00f6r orden warm, wasp och water. han b\u00f6rjade ocks\u00e5 undervisa privat. sommaren 1919 flyttade de in i ett litet hus p\u00e5 albert street 1 i oxford, som de hyrde. sommaren 1920 s\u00f6kte tolkien platsen som reader (ungef\u00e4r docent) i engelska vid universitetet i leeds och fick platsen. i oktober 1920 f\u00f6ddes hans och ediths andra son, michael hilary reuel. under andra h\u00e4lften av 1920 bodde tolkien i ett rum i leeds i veckorna, och \u00e5kte hem till edith och barnen i oxford om helgerna. i b\u00f6rjan av 1921 flyttade familjen till leeds, d\u00e4r de hyrde ett hus p\u00e5 st mark's terrace 11. under sin f\u00f6rsta termin i leeds s\u00f6kte tolkien tv\u00e5 professurer i engelska: baines stol i liverpool och de beers stol i kapstaden. professuren i liverpool fick han inte. han blev erbjuden professuren i kapstaden, men tackade till slut nej. i leeds m\u00f6tte tolkien e.v. gordon, som han kom att bli v\u00e4n med. de b\u00f6rjade att arbeta tillsammans p\u00e5 en ny upplaga av det gamla engelska diktverket sir gawain och den gr\u00f6ne riddaren. \u00e5r 1924 blev tolkien utn\u00e4mnd till professor i engelska vid universitetet i leeds. han och edith flyttade till ett hus p\u00e5 darnley road 2 i utkanten av leeds. i november 1924 f\u00f6ddes deras tredje barn, christopher reuel. \u00e5r 1925 blev professuren i anglosaxiska i oxford ledig. tolkien s\u00f6kte platsen och fick den, efter att det varit s\u00e5 j\u00e4mnt mellan honom och den andra s\u00f6kanden, kenneth sisam, att vicekanslern joseph wells varit tvungen att l\u00e4gga sin utslagsr\u00f6st f\u00f6r att skilja kandidaterna \u00e5t. fram till 1945 undervisade tolkien vid pembroke college i oxford.\ni b\u00f6rjan av 1926 flyttade familjen tolkien in i ett hus p\u00e5 northmoor road 22 i norra oxford. \u00e5r 1929 f\u00f6ddes tolkien och ediths fj\u00e4rde och sista barn, priscilla mary reuel. \u00e5r 1930 flyttade familjen tolkien fr\u00e5n northmoor road 22 till northmoor road 20, d\u00e4r de skulle komma att bo \u00e4nda till 1947. i oxford tr\u00e4ffade tolkien c.s. lewis och de kom att bli n\u00e4ra v\u00e4nner. tillsammans med bland andra lewis bror warren lewis, l\u00e4karen r.e. harvard, advokaten owen barfield och hugo dyson brukade de tr\u00e4ffas hemma hos lewis eller p\u00e5 puben the eagle and child och dricka \u00f6l, l\u00e4sa upp ber\u00e4ttelser och dikter som de skrivit, ge kritik och diskutera allt mellan himmel och jord. denna v\u00e4nkrets kom att f\u00e5 det informella namnet the inklings, \u2019inklingarna\u2019. inf\u00f6r inklingarna l\u00e4ste tolkien bland annat upp delar av manuskripten till bilbo \u2013 en hobbits \u00e4ventyr och sagan om ringen. under \u00e5ren som professor i oxford arbetade tolkien vidare p\u00e5 sina fiktiva spr\u00e5k, och p\u00e5 de ber\u00e4ttelser och diktverk som tillh\u00f6rde hans legendarium; bland dessa \u00e5terfinns bland andra \u201dthe lay of the children of h\u00farin\u201d och \u201dthe lay of leithian\u201d, som l\u00e5ngt senare kom att publiceras i volymen the lays of beleriand. han skrev ocks\u00e5 ber\u00e4ttelser f\u00f6r att roa sina barn, bland annat herr salig, gillis bonde fr\u00e5n ham, dikten \u201dtom bombadills \u00e4ventyr\u201d (som senare publicerades i diktsamlingen med samma namn) och de brev som samlats i volymen breven fr\u00e5n jultomten. under denna tid b\u00f6rjade ocks\u00e5 legenden om n\u00famenor, som senare skulle bli en del av tolkiens legendarium, v\u00e4xa fram.den 8 mars 1939 h\u00f6ll tolkien en f\u00f6rel\u00e4sning vid st andrews universitet, som senare publicerades med namnet om sagor. under andra v\u00e4rldskriget l\u00e5g tolkiens son michael i luftv\u00e4rnet medan christopher utbildades till pilot i sydafrika. under samma tid studerade john till pr\u00e4st i rom, och evakuerades senare till lancashire. tolkien gick vakt vid luftr\u00e4der n\u00e5gra g\u00e5nger och hj\u00e4lpte till med utbildningen av officersaspiranter, och familjen tog ibland emot evakuerade i huset. \u00e5r 1945 blev tolkien professor i engelska spr\u00e5ket och litteraturen vid merton college i oxford. i mars 1947 hade john och michael flyttat hemifr\u00e5n och resten av familjen tolkien flyttade till ett mindre hus p\u00e5 manor road 3. p\u00e5 v\u00e5ren 1950 flyttade familjen tolkien, d\u00e4r nu priscilla var enda barnet som bodde kvar, till holywell street 99, bara n\u00e5gra hundra meter fr\u00e5n merton road. tolkien irriterade sig p\u00e5 bullret och avgaserna fr\u00e5n trafiken vid holywell street. i mars 1953 k\u00f6pte han och edith ett hus p\u00e5 sandfield road 76 i headington, en f\u00f6rstad till oxford, dit de flyttade.\n\n\n==== litter\u00e4r framg\u00e5ng ====\nn\u00e5gon g\u00e5ng i b\u00f6rjan av 1930-talet b\u00f6rjade tolkien skriva p\u00e5 bilbo \u2013 en hobbits \u00e4ventyr. han skrev ber\u00e4ttelsen f\u00f6r att roa sig sj\u00e4lv och sina barn, men \u00e5r 1936 fick f\u00f6rlaget allen & unwin h\u00f6ra talas om den och ville publicera den. den 21 september 1937 publicerades boken, som s\u00e5lde ov\u00e4ntat bra. tolkien hade till en b\u00f6rjan antagligen inte t\u00e4nkt sig att ber\u00e4ttelsen skulle ing\u00e5 i hans legendarium, men ju l\u00e4ngre ber\u00e4ttelsen fortskred, desto fler element fr\u00e5n hans legendariet bakades in i den. i slutet av 1937 b\u00f6rjade tolkien skriva p\u00e5 en uppf\u00f6ljare till bilbo. i det f\u00f6rsta utkastet till boken skulle den handla om hur bilbo f\u00e5tt slut p\u00e5 rikedomar och ger sig ut p\u00e5 ett nytt \u00e4ventyr i jakt p\u00e5 mer drakguld. tolkien \u00e4ndrade sig dock flera g\u00e5nger, och till slut kom boken att handla om hur bilbos brorson frodo ger sig ut p\u00e5 \u00e4ventyr f\u00f6r att f\u00f6rst\u00f6ra den ring som bilbo funnit under sitt \u00e4ventyr, och den kom att f\u00e5 namnet sagan om ringen. under skrivandet v\u00e4xte boken och blev mycket l\u00e4ngre \u00e4n bilbo. skrivandet drog ocks\u00e5 ut p\u00e5 tiden, d\u00e5 m\u00e5nga saker kom emellan. sagan om ringen stod f\u00e4rdig f\u00f6rst p\u00e5 h\u00f6sten 1949.allen & unwin var positiva till att publicera sagan om ringen, men med f\u00f6rhoppningen att f\u00e5 b\u00e5de sagan om ringen och silmarillion publicerade samtidigt v\u00e4nde sig tolkien till collins f\u00f6rlag. f\u00f6rhandlingarna med collins f\u00f6rlag rann dock ut i sanden, och i juni 1952 v\u00e4nde sig tolkien tillbaka till allen & unwin. de best\u00e4mde sig f\u00f6r att ge ut romanen i tre delar p\u00e5 grund av dess l\u00e4ngd. den f\u00f6rsta delen, sagan om ringen, publicerades den 29 juli 1954; den andra delen, sagan om de tv\u00e5 tornen, publicerades den 11 november 1954; och den tredje delen, sagan om konungens \u00e5terkomst, publicerades den 20 oktober 1955. romanen mottog b\u00e5de hyllningar och skarp kritik, och den s\u00e5lde mycket b\u00e4ttre \u00e4n tolkien och f\u00f6rlaget v\u00e4ntat sig. tolkien mottog flera brev fr\u00e5n entusiastiska beundrare som ville veta mer om tolkiens v\u00e4rld. intresset f\u00f6r boken spred sig \u00f6ver hela v\u00e4rlden, och folk ville g\u00f6ra film om den. under 1960-talet blev sagan om ringen n\u00e5got av en kultbok bland amerikanska studerande. i slutet av 1968 hade ungef\u00e4r tre miljoner exemplar s\u00e5lts runt om i v\u00e4rlden.\n\n\n=== pension ===\ntolkien gick i pension sommaren 1959, vid 67 \u00e5rs \u00e5lder. inkomsterna fr\u00e5n f\u00f6rs\u00e4ljningen av sagan om ringen gjorde att han inte beh\u00f6vde bekymra sig f\u00f6r pengar, utan till och med hade r\u00e5d med utgifter han inte kunnat unna sig f\u00f6rut. han utn\u00e4mndes till hedersledamot vid exeter college och emeritusledamot vid merton \u00e5r 1963. han arbetade vidare p\u00e5 silmarillion, som han ville f\u00e4rdigst\u00e4lla f\u00f6r publicering, och roade sig med att l\u00e4gga patienser. sysslol\u00f6sheten och bristen p\u00e5 umg\u00e4nge som pension\u00e4r gjorde honom ofta nedst\u00e4md. ur hans missn\u00f6je med att bli gammal v\u00e4xte ber\u00e4ttelsen sagan om smeden och stj\u00e4rnan fram \u00e5r 1965.\u00e5r 1968 flyttade tolkien och edith till lakeside road 19 i kuststaden bournemouth, d\u00e4r edith trivdes v\u00e4ldigt bra. i november 1971 insjuknade edith med en inflammation i gallbl\u00e5san, och den 20 november avled hon, vid 82 \u00e5rs \u00e5lder. i mars 1972 flyttade tolkien till merton street 21 i oxford, d\u00e4r han bodde som honorary fellow vid merton college. i juni samma \u00e5r utn\u00e4mndes han till hedersdoktor i litteratur vid universitetet i oxford f\u00f6r sina bidrag till filologin, och p\u00e5 v\u00e5ren p\u00e5f\u00f6ljande \u00e5r tilldelades han brittiska imperieorden. natten till den 29 augusti 1973 drabbades han av akut bl\u00f6dande mags\u00e5r och f\u00f6rdes till sjukhus. han avled i bournemouth den 2 september 1973, 81 \u00e5r gammal.\n\n\n== \u00e5sikter ==\n\n\n=== religion ===\ntolkien var troende och aktiv romersk katolik. han gick regelbundet i kyrkan, och n\u00e4r han inte biktat sig till\u00e4t han sig inte ta emot kommunionen. tolkiens biograf humphrey carpenter menar att katolicismen f\u00f6r honom var n\u00e4ra f\u00f6rknippad med hans mor och hennes d\u00f6d. n\u00e4r modern dog fick religionen inta den plats i hans sj\u00e4lsliv som hon haft. den tidiga f\u00f6rlusten av modern, menar carpenter, gjorde tolkien till en stundom pessimistisk person. han var aldrig m\u00e5ttfull i sina k\u00e4nslor, och kunde v\u00e4xla fr\u00e5n den m\u00f6rkaste sinnesst\u00e4mning till ett str\u00e5lande hum\u00f6r p\u00e5 fem minuter. i flera brev till sonen michael ger tolkien uttryck f\u00f6r \u00e5sikten att den f\u00f6rf\u00f6ljelse fr\u00e5n sl\u00e4ktingar och samh\u00e4lle som hans mor fick utst\u00e5 vid hennes konversion till katolicismen bidrog till hennes f\u00f6rtida d\u00f6d. i ett brev till sonen christopher 1944, som d\u00e5 utbildades till pilot i brittiska flygvapnet, skriver han att han ber regelbundet, och uppmanar sonen att g\u00f6ra detsamma, eftersom han menar att den katolska b\u00f6nen \u00e4r en k\u00e4lla till gl\u00e4dje och tr\u00f6st.f\u00f6r att den katolska kyrkan skulle v\u00e4lsigna tolkien och ediths \u00e4ktenskap kr\u00e4vdes att edith, som tillh\u00f6rde engelska kyrkan, skulle konvertera till katolicismen. till en b\u00f6rjan var edith tveksam, och hon f\u00f6reslog att de skulle v\u00e4nta med det hela tills de hade offentliggjort sin f\u00f6rlovning eller best\u00e4mt br\u00f6llopet. tolkien reagerade starkt p\u00e5 detta; han ville att hon skulle konvertera med detsamma, och kallade den engelska kyrkan f\u00f6r \u201dett patetiskt och skugglikt sammelsurium av halvt ih\u00e5gkomna traditioner och f\u00f6rvanskade trosf\u00f6rest\u00e4llningar\u201d. edith konverterade motvilligt 1913, vilket ledde till att \u201dfarbror jessop\u201d, som hon bodde hos och som ogillade katolicismen, bad henne att flytta. i m\u00e5nga \u00e5r fram\u00f6ver var religionen en k\u00e4lla till konflikt mellan de tv\u00e5. n\u00e4r familjen 1925 flyttade till oxford ville hon inte att han skulle ta med sig barnen till kyrkan, och hon ogillade hans str\u00e4nga krav p\u00e5 regelbunden bikt. efter ett vredesutbrott 1940 svalnade emellertid konflikten av, och edith f\u00f6rklarade hur hon k\u00e4nde. under \u00e5terstoden av sitt liv visade edith ingen motvilja mot katolicismen, och hon deltog aktivt i f\u00f6rsamlingsarbetet.n\u00e4r tolkien i slutet av 1920-talet l\u00e4rde k\u00e4nna c.s. lewis var denne inte kristen, och de hade m\u00e5nga religi\u00f6sa diskussioner d\u00e4r tolkien f\u00f6rs\u00f6kte omv\u00e4nda sin v\u00e4n. n\u00e4r lewis v\u00e4l konverterade till kristendomen blev han dock inte katolik utan gick med i engelska statskyrkan, vilket gr\u00e4mde tolkien tolkiens sonson simon tolkien minns hur tolkien ogillade f\u00f6r\u00e4ndringarna av den katolska m\u00e4ssan som genomf\u00f6rdes i det andra vatikankonciliet:\ni ett brev fr\u00e5n den 2 december 1953 skriver tolkien att sagan om ringen \u00e4r ett religi\u00f6st och katolskt verk. till en b\u00f6rjan var det omedvetet, med vid revisionen av boken blev det medvetet. av denna anledning finns inga beskrivningar av religionsut\u00f6vning i boken: religionen finns i ber\u00e4ttelsen sj\u00e4lv och i dess symbolik. en recensent s\u00e5g alvernas b\u00f6n till elbereth och frodo och sams beskrivningar av galadriel som anspelningar p\u00e5 katolikers helgonv\u00f6rdnad av jungfru maria[k\u00e4lla beh\u00f6vs] medan en annan recensent menade att alvernas v\u00e4gbr\u00f6d lembas var en referens till katolicismens viaticum[k\u00e4lla beh\u00f6vs].\n\n\n== f\u00f6rfattarskap ==\ntolkien har gjort sig ett namn som en av de st\u00f6rsta inom fantasy-genren och han var den som mer eller mindre grundade den i dess moderna form. k\u00e4nnetecknande f\u00f6r hans verk \u00e4r dess detaljrikedom och den ibland n\u00e4rmast ogreppbara blandningen av folkslag, spr\u00e5k och kulturer.\nang\u00e5ende skapandet och publiceringen av b\u00f6ckerna om h\u00e4rskarringen och dess v\u00e4rld har tolkien f\u00f6rklarat att han velat ge sin brittiska hemkultur en egen mytologi. i dag finns en m\u00e4ngd tolkiens\u00e4llskap runt om i v\u00e4rlden, och hans b\u00f6cker har \u00e4ven inspirerat till s\u00e5v\u00e4l olika rollspel som andra b\u00f6cker i hans anda. tolkien sj\u00e4lv tyckte dock aldrig om denna ber\u00f6mmelse, som b\u00f6rjade spridas redan under hans egen livstid, utan kallade den en \"beklaglig kult av honom sj\u00e4lv\".\nn\u00e4r the new york times stora litteraturbilaga (nyt literary supplement) \u00e5r 2000 anordnade en l\u00e4saromr\u00f6stning om de senaste tusen \u00e5rens b\u00e4sta b\u00f6cker vanns omr\u00f6stningen av sagan om ringen-trilogin. som reaktion p\u00e5 detta menade dock litteraturkritiker och andra intellektuella att tolkiens verk rent kvalitetsm\u00e4ssigt inte h\u00e5ller m\u00e5ttet.\n\n\n=== nobelpriskandidat ===\ntolkien nominerades 1961 till nobelpriset i litteratur av sin gode v\u00e4n c.s. lewis som i kraft av sin professur hade r\u00e4tt att f\u00f6resl\u00e5 kandidater. nomineringen avf\u00e4rdades dock i akademiens protokoll med orden \u201dresultatet har dock icke i n\u00e5got avseende blivit diktning av h\u00f6gsta klass\u201d. han blev \u00e4ven nominerad vid tv\u00e5 senare tillf\u00e4llen, 1967 av den svenska filologen g\u00f6sta holm och 1969 av den brittiska grekiskprofessorn richard ernest wycherly.\n\n\n== tolkiens v\u00e4rld ==\nm\u00e5nga fantasyb\u00f6cker och rollspel har en historia som \u00e4r skarpt inspirerad av eller baserad p\u00e5 j.r.r. tolkiens b\u00f6cker och fantasyv\u00e4rld. bland rollspelen m\u00e4rks bland andra dungeons & dragons, neverwinter nights och baldur's gate, med flera. bland de mer k\u00e4nda av tolkiens rollfigurer \u00e4r orcherna, som enligt tolkiens historier i grunden \u00e4r alver som drastiskt har \u00e4ndrats genom tortyr och inavel, och blivit ett eget folkslag. detta folkslag har dock i m\u00e5nga fantasykretsar f\u00f6rvanskats till en storvuxen, gr\u00f6n humanoid med fula t\u00e4nder. denna f\u00f6rvanskning utg\u00f6r numera en vanlig ras i olika rollspel, fr\u00e4mst de d\u00e4r handlingen \u00e4r f\u00f6rlagd till medeltidsinspirerade fantasyv\u00e4rldar.\n\n\n== bibliografi ==\nnedan f\u00f6ljer ett urval av publicerade verk av j.r.r. tolkien. f\u00f6r en mer komplett lista, se j.r.r. tolkiens bibliografi.\nlistan \u00e4r ordnad efter datum f\u00f6r f\u00f6rsta publicering. d\u00e4r svensk titel finns \u00e5terges originaltiteln inom parentes.\n\ngillis bonde fr\u00e5n ham\nbreven fr\u00e5n jultomten\nherr salig\nblad av niggle\n1936 -  songs for the philologists, samman med eric valentine gordon, et al.1937 \u2013 bilbo \u2013 en hobbits \u00e4ventyr (the hobbit, or there and back again)\n1945 \u2013 blad av niggle (leaf by niggle)\n1949 \u2013 gillis bonde fr\u00e5n ham (farmer giles of ham)\n1954\u20131955 \u2013 sagan om ringen (the lord of the rings) h\u00e4rskarringen:\n1954 \u2013 sagan om ringen (the fellowship of the ring) h\u00e4rskarringen\n1954 \u2013 sagan om de tv\u00e5 tornen (the two towers) h\u00e4rskarringen\n1955 \u2013 sagan om konungens \u00e5terkomst (the return of the king) h\u00e4rskarringen\ntill\u00e4gg: ringens v\u00e4rld (ing\u00e5r i den nya \u00f6vers\u00e4ttningen)1962 \u2013 tom bombadills \u00e4ventyr (the adventures of tom bombadil)\n1967 \u2013 sagan om smeden och stj\u00e4rnan (smith of wooton major)\n1977 \u2013 silmarillion (the silmarillion)\n1980 \u2013 sagor fr\u00e5n midg\u00e5rd (unfinished tales of n\u00famenor and of middle-earth)\n1983\u20131996 \u2013 the history of middle-earth ( 12 volumer):\n1983 \u2013 de f\u00f6rlorade sagornas bok 1 (the book of lost tales. part i)\n1984 \u2013 de f\u00f6rlorade sagornas bok 2 (the book of lost tales. part ii)\n1985 \u2013 the lays of beleriand\n1986 \u2013 the shaping of middle-earth\n1987 \u2013 the lost road and other writings\n1988 \u2013 the return of the shadow (om historien kring sagan om ringen, volym 1)\n1989 \u2013 the treason of isengard (om historien kring sagan om ringen, volym 2)\n1990 \u2013 the war of the ring (om historien kring sagan om ringen, volym 3)\n1992 \u2013 sauron defeated. (om historien kring sagan om ringen, volym 4)\n1993 \u2013 morgoth's ring.\n1994 \u2013 the war of the jewels.\n1996 \u2013 the peoples of middle-earth.\n1988 \u2013 roverandom (roverandom)\n2007 \u2013 h\u00farins barn (the children of h\u00farin)\n2007 \u2013 the history of the hobbit:\n2007 \u2013 mr. baggins\n2007 \u2013 return to bag-end\n2017 \u2013 beren and l\u00fathien\n2018 \u2013 the fall of gondolintolkien skrev ocks\u00e5 flera akademiska verk, bland dem a middle english vocabulary (1922) och om beowulf i beowulf: the monsters and the critics (1937). \u00e5r 1966 utkom hans sj\u00e4lvbiografi tolkien on tolkien.\n\n\n== referenser ==\n\n\n=== noter ===\n\n\n=== tryckta k\u00e4llor ===\ncarpenter, humphrey. j.r.r. tolkien \u2013 en biografi. \u00f6vers. disa t\u00f6rngren. norstedts f\u00f6rlag. isbn 91-7263-322-0 \ncarpenter, humphrey (red.); tolkien, christopher (1995) [1981] (p\u00e5 engelska). the letters of j.r.r. tolkien. london: harpercollinspublishers. isbn 0-261-10265-6 \n\n\n== vidare l\u00e4sning ==\narvidsson, stefan (2007). draksjukan. mytiska fantasier hos tolkien. wagner och de vries \n\n\n== externa l\u00e4nkar ==\n\n wikimedia commons har media som r\u00f6r j.r.r. tolkien.\ntolkiens arda - sveriges st\u00f6rsta resurs f\u00f6r den tolkienintresserade\nthe encyclopedia of arda - ett gigantiskt uppslagsverk om arda (den v\u00e4rld t. skapade). engelska.\nj.r.r. tolkien i libris (auktoritetspost)\nber\u00e4ttelser om titaner och hobbitar"