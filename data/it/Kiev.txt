"kiev (in ucraino \u043a\u0438\u0457\u0432?, ky\u00efv, , afi: [\u02c8k\u026ajiu\u032f]; in russo \u043a\u0438\u0435\u0432?, kiev , afi: [\u02c8k\u02b2i(j)\u026af]; in yiddish: \u05e7\u05d9\u05d5\u05d5 kiv), chiamata storicamente anche chiovia, \u00e8 una citt\u00e0 a statuto speciale dell'ucraina, capitale e citt\u00e0 pi\u00f9 popolosa del paese nonch\u00e9 capoluogo dell'omonima oblast', dalla quale \u00e8 amministrativamente indipendente.\nnel 2020 la popolazione era pari a 2 967 360 abitanti.\n\n\n== geografia fisica ==\n\n\n=== territorio ===\nla citt\u00e0 sorge su un ripiano terrazzato sulla riva destra del fiume dnepr nella parte centro-settentrionale dell'ucraina, non distante dal confine con la bielorussia, al margine delle terre nere.\n\n\n=== clima ===\nkiev ha un clima continentale, molto freddo in inverno e relativamente caldo in estate. la temperatura media di gennaio \u00e8 di \u22126 \u00b0c, quella di luglio \u00e8 di 20 \u00b0c.\n\n\n== origini del nome ==\nil nome deriverebbe secondo la tradizione da kij (in ucraino \u043a\u0438\u0439?, kyj), mitico fondatore della citt\u00e0 menzionato nella cronaca degli anni passati insieme ai fratelli \u0161\u010dek e choriv. la miticit\u00e0 dei personaggi ha spinto comunque diversi studiosi a supporre che il nome sia derivato da alcune caratteristiche del luogo; il linguista jaroslav rudnyc'kyj ha supposto che il toponimo sarebbe derivato dal proto-slavo kyj\u044c, traducibile letteralmente come \"martello\" ma da interpretare come \"palo\" o \"bastone\" in linea col significato della parola ucraina \u043a\u0438\u0439.\nin passato il nome \u00e8 stato menzionato anche come \u043a\u0438\u0454\u0432\u044a, \u043a\u044a\u0131\u0454\u0432\u044a e \u043a\u0457\u0454\u0432\u044a in opere come il codice laurenziano o la prima cronaca di novgorod ma anche \u043a\u044b\u0463\u0432\u044a, \u043a\u0438\u0463\u0432\u044a o \u043a\u0456\u0463\u0432\u044a, mantenendo l'obsoleta jat, eliminata dall'alfabeto cirillico ucraino tra il xix e il xx secolo.la traslitterazione del nome all'alfabeto latino \u00e8 stata spesso oggetto di controversie: sin dal xix secolo la citt\u00e0 \u00e8 stata chiamata kiev in gran parte della altre lingue, seguendo la traslitterazione del toponimo dal russo, ma nel 1995 il governo ucraino promulg\u00f2 una risoluzione richiedendo di utilizzare la traslitterazione kyiv (o pi\u00f9 correttamente ky\u00efv, in ucraino \u043a\u0438\u0457\u0432?), pi\u00f9 accurata rispetto al toponimo in lingua ucraina. in ucraina si \u00e8 quindi diffusa maggiormente la traslitterazione kyiv, il cui utilizzo si \u00e8 espanso anche a livello internazionale soprattutto con l'acuirsi del conflitto russo-ucraino nel 2014 e nuovamente nel 2022. l'esonimo kiev \u00e8 tuttavia rimasto prevalente in italiano.\n\n\n== storia ==\n\n\n=== fondazione ===\n\nkiev fu fondata probabilmente molto prima del v secolo, e funzion\u00f2 come snodo commerciale tra costantinopoli e il nord-est europeo. lo storico goto giordane registr\u00f2 l'esistenza della citt\u00e0 con il nome di danaprstadr. quando la regione fin\u00ec sotto l'influenza slavo-variaga, la citt\u00e0 divenne nota come kiev (la leggenda parla di una figura fondatrice di nome kij) e fu eletta a madre delle citt\u00e0 russe da oleg di novgorod. tutta la regione intorno a kiev era nota con il nome di rus' e i kieviani erano chiamati generalmente rusiny/rusici.\n\n\n=== la rus' di kiev ===\nla rus' di kiev, dall'882 al 1169, fu il principale stato slavo orientale-variago con capitale kiev. venne devastata dall'invasione dei mongoli nel 1240, pass\u00f2 successivamente sotto il governo del principato di galizia-volinia (prima del 1264), del granducato di lituania (1362), della confederazione polacco-lituana (1569), divenne uno stato cosacco ucraino di breve durata (1648), e infine fu occupata dalla russia (1654-1667).\n\n\n=== prima guerra mondiale ===\nnel turbolento periodo successivo alla rivoluzione russa del 1917, kiev fu coinvolta in numerosi conflitti: la prima guerra mondiale, durante la quale i soldati tedeschi la occuparono dal 2 marzo 1918 al novembre 1918, la guerra civile russa dal 1917 al 1922 e la guerra polacco-sovietica del 1919-1921. durante gli ultimi tre mesi del 1919, kiev fu controllata a intermittenza dall'armata bianca. kiev pass\u00f2 di mano sedici volte dalla fine del 1918 all'agosto 1920.\n\n\n=== seconda guerra mondiale ===\n\nil 19 settembre 1941, durante la seconda guerra mondiale, nell'ambito dell'operazione barbarossa, la germania occup\u00f2 kiev accerchiando ingenti forze dell'armata rossa che controllavano la zona e prendendo pi\u00f9 di 650 000 prigionieri. inizi\u00f2 la resistenza clandestina alle truppe di occupazione e tra i partigiani vi fu tatiana markus, scoperta ed arrestata dalla gestapo quindi fucilata nel 1943. il 29 e il 30 settembre a babij jar, nei pressi di kiev, il sonderkommando 4a guidato da paul blobel e il reggimento di polizia sud (polizei-regiment s\u00fcd) eseguirono l'omicidio di massa di 33 771 ebrei. capo delle ss e della polizia di quella zona era friedrich jeckeln.\nla citt\u00e0 rimase in mano tedesca fino a quando fu liberata dall'armata rossa il 6 novembre 1943 dopo una durissima battaglia; liberarono la citt\u00e0 le forze sovietiche del \"fronte di vorone\u017e\" del generale nikolaj vatutin.\nper l'eroismo dimostrato durante la guerra, la citt\u00e0 fu premiata con il titolo di citt\u00e0 eroina.\n\n\n=== indipendenza dell'ucraina ===\n\ndopo 57 anni passati come capitale della rss ucraina dell'unione sovietica, kiev nel 1991 divenne la capitale dell'ucraina indipendente.\nil 23 ottobre 2004 in citt\u00e0 vi fu una manifestazione a sostegno del candidato presidenziale ucraino viktor ju\u0161\u010denko. la manifestazione era stata organizzata davanti alla commissione elettorale centrale sulla piazza lesia ukrajinka. alla manifestazione partecipavano circa duecentomila dimostranti provenienti da tutta la nazione.\ndal 21 novembre 2013, a seguito della sospensione dell'accordo di associazione tra l'ucraina e l'unione europea voluta dal governo del presidente viktor janukovy\u010d, migliaia di manifestanti, sostenuti dai principali partiti di opposizione di destra si riunirono in piazza dell'indipendenza per protestare contro il presidente. dopo mesi di scontri (che provocarono la morte di centinaia di manifestanti e di poliziotti), il 22 febbraio 2014 janukovy\u010d venne deposto dal parlamento.\n\n\n=== simboli ===\n\nlo stemma storico risale al principato medievale della rus' di kiev, dove l'arcangelo michele era raffigurato sui sigilli usati dai gran principi di kiev. inizialmente lo stemma di kiev raffigurava san giorgio che combatteva un drago su un campo azzurro, e questo oggi \u00e8 l'emblema dell'oblast' di kiev. nel xvi secolo, per il voivodato di kiev fu adottato uno stemma costituito dall'arcangelo michele vestito di bianco, con in mano una spada e un fodero in campo rosso.\nnel 1487, insieme al diritto di magdeburgo, alla citt\u00e0 di kiev fu concesso uno stemma costituito da una mano che reggeva un arco con freccia.\nnel 1782, per ordine di caterina ii di russia, fu approvata una nuova versione che stabiliva che l'arcangelo fosse rappresentato con una corta tunica all'interno di un campo azzurro. successivamente lo scudo fu decorato con la corona imperiale di russia e altri ornamenti esteriori.\nnel 1918, durante il breve periodo in cui l'ucraina fu indipendente, furono introdotti nello stemma di kiev, accanto a san michele, una balestra e il tridente dell'emblema nazionale; quest'ultimo elemento venne scelto per simboleggiare il suo status di capitale del paese.\nnel 1957, sotto l'unione sovietica, fu progettato un nuovo stemma con foglie di castagno d'oro, un arco d'argento e la parola \u043a\u0438\u0457\u0432 (kyiv). questa composizione si trovava su uno scudo partito di rosso e di azzurro. in alto era visibile la sagoma della falce e martello e nella parte inferiore la medaglia di citt\u00e0 eroina.\ndal 1973 le foglie di ippocastano sono tra i simboli della citt\u00e0. dopo essere stato approvato dal consiglio cittadino il 18 aprile 1995, il successivo mese di maggio venne ufficialmente ripreso lo stemma tradizionale della citt\u00e0, con l'arcangelo michele.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== onorificenze ===\n\n\n== monumenti e luoghi d'interesse ==\n\n\n=== edifici religiosi ===\ncattedrale di santa sofia. edificata nel 1037 venne progettata per emulare lo splendore delle chiese bizantine, riflettendo la percezione della cristianit\u00e0 dell'impero bizantino. il tempio, fino al 1240, era per dimensioni il secondo dell'intera cristianit\u00e0. anche se \u00e8 dedicato alla \"santa sapienza\", come la grande cattedrale di hagia sophia a costantinopoli, l'edificio ha una forma decisamente differente: invece che una singola cupola semisferica che si innalza dal corpo dell'edificio, la cattedrale di santa sofia a kiev ha 13 cupole a cipolla montate su tamburi. la ragione \u00e8 che gli ingegneri bizantini che la costruirono dovettero rinunciare alla pietra e usare esclusivamente mattoni su un terreno che non era abbastanza solido. la cupola centrale \u00e8 leggermente pi\u00f9 grande delle altre e, dal pi\u00f9 recente rinnovo, dorata. la cattedrale nel corso del tempo ha perso alcuni dei corpi costruttivi ed \u00e8 oggi pi\u00f9 modesta rispetto alla costruzione originale.\ncattedrale di san nicola\ncattedrale di san vladimiro\nchiesa del refettorio\nchiesa delle decime\nconcattedrale di sant'alessandro\nmonastero delle grotte di kiev\nconvento dell'ascensione\nmonastero dorato e cattedrale di san michele\nmonastero della santissima trinit\u00e0 e san giona\nmonastero vydubyc'kyj e cattedrale di san giorgio\nchiesa di sant'andrea. da qui inizia la discesa di sant'andrea.\nchiesa di san nicola o chiesa della tomba di askold, nell'omonimo parco\ncattedrale della trinit\u00e0\ncattedrale di san pantaleone\ncattedrale della resurrezione di cristo\ncattedrale luterana di san paolo\nsinagoga brods'kyj\n\n\n=== edifici civili ===\npalazzo del governo\npalazzo mariinskij\ncasa delle chimere\ncasa della vedova piangente\ncirco nazionale dell'ucraina\n\n\n=== piazze ===\nmajdan nezale\u017enosti, la piazza principale.\npiazza kontraktova, risalente al xii secolo.\npiazza europea\npiazza bessarabia\npiazza odessa\npiazza halyc'ka\npiazza sofia\npiazza della posta, la piazza pi\u00f9 antica nel distretto di podil, con i primi insediamenti risalenti al iv secolo.\n\n\n=== monumenti ===\nmadre ucraina\nmonumento all'indipendenza\nporta d'oro\nporta ljad'ski\nmonumento a san vladimiro\narco dell'amicizia dei popoli\nmonumento ai diritti di magdeburgo\nmonumento a lenin, si trovava in piazza bessarabia ed \u00e8 stato demolito nel 2013.\nmemoriale della gloria eterna\nmonumento a bohdan chmel'nyc'kyj\nmonumento a taras \u0161ev\u010denko\nmonumento ai fondatori di kiev\n\n\n=== aree protette ===\nparco naturale nazionale di holosijvs'kyj\n\n\n== societ\u00e0 ==\n\n\n=== lingue ===\na kiev sono parlate comunemente sia l'ucraino che il russo. al censimento del 2001, circa il 75% della popolazione di kiev ha dichiarato di considerare l'ucraino la propria lingua madre; intorno al 25% il russo. secondo un sondaggio del 2006, il 23% degli abitanti di kiev parla a casa l'ucraino, il 52% il russo, mentre il 24% parla correntemente entrambi.\n\n\n== cultura ==\n\n\n=== istruzione e ricerca ===\na kiev hanno sede molte universit\u00e0, fra cui l'universit\u00e0 nazionale taras \u0161ev\u010denko di kiev, con la sua biblioteca scientifica mychajlo maksymovy\u010d, l'istituto politecnico \"igor' sikorskij\", l'universit\u00e0 nazionale accademia mogila di kiev e l'universit\u00e0 nazionale del commercio ed economia di kiev. di esse, l'accademia mogila \u00e8 quella di pi\u00f9 antica fondazione, essendo nata come seminario teologico nel 1632, ma l'universit\u00e0 \u0161ev\u010denko, fondata nel 1834, \u00e8 la pi\u00f9 antica senza soluzione di continuit\u00e0.\nin campo artistico \u00e8 da segnalare l'accademia musicale nazionale \u010dajkovskij mentre in campo religioso \u00e8 importante l'istituto superiore di scienze religiose san tommaso d'aquino.\nnella capitale ucraina si trovano circa 530 scuole secondarie generali e circa 680 scuole e nidi d'infanzia.\na kiev ha sede anche l'accademia nazionale delle scienze dell'ucraina.\n\n\n== infrastrutture e trasporti ==\n\n\n=== strade ed aeroporti ===\nla citt\u00e0 di kiev \u00e8 servita da due aeroporti principali: l'aeroporto di kiev-boryspil', il pi\u00f9 grande aeroporto del paese, che gestisce la maggioranza dei voli internazionali, e l'aeroporto di kiev-\u017euljany, principale base per le compagnie aeree a basso costo. la principale strada in citt\u00e0 \u00e8 la chre\u0161\u010datyk.\n\n\n=== ferrovie ===\nla citt\u00e0 di kiev dispone di un'infrastruttura ferroviaria sviluppata che include la stazione centrale (per i treni passeggeri a lunga percorrenza), la stazione di darnycja (specialmente per il traffico commerciale), stazioni urbane, commerciali, depositi e servizi di manutenzione e riparazione.\npur essendo una delle principali forme di trasporto urbano ed extraurbano il sistema ferroviario di kiev non soddisfa completamente la domanda di servizio passeggeri e in particolare, i treni a lunga percorrenza fermano solo nella stazione centrale. la grande stazione di darnycja, che \u00e8 in fase di aggiornamento e si trova sulla riva sinistra del dniepr (parte orientale della citt\u00e0), \u00e8 destinata a divenire un hub per i passeggeri a lunga distanza, facilitando e decongestionando il traffico della stazione centrale.\n\ni ponti sul fiume dnepr sono un altro problema che limita lo sviluppo del sistema ferroviario cittadino: solo la met\u00e0 dei ponti ferroviari \u00e8 in grado di supportare l'intenso traffico dei treni. il ponte paton \u00e8 stato ultimato nel 1953, il ponte pivnichnyi (chiamato fino al 2018 ponte mosca) nel 1976, il ponte pivdennij nel 1990 e il pi\u00f9 recente ponte auto-ferroviario, il nuovo ponte darnytskyi \u00e8 stato costruito tra il 2004 e il 2011, parte del progetto della stazione di darnycja.\nnel 2011 l'amministrazione comunale di kiev ha istituito il servizio ferroviario urbano, in esercizio ad intervalli regolari compresi tra 4 a 10 minuti (durante il giorno) e su un percorso circolare intorno al centro della citt\u00e0, consentendo l'accesso a molte zone della periferia interna di kiev, dove sono presenti interscambi tra la metropolitana la metrotranvia. i treni suburbani \"elektrichka\" sono gestiti da ukrzaliznycja (ferrovie ucraine) e forniscono un servizio veloce. i treni tuttavia possono accumulare ritardi e sono scarsamente mantenuti e sovraffollati nelle ore di punta, il che favorisce la microcriminalit\u00e0 urbana. gli elektrichka si muovono verso cinque direttrici che partono dal centro di kiev:\n\nni\u017eyn (nord-est)\nhrebinka (sud-est)\nmyronivka (sud)\nfastiv (sud-ovest)\nkorosten' (ovest)\n\n\n=== metropolitana ===\n\nkiev \u00e8 attraversata da tre linee di ferrovia metropolitana, distinte sulle mappe dai colori rosso, verde e blu. un'altra linea \u00e8 in costruzione e una quinta in fase di progetto avanzato. esse si incrociano in corrispondenza del centro della citt\u00e0, hanno una lunghezza complessiva di 65,8 km, e le stazioni sono fra le pi\u00f9 profonde al mondo. il ponte della metropolitana unisce le due sponde del fiume e permette il passaggio dei convogli tra est ed ovest.\nil metr\u00f2, funzionante dalle 5.50 alle 24, \u00e8 la soluzione pi\u00f9 rapida, comoda, veloce ed affidabile per viaggiare a kiev. i treni hanno una frequenza di 1 o 2 minuti nelle ore di punta e di 5 minuti nel resto della giornata. dopo le 22 tuttavia la frequenza dei convogli diminuisce. il costo del gettone, precedentemente di 50 copeche il 4 novembre 2008 \u00e8 stato portato a 2 hryvne e poi, dopo le proteste dei consumatori, abbassato a 1,70 hryvne, seguendo analoghi aumenti imposti in altre citt\u00e0 ucraine.\nnel dicembre 2010 il prezzo \u00e8 stato riportato a 2 hryvne. nel 2017 il prezzo del gettone metropolitano \u00e8 stato portato a 5 hryvne e nel 2018 \u00e8 arrivato a 8 hryvne.\n\n\n=== mobilit\u00e0 urbana ===\n\nla mobilit\u00e0 urbana, gestita dalla ky\u00efvpastrans, \u00e8 composta da autobus urbani, tram, filobus e una funicolare.\nil costo del gettone per ogni corsa, precedentemente di soli 50 copechi, \u00e8 stato portato a 1,50 grivne. si pu\u00f2 acquistare presso i chioschi o dal bigliettaio o dal conducente, dopo graduali aumenti il costo \u00e8 arrivato nel 2017 a 4 hryvne, con una sanzione di 80 hryvne per i trasgressori.\n\n\n=== funicolare ===\nla funicolare di kiev, inaugurata nel 1905, collega la citt\u00e0 storica (nei pressi del monastero dorato di san michele) con la sottostante piazza della posta nel quartiere commerciale di podil. il costo \u00e8 di 4 hryvne.\n\n\n=== taxi ===\nun mezzo molto utilizzato per spostarsi a kiev \u00e8 il taxi. ma oltre ai taxi ufficiali esiste il servizio di taxi collettivo, la cosiddetta mar\u0161rutka, ed \u00e8 possibile chiedere un passaggio a qualsiasi automobilista. una volta che questo si \u00e8 fermato si contratta il prezzo della corsa. i prezzi oscillano normalmente da 20-30 hryvne per i tragitti pi\u00f9 brevi alle 200 hryvne per un passaggio dall'aeroporto boryspil' fino al centro della citt\u00e0.\n\n\n=== trasporto fluviale ===\nla citt\u00e0 \u00e8 dotata di un porto fluviale, sulla riva destra del fiume dnepr nel quartiere podil. usato principalmente per il traffico commerciale, durante la stagione estiva costituisce la base anche di crociere ed escursioni turistiche.\n\n\n=== biblioteche a archivi ===\nci sono molte biblioteche in citt\u00e0, fra cui la biblioteca nazionale ucraina vernadskij, che \u00e8 la pi\u00f9 importante biblioteca ucraina e una delle pi\u00f9 grandi biblioteche nazionali del mondo e la biblioteca nazionale parlamentare dell'ucraina. la biblioteca nazionale \u00e8 affiliata all'accademia delle scienze in quanto gode del deposito legale e perci\u00f2 ospita gli archivi dell'accademia. la biblioteca vernadkij custodisce il pi\u00f9 grande archivio al mondo di musica ebraica registrata su cilindri fonografici. questa raccolta di musica popolare ebraica (1912\u20131947) \u00e8 stata inserita nel registro della memoria del mondo dell'unesco.\n\n\n=== musei ===\nmuseo nazionale d'arte dell'ucraina\nmuseo storico nazionale dell'ucraina\nmuseo di una strada\nmuseo michail bulgakov\nmuseo della storia dell'ucraina nella seconda guerra mondiale\nmuseo della storia di kiev\nmuseo nazionale ucraino \"\u010dernobyl'\"\norto botanico nazionale di kiev\npinchukartcentre\nmuseo dell'occupazione sovietica\nmuseo nazionale del genocidio dell'holodomor\nmuseo viktor kosenko\nmuseo nazionale d'arte di kiev\nmuseo nazionale taras \u0161ev\u010denko\nmuseo ivan hon\u010dar\ncasa di pietro il grande\n\n\n=== teatri e musica ===\nil teatro dell'opera della capitale ucraina \u00e8 il teatro accademico nazionale dell'opera e del balletto dell'ucraina taras shevchenko. al repertorio pi\u00f9 leggero \u00e8 dedicato il teatro accademico nazionale dell'operetta mentre il teatro nazionale ivan franko \u00e8 il principale teatro dedicato alla prosa. in citt\u00e0 ha sede l'orchestra filarmonica nazionale dell'ucraina, \u00e8 attiva la camerata di kiev e vi si svolge il gogolfest.\n\n\n=== media ===\ntorre della televisione di kiev\n\n\n== amministrazione ==\ndal 2006 al 2012 sindaco della citt\u00e0 fu leonid \u010dernovec'kij. dal 2012 al 2014 facente funzione di sindaco fu galina gerega. dal 2014 sindaco della citt\u00e0 \u00e8 vitalij kly\u010dko, riconfermato in occasione delle elezioni comunali a kiev del 2020.\n\n\n=== suddivisioni amministrative ===\n\nla citt\u00e0 di kiev \u00e8 formalmente suddivisa in 10 distretti o rajon:\n\ndistretto di darnycja (\u0434\u0430\u0440\u043d\u0438\u0446\u044c\u043a\u0438\u0439 \u0440\u0430\u0439\u043e\u043d)\ndistretto di desna (\u0434\u0435\u0441\u043d\u044f\u043d\u0441\u044c\u043a\u0438\u0439 \u0440\u0430\u0439\u043e\u043d; dal fiume desna)\ndistretto di dnipro (\u0434\u043d\u0456\u043f\u0440\u043e\u0432\u0441\u044c\u043a\u0438\u0439 \u0440\u0430\u0439\u043e\u043d; dal fiume dnipro)\ndistretto di holosi\u00efv (\u0433\u043e\u043b\u043e\u0441\u0456\u0457\u0432\u0441\u044c\u043a\u0438\u0439 \u0440\u0430\u0439\u043e\u043d)\ndistretto di obolon (\u043e\u0431\u043e\u043b\u043e\u043d\u0441\u044c\u043a\u0438\u0439 \u0440\u0430\u0439\u043e\u043d)\ndistretto di pe\u010ders'k (\u043f\u0435\u0447\u0435\u0440\u0441\u044c\u043a\u0438\u0439 \u0440\u0430\u0439\u043e\u043d)\ndistretto di podil (\u043f\u043e\u0434\u0456\u043b\u044c\u0441\u044c\u043a\u0438\u0439 \u0440\u0430\u0439\u043e\u043d)\ndistretto di \u0161ev\u010denko (\u0448\u0435\u0432\u0447\u0435\u043d\u043a\u0456\u0432\u0441\u044c\u043a\u0438\u0439 \u0440\u0430\u0439\u043e\u043d; da taras hryhorovy\u010d \u0161ev\u010denko)\ndistretto di solom'janka (\u0441\u043e\u043b\u043e\u043c'\u044f\u043d\u0441\u044c\u043a\u0438\u0439 \u0440\u0430\u0439\u043e\u043d)\ndistretto di svjato\u0161yn (\u0441\u0432\u044f\u0442\u043e\u0448\u0438\u043d\u0441\u044c\u043a\u0438\u0439 \u0440\u0430\u0439\u043e\u043d)la maggior parte prendono nome dai quartieri storici della citt\u00e0 che vi sono compresi.\n\n\n=== gemellaggi ===\n\n\n== sport ==\nle principali squadre calcistiche cittadine sono:\n\ndinamo kiev, squadra pi\u00f9 titolata d'ucraina e prima squadra sovietica a vincere una competizione europea di club\narsenal kiev, fondata come cska kievnel 2012 lo stadio olimpico ha ospitato alcune gare del campionato europeo di calcio 2012, ospitato in polonia e ucraina, in particolare la finale. nel 2018 lo stadio ha ospitato la finale di uefa champions league.\nnel football americano kiev \u00e8 o \u00e8 stata rappresentata da diverse squadre, in particolare:\n\nkiev bandits\nkiev bombers\nkiev bulldogs\nkiev capitals\nkiev jokers\nkiev knights\nkiev patriots\nkiev rebels\nkiev slavs\nkiev stallions\n\n\n== note ==\n\n\n== voci correlate ==\nrus' di kiev\nclasse kiev\nzoo di kiev\nfilarmonica nazionale dell'ucraina\nopera nazionale dell'ucraina\ndiocesi di kiev-\u017eytomyr\ngovernatorato di kiev\n\n\n== altri progetti ==\n\n wikiquote contiene citazioni di o su kiev\n wikizionario contiene il lemma di dizionario \u00abkiev\u00bb\n wikimedia commons contiene immagini o altri file su kiev\n wikivoyage contiene informazioni turistiche su kiev\n\n\n== collegamenti esterni ==\n\n(uk) sito ufficiale, su kyivcity.gov.ua. \n \u043a\u0438\u0457\u0432\u0441\u044c\u043a\u0430 \u043c\u0456\u0441\u044c\u043a\u0430 \u0434\u0435\u0440\u0436\u0430\u0432\u043d\u0430 \u0430\u0434\u043c\u0456\u043d\u0456\u0441\u0442\u0440\u0430\u0446\u0456\u044f (canale), su youtube. \n kiev, su treccani.it \u2013 enciclopedie on line, istituto dell'enciclopedia italiana. \n giorgio pulle', miron malkiel-jirmounski, ettore lo gatto, petr aleksandrovic ostrouchov,  giorgio vernadskij, kiev, in enciclopedia italiana, istituto dell'enciclopedia italiana, 1933. \n kiev, in dizionario di storia, istituto dell'enciclopedia italiana, 2010. \n kiev, su sapere.it, de agostini. \n h. faensen, kiev, in enciclopedia dell'arte medievale, istituto dell'enciclopedia italiana, 1991-2000. \n(en) richard antony french, kyiv, su enciclopedia britannica, encyclop\u00e6dia britannica, inc. \n(en) risoluzione n.5 della commissione ucraina per la terminologia legale, su uazone.net. url consultato il 6 giugno 2022 (archiviato il 28 maggio 2022).\n(uk) inquinamento ambientale a kiev, su sensus.ws. url consultato il 13 luglio 2004 (archiviato dall'url originale il 17 luglio 2012).\nkiev | aerial view (2019) (da un drone, da un quadrocopter)"