"la stampa \u00e8 un quotidiano italiano, con sede a torino. \u00e8 il quarto quotidiano italiano per diffusione con una media di 87.143 copie vendute a maggio 2023. fu fondata con la testata gazzetta piemontese; assunse il nome attuale nel 1895.\n\n\n== storia ==\n\n\n=== dalla fondazione a frassati ===\nla stampa fu fondata a torino il 9 febbraio 1867 con il nome di gazzetta piemontese dal giornalista e scrittore vittorio bersezio e dal politico casimiro favale. il motto del giornale era \u00abfrangar non flectar\u00bb (\"mi spezzer\u00f2 non mi piegher\u00f2\") e il prezzo era di 5 centesimi di lire. nei primi anni di vita il giornale usc\u00ec dalla tipografia di favale, in via dora grossa, ebbe una tiratura di 7-8 000 copie e due edizioni giornaliere, mattutina e pomeridiana. nel 1880 la gazzetta piemontese fu acquistata dal deputato liberale luigi roux, che ne assunse anche la direzione. tra i collaboratori del giornale spiccano i nomi dei deputati silvio spaventa e ruggiero bonghi.\nnel 1894 divenne comproprietario l'imprenditore e giornalista alfredo frassati, che affianc\u00f2 roux nella direzione. da condirettore decise di rilanciare il giornale. la testata fu modificata in la stampa gazzetta piemontese, mentre motto e prezzo restarono immutati. il quotidiano apparve con la nuova testata il 1\u00ba gennaio 1895; il vecchio nome, pur retrocesso a sottotitolo, era pi\u00f9 evidente del nuovo. le proporzioni vennero invertite dal 30 marzo 1895. frassati trasfer\u00ec poi la sede in un palazzo di piazza solferino. introdusse anche nuove tecnologie: arriv\u00f2 la linotype, una delle prime in italia (le linotype raggiungeranno il numero di trentasette).\nin pochi anni la tiratura de la stampa sal\u00ec a 50 000 copie. nel 1900 roux cedette la propriet\u00e0 della testata: due terzi a frassati e un terzo al finanziere e. pollone. frassati assunse cos\u00ec la carica di direttore e pot\u00e9 scegliere in autonomia la linea editoriale. impresse una linea politica di sostegno a giovanni giolitti, di cui divenne uno dei maggiori sostenitori. chiam\u00f2 brillanti intellettuali come luigi einaudi, francesco saverio nitti e gaetano mosca. dette vita a un supplemento illustrato sportivo (la stampa sportiva, 19 gennaio 1902) e ad una rivista dedicata al mondo femminile (la donna, 27 dicembre 1904). il 12 agosto 1908 spar\u00ec il sottotitolo gazzetta piemontese e rimase solo in evidenza la stampa come unico titolo del quotidiano. la tiratura sal\u00ec costantemente fino a sfiorare le 100 000 copie nel 1910, facendo della stampa il primo quotidiano di torino davanti alla gazzetta del popolo e il secondo del nord. in occasione dell'entrata dell'italia nella prima guerra mondiale sostenne la posizione neutralista, in sintonia con il governo dell'epoca.\n\nla gazzetta letterarianel 1877 vittorio bersezio fond\u00f2 un periodico che, a buon diritto, pu\u00f2 essere considerato il primo settimanale culturale italiano legato a un quotidiano: la gazzetta letteraria. supplemento festivo della gazzetta piemontese (infatti per il primo anno prese il nome di \u00abgazzetta piemontese letteraria\u00bb), fu diretta dallo stesso bersezio fino al 1880, poi da giuseppe depanis, da domenico lanza e infine da luigi filippo bolaffio (1894-1902). pubblic\u00f2 recensioni e si prefisse di tenere informati i lettori sulle pi\u00f9 importanti novit\u00e0 letterarie, segnalandole tempestivamente. fu chiusa da alfredo frassati nel 1902.\n\n\n=== l'ingresso degli agnelli ===\nil 1\u00ba dicembre 1920 il gruppo finanziario-industriale agnelli-gualino acquist\u00f2 la quota di pollone insieme al diritto di prelazione sulle quote di frassati. dopo l'assassinio di giacomo matteotti (11 giugno 1924) il quotidiano si schier\u00f2 su posizioni anti-mussoliniane. per aver preso questa posizione, frassati dovette cedere la propriet\u00e0 del giornale a un gruppo gradito al capo del governo. il 29 settembre 1925 il giornale venne sospeso (fu un avvertimento del regime). quando torn\u00f2 in edicola il 3 novembre, frassati ebbe i giorni contati: rassegn\u00f2 le dimissioni il 9 novembre 1925. nel suo ultimo anno alla guida del quotidiano, la stampa si era assestata su una tiratura di 176 000 copie. nel 1926 la fiat (ovvero la famiglia agnelli) ne rilev\u00f2 la propriet\u00e0 con l'avallo delle autorit\u00e0 fasciste. il nuovo direttore, andrea torre, alline\u00f2 il giornale sulle direttive del regime, ma il quotidiano perse copie, a favore del diretto concorrente gazzetta del popolo, che lo super\u00f2 diventando il primo quotidiano torinese.\nil 31 dicembre 1930 usc\u00ec il primo numero de la stampa della sera (dal gennaio 1937 stampa sera), edizione pomeridiana e del luned\u00ec del quotidiano torinese (giorno in cui tradizionalmente la stampa non veniva pubblicata). caporedattore era lo scrittore senese mino maccari. nel 1934 la sede del quotidiano fu trasferita in un grande palazzo che s'affacciava su via roma con ingresso dalla galleria san federico. con la direzione di alfredo signoretti le vendite de la stampa cominciarono ad aumentare, dopo le sensibili riduzioni della tiratura verificatesi all'inizio del decennio. nel febbraio 1943 la stampa era stabilmente il secondo quotidiano italiano con 550 000 copie di tiratura media (posizione che manterr\u00e0 fino al 1986).\ndopo l'8 settembre e la conseguente invasione nazista della penisola, la stampa, come gli altri giornali del nord italia, dovette allinearsi alle direttive del governo filo-tedesco. dopo la liberazione (3 maggio 1945) il comitato di liberazione nazionale (cln) ottenne la sospensione del quotidiano torinese per connivenza con la repubblica sociale italiana.\ngrazie all'appoggio degli alleati, il quotidiano ritorn\u00f2 nelle edicole il 18 luglio 1945 sotto la direzione di filippo burzio (che l'aveva gi\u00e0 diretta dal 10 agosto all'8 settembre 1943). tre giorni dopo alfredo frassati dovette cambiare la testata in la nuova stampa.\nil 15 luglio, infatti, il comando militare alleato aveva chiuso il corriere del piemonte, un foglio cittadino nato dopo la liberazione con l'appoggio del psychological warfare branch. il cln del piemonte protest\u00f2 per non essere stato consultato; una dimostrazione di piazza, davanti alla sede del corriere, provoc\u00f2 alcuni incidenti. il governatore alleato di torino, colonnello marshall, reag\u00ec ordinando la sospensione di tutti i quotidiani torinesi. \nil 21 luglio frassati fece uscire il quotidiano con la testata modificata in la nuova stampa per evitare il sequestro da parte delle autorit\u00e0 militari alleate.\ndal 1\u00ba gennaio 1946 il quotidiano ritorn\u00f2 di propriet\u00e0 degli agnelli.\n\n\n=== dal 1948 al 1990 ===\nil periodo 1948-1968 fu dominato dalla figura di giulio de benedetti, carismatico direttore. vittorio valletta, presidente e amministratore delegato della fiat, gli pose due obiettivi: conquistare gli operai delle fabbriche della societ\u00e0, in grande maggioranza lettori de l'unit\u00e0, e recuperare i lettori passati alla concorrente gazzetta del popolo. non avendo un grande budget a disposizione de benedetti invent\u00f2 un giornale-mosaico: oltre alle notizie fornite della redazione, prese in affitto i corrispondenti esteri dei quotidiani romani, scelse anche singoli pezzi gi\u00e0 pubblicati da inserire nella sua terza pagina, e invent\u00f2 la fortunata rubrica di dialogo con i lettori \u00abspecchio dei tempi\u00bb (apparsa per la prima volta il 17 dicembre 1955), che esiste tuttora.\nriusc\u00ec cos\u00ec ad offrire un prodotto di qualit\u00e0 e a mantenere al contempo l'indipendenza del giornale. la stampa ritorn\u00f2 ad essere il primo quotidiano a torino e tra i primi in italia. era l'unico quotidiano importante alternativo al duopolio dc-sinistra, che dominava la scena italiana. in questo periodo, fino agli anni ottanta, la stampa usciva anche in edizione pomeridiana come stampa sera. il luned\u00ec usciva un'unica edizione, la mattina, con la testata stampa sera. alla met\u00e0 degli anni sessanta, la stampa vendeva in media 375 000 copie, alle quali si aggiungevano le 175 000 di stampa sera.\nnel 1968 la sede de la stampa fu trasferita in via marenco 32, in un edificio lamellare in vetro, realizzato dall'impresa carpegna e sabbadini su progetto fiat, divisione costruzione e impianti. rimarr\u00e0 la sede del quotidiano fino al 2012. nella vecchia sede in via roma il giornale mantenne la propriet\u00e0 delle stanze al piano terreno del palazzo, che destin\u00f2 a sale di rappresentanza per il pubblico. la tradizione di un giornalismo tutto fatti, non ideologico e pragmatico prosegu\u00ec con il successore di de benedetti, alberto ronchey (1968-73), giornalista e sociologo. gianni agnelli, successore di valletta alla fiat, volle un giornale che oltrepassasse i confini del nord-ovest per diventare finalmente una testata nazionale. per sprovincializzare la stampa, ronchey punt\u00f2 sugli esteri e sulle notizie di economia. con collaboratori come carlo casalegno, alessandro galante garrone, luigi firpo e norberto bobbio riusc\u00ec a consolidare la propria presenza sul piano nazionale. senza trascurare la cronaca: ronchey, infatti, raggiunse la punta massima di vendite pubblicando in prima pagina la vicenda di una bambina rapita e uccisa ad alba. alla cultura ronchey chiam\u00f2 come consulente lo scrittore guido piovene. poco dopo vennero giovanni arpino e guido ceronetti.\ndopo cinque anni alla direzione, ronchey ritorn\u00f2 all'attivit\u00e0 di inviato internazionale e sociologo di primo piano nel 1973. fu l'anno in cui il corriere della sera, il primo quotidiano italiano, cambi\u00f2 linea politica schierandosi a sinistra. la stampa ebbe l'occasione di diventare il punto di riferimento dei moderati. al quotidiano torinese arriv\u00f2 arrigo levi. nel 1974 levi schier\u00f2 il quotidiano sul no al referendum abrogativo del divorzio (quindi per il mantenimento della legge sul divorzio). il 1\u00ba novembre 1975 nacque il supplemento letterario tuttolibri. a met\u00e0 del decennio la tiratura aveva superato il muro delle 500 000 copie giornaliere, con una foliazione di 28 pagine. nonostante l'aumento dei costi di produzione dei giornali, alla met\u00e0 degli anni settanta il quotidiano torinese manteneva con 445 307 copie di tiratura la seconda posizione tra i quotidiani italiani d'informazione, secondo solo al corriere. con una peculiarit\u00e0: la stampa era conosciuta in tutta italia e all'estero, ma continuava ad avere lettori prevalentemente locali: 1/5 delle copie erano vendute a torino citt\u00e0 e nel suo hinterland.\nil 16 novembre 1977 il vicedirettore carlo casalegno fu vittima di un agguato terrorista: colpito con quattro colpi al volto, mor\u00ec il 29 novembre, dopo tredici giorni di agonia. fu la prima volta che le brigate rosse uccisero volutamente un giornalista. in un giorno del 1978 la stampa incapp\u00f2 in un incidente diplomatico. fruttero e lucentini avevano scritto un elzeviro satirico su mu\u02bfammar gheddafi, il presidente della libia. il leader arabo s'infuri\u00f2 e minacci\u00f2 la fiat di ritorsioni economiche se non avesse ottenuto l'allontanamento del direttore arrigo levi, che avvenne il 6 novembre 1978.\nil nuovo direttore fu giorgio fattori, proveniente dalla direzione del settimanale l'europeo, dove aveva fatto molto bene. quando fattori prese in mano la stampa il giornale era un po' in sofferenza. lo lasci\u00f2 dopo 8 stagioni, durante le quali introdusse nuove tecnologie (la teletrasmissione ed il computer), potenzi\u00f2 gli inserti (invent\u00f2 nel 1981 tuttoscienze, ora tst, diretto da piero bianucci) e port\u00f2 in crescita la diffusione. durante il suo mandato la diffusione del quotidiano aument\u00f2 di 63 000 copie. quando se ne and\u00f2 i conti erano tornati a posto. durante la successiva direzione di gaetano scardocchia (1986-1990), la stampa sub\u00ec un completo 'restyling' nel giugno 1989: ridusse il formato, passando da nove a sette colonne, e, uniformandosi agli altri quotidiani, soppresse la terza pagina, rinviando la cultura nelle pagine interne.\nnel corso degli anni ottanta la tiratura aument\u00f2, seguendo una tendenza che interessava la stampa quotidiana, che attravers\u00f2 una fase di ripresa: nel 1985 sal\u00ec a 549 749 e nel 1989 tocc\u00f2 le 571 462 copie, per mantenersi costante su questo livello fino al 1994.\nanche la tiratura degli anni novanta fu in linea con la tendenza generale della stampa nazionale: fino al 1994 rimase sui livelli degli anni precedenti (573 175), poi inizi\u00f2 a diminuire: nel 1999 le copie erano scese a 529 675 e nel 2009-10 a 407 181.\nnel 1986 la stampa fu superata nelle vendite da la repubblica, in rapida ascesa, scendendo dal secondo al terzo posto tra i quotidiani d'informazione.\n\n\n=== dal 1990 al 2014 ===\ncon paolo mieli (1990-1992) comincia un ricambio generazionale. il nuovo direttore d\u00e0 maggiore attenzione alla televisione e nomina alcuni brillanti collaboratori destinati a prendere il posto dei due grandi decani: norberto bobbio e alessandro galante garrone. come vice-direttore sceglie ezio mauro, piemontese. durante la guerra del golfo (1990-1991), mentre i due maggiori quotidiani italiani fanno a gara a chi pubblica pi\u00f9 pagine (piene di notizie, resoconti, interviste, ecc.) la stampa inventa la formula del \"diario\": quello militare di mario ciriello, quello italiano molto pacifista di lietta tornabuoni, quello arabo di igor man, quello tv di oreste del buono e quello americano di furio colombo. la formula riscuote successo presso il pubblico e fa aumentare la credibilit\u00e0 del giornale. finito il conflitto, comincia a tenere un \"diario\" l'inviato paolo guzzanti, che raccoglie le confidenze del presidente francesco cossiga e le spiega ai lettori. mieli innova anche le pagine di politica interna: il \"retroscena\", cio\u00e8 la spiegazione di quello che i politici fanno e pensano dietro la facciata delle loro parole, diventa una testatina di pagina. decide di portare a sette le uscite del quotidiano. fino ad allora, infatti, la stampa usciva dal marted\u00ec alla domenica, mentre luned\u00ec faceva spazio a stampa sera. l'ultimo numero di stampa sera, dopo 62 anni di vita, esce il 18 aprile 1992.\nlombardo d'origine e romano d'adozione, paolo mieli riesce nella difficile impresa di \"de-juventinizzare\" il giornale (lo riconoscer\u00e0 anche il presidente del torino, gianmauro borsano).\ncon il successore di mieli, ezio mauro (1992-1996), debutta il settimanale specchio della stampa (27 gennaio 1996). nel 1999, sotto la direzione di marcello sorgi (gianni riotta condirettore), nasce l'edizione web del quotidiano. nei primi anni duemila viene inaugurata una politica di abbinamenti con varie testate locali, diffuse in tutta la penisola.\nil 19 novembre 2006 il direttore giulio anselmi porta a compimento una storica riduzione del formato del giornale, sull'onda di un cambiamento che sta interessando tutti i quotidiani in formato \"lenzuolo\". la stampa riduce le dimensioni da 38x53 a 31x45 cm, approdando al formato berlinese, a sei colonne. il cambio di dimensione, voluto dall'editore e deciso durante la precedente direzione di marcello sorgi, insieme all'adozione del colore su tutte le pagine e al restyling della testata, sfida le abitudini consolidate dei lettori. la scommessa \u00e8 vinta, come hanno dimostrato i dati di vendita. dal 2009 la stampa \u00e8 disponibile in carta elettronica sui lettori e-book.nel 2009 un piano di ristrutturazione del giornale ha iniziato un programma di riduzione di un terzo degli organici giornalistici e poligrafici entro la fine del 2010.\ndal giugno 2011 il sito web ha attivato un canale, chiamato  vaticaninsider., sulla santa sede e la chiesa cattolica nel mondo. dal 10 settembre 2012 la nuova sede del giornale \u00e8 in via lugaro 15 a torino.\n\n\n==== l'archivio storico digitalizzato ====\ndal 29 ottobre 2010, dopo un lavoro di digitalizzazione e indicizzazione durato anni, finanziato da un comitato per la biblioteca digitale dell'informazione giornalistica di cui fanno parte fondazione crt, compagnia di san paolo, la stampa e regione piemonte, viene reso disponibile on-line gratuitamente l'intero archivio storico della testata dalla nascita al 2006, contiene tutti i numeri del quotidiano usciti dal 1867 al 2005, incluse le edizioni principali del mattino, quelle serali e i supplementi, per un totale di circa 1 750 000 pagine, 5 000 000 di articoli e 4 500 000 fotografie e illustrazioni.\n\n\n=== la nuova societ\u00e0 editrice ===\nil 2 agosto 2014 la societ\u00e0 editrice del quotidiano, l'\u00abeditrice la stampa\u00bb di john elkann (fiat chrysler automobiles), ha annunciato, in un comunicato congiunto con la \u00absociet\u00e0 edizioni e pubblicazioni (sep)\u00bb di carlo perrone, editrice de il secolo xix, il progetto di fusione per incorporazione della sep nella prima, creando cos\u00ec una nuova societ\u00e0 denominata \u00abitaliana editrice s.p.a.\u00bb, partecipata da fiat chrysler per il 77% e dalla famiglia perrone per il 23%, compresa anche l'integrazione delle sussidiarie pubblicitarie e mass media, come publikompass (di edizioni la stampa), publirama e radio19 (entrambe di sep).\ncon questa operazione, a partire dal 1\u00ba gennaio 2015, \u00e8 nato un gruppo editoriale composto da 240 giornalisti (sommando le redazioni dei due quotidiani) e con una quota giornaliera di 260 000 copie vendute, alla pari degli altri maggiori gruppi editoriali, come rcs mediagroup, editore del corriere della sera, e gruppo editoriale l'espresso, editore de la repubblica.il 5 novembre 2015 esce il nuovo settimanale origami, pubblicato tutti i gioved\u00ec in allegato sia a la stampa che al secolo.\n\n\n=== gedi gruppo editoriale ===\nnel 2016, italiana editrice s.p.a. viene acquistata dal gruppo editoriale l'espresso che nel 2017, a incorporazione effettuata, modifica il proprio nome in gedi gruppo editoriale s.p.a. viene costituita una nuova societ\u00e0, \u00abgedi news network\u00bb (gnn) per la pubblicazione dei quotidiani del gruppo, tra i quali la stampa.dal 12 maggio 2018 il quotidiano esce in una nuova veste grafica. l'elemento pi\u00f9 evidente \u00e8 il cambiamento del tipo di carattere: il nuovo font \u00e8 il charter. le dimensioni del testo sono leggermente pi\u00f9 grandi. inoltre la sezione \"cultura, societ\u00e0 e spettacoli\" \u00e8 riunita sotto la testata \"tempi moderni\", riconoscibile dall'uso del colore rosa nelle pagine. il cambiamento \u00e8 stato deciso dal nuovo editore. nello stesso periodo il sito lastampa.it introduce la sezione \u00abtop news\u00bb, che comprende editoriali, articoli e inchieste leggibili su abbonamento.dal 2015 al 2019 tutti gli articoli sono stati pubblicati con licenza creative commons by-nc-nd. a ottobre del 2019 sono stati digitalizzati e resi gratuitamente disponibili tutti gli articoli pubblicati dal 1867 al 2005 compresi.dal 2 marzo 2020 le notizie vengono redatte e pubblicate direttamente online durante l'arco della giornata, gli stessi articoli compaiono poi sul giornale cartaceo il giorno successivo (digital first). la stampa \u00e8 il primo fra i grandi quotidiani italiani ad adottare questo tipo di processo di produzione delle notizie.il 23 aprile 2020 molinari lascia la direzione per assumere quella di la repubblica; al suo posto arriva massimo giannini, ex direttore di radio capital ed ex conduttore di ballar\u00f2 su rai 3. il 7 ottobre 2023 lascia il posto ad andrea malaguti, vicedirettore vicario del giornale.\n\n\n== rubriche storiche ==\nsegue un elenco, non esaustivo, delle principali rubriche caratteristiche apparse nel corso della storia de la stampa:\n\n\n== direttori ==\nvittorio bersezio (1867-1880)\nluigi roux (1880 - 16 ottobre 1900)\nalfredo frassati (condirettore, 31 marzo 1895 - 16 ottobre 1900)\nalfredo frassati (17 ottobre 1900 - 29 settembre 1925)\nluigi michelotti e gino pestelli (3 novembre 1925 - 31 ottobre 1926)graditi al regime fascista\n\nandrea torre (30 novembre 1926 - 11 febbraio 1929)\ncurzio malaparte (12 febbraio 1929 - 30 gennaio 1931)\naugusto turati (31 gennaio 1931 - 12 agosto 1932)\nalfredo signoretti (13 agosto 1932 - 25 luglio 1943)dopo la caduta del fascismo: nomine approvate dal minculpop defascistizzato\nvittorio varale (28 luglio 1943 - 9 agosto 1943)\nfilippo burzio (10 agosto 1943 - 9 settembre 1943)nomine approvate dal minculpop della rsi\n\nangelo appiotti (18 settembre 1943 - 9 dicembre 1943)\nconcetto pettinato (10 dicembre 1943 - 3 marzo 1945)\nfrancesco scardaoni (4 marzo - 26 aprile 1945)sospensione per decreto del cln: 28 aprile - 17 luglio 1945\nnominato dal cln\n\nfilippo burzio (18 luglio 1945 - 25 gennaio 1948)scelti dal gruppo fiat\n\ngiulio de benedetti (27 gennaio 1948 - 4 dicembre 1968)\nalberto ronchey (5 dicembre 1968 - 4 dicembre 1973)\narrigo levi (5 dicembre 1973 - 6 settembre 1978)\ngiorgio fattori (7 settembre 1978 - 10 febbraio 1986)\ngaetano scardocchia (11 febbraio 1986 - 21 maggio 1990)\npaolo mieli (22 maggio 1990 - 4 settembre 1992)\nezio mauro (5 settembre 1992 - 30 aprile 1996)\ncarlo rossella (1\u00ba maggio 1996 - 22 settembre 1998)\nmarcello sorgi (23 settembre 1998 - 20 luglio 2005)\ngiulio anselmi (21 luglio 2005 - 22 aprile 2009)\nmario calabresi (23 aprile 2009 - 31 dicembre 2015)\nmaurizio molinari (1\u00ba gennaio 2016 - 23 aprile 2020)scelti da gedi gruppo editoriale\n\nmassimo giannini (24 aprile 2020 - 6 ottobre 2023)\nandrea malaguti (dal 7 ottobre 2023)\n\n\n== firme ==\n\n\n=== secolo xx ===\n\n\n=== oggi ===\n\n\n== edizioni regionali ==\nla testata \u00e8 diffusa soprattutto nel nord ovest, per la grande maggioranza in piemonte, valle d'aosta e liguria, dove le redazioni locali sono tra i punti di forza principali del quotidiano. un accordo per l'uscita in abbinamento locale con una serie di piccoli e medi quotidiani sparsi in tutto il paese (i maggiori dei quali sono cronache di napoli, corriere di caserta, corriere mercantile, corriere romagna, cronache del mezzogiorno, il domani della calabria, il domani di bologna, l'informazione, la voce di mantova, primo piano molise e gazzetta del mezzogiorno), seppur risoltosi con molti di essi tra il 2004 e il 2005, ne ha favorito la diffusione in altre regioni.\n\n\n== statistiche ==\n\n\n=== statistiche generali ===\n\n\n==== costo per singola copia ====\nil costo di una singola copia del giornale \u00e8 variato molto nel corso del tempo, anche in relazione alla svalutazione della lira italiana e dell'inflazione. dalla fondazione nel 1867 fino agli anni immediatamente precedenti la prima guerra mondiale la stampa cost\u00f2 di 5 centesimi di lira, come tutti gli altri quotidiani. nel periodo tra le due guerre esso fu tra i 20 e i 30 centesimi; dopo la seconda guerra mondiale il costo aument\u00f2 rapidamente fino ad attestarsi sull'ordine di diverse decine di lire (dalle 20 alle 70) nel periodo del boom economico. con le due crisi petrolifere del 1973 e del 1979 e l'elevata inflazione conseguente, una copia arriv\u00f2 a costare 1000 lire nel 1990. durante buona parte degli anni 1990 e fino all'introduzione dell'euro come moneta fisica, il costo fu di 1500 lire (tra il 1999 e il 2001 il prezzo apparve sia in lire che in euro: 1500 lire e 0,77 \u20ac). dal 2001 il costo venne aumentato a 0,90 \u20ac e tale rimase per gli anni 2000, per poi aumentare a 1,20 \u20ac e poi ancora a 1,50 \u20ac nel corso degli anni 2010.\n\n\n==== diffusione media e rivalit\u00e0 ====\nla stampa ha avuto come principale concorrente la concittadina gazzetta del popolo. la rivalit\u00e0 stimol\u00f2 il miglioramento dell'offerta informativa (si vedano anche gli inserti settimanali illustrati, rispettivamente la stampa sportiva e l'illustrazione del popolo) e le edizioni quotidiane si moltiplicarono. \ndal secondo dopoguerra il quotidiano rivale ha perso progressivamente copie mentre la stampa si \u00e8 affermata stabilmente come secondo quotidiano nazionale, dietro al corriere della sera.\nalla met\u00e0 degli anni sessanta, la stampa vendeva in media 375 000 copie, alle quali si aggiungevano le 175 000 di stampa sera. al gennaio 1970 la tiratura era di circa 615.000 copie.nel 1985 \u00e8 sceso in terza posizione, scalzato dalla repubblica, di roma. la stampa \u00e8 riuscita, comunque, a rimanere quasi sempre da inizio anni 1980 fino al 2001 a circa quota 400 000 copie giornaliere di diffusione e anche oltre (raggiungendo il picco nel 1988, con 435 692 copie di diffusione media), per poi cominciare un rapido calo.\n\n\n==== formato e numero di pagine ====\nil formato utilizzato \u00e8 stato per decenni il formato lenzuolo, come per molti altri giornali. dalla fondazione fino ai primissimi anni del novecento la foliazione \u00e8 stata di quattro pagine, per poi passare in certi periodi (anni 1910 e 1930) a 8; in tutto questo tempo la terza pagina era dedicata alla cultura, una tradizione del giornalismo italiano durata fino alla fine degli anni 1980. nel corso degli anni 1960 e 1970 si superano le 10 pagine minime e si comincia a non avere pi\u00f9 un numero di pagine fisse e preimpostate. nei primi anni 1980 il numero di pagine minime sale a 30, per poi espandersi alla fine degli anni '80 fino a superare le 100 in media per numero. il 27 giugno 1989 avviene un importante cambiamento, che riguarda: la veste grafica (adozione di caratteri con grazie in tutte le pagine), il formato (che viene ridotto), e il menab\u00f2 (da 9 a 7 colonne, pi\u00f9 fotografie, titoli pi\u00f9 isolati), volto a creare pi\u00f9 spazio e pi\u00f9 pulizia in ogni pagina, che manterr\u00e0 fino agli anni 2000, con un numero di pagine medie per numero tra le cento e le duecento.\n\n\n=== diffusione (dati annuali) ===\nla diffusione di un quotidiano si ottiene, secondo i criteri di accertamenti diffusione stampa (ads), dalla somma di: totale pagata + totale gratuita + diffusione estero + vendite in blocco.\ndal 2021 ads ha abbandonato la distinzione tra copia cartacea e copia digitale, che \u00e8 stata sostituita dalla distinzione tra \u00abvendite individuali\u00bb (copie pagate dall\u2019acquirente) e \u00abvendite multiple\u00bb (copie pagate da terzi).\n\ndati ads - accertamenti diffusione stampa. la diffusione di un quotidiano si ottiene, secondo i criteri dell'ads, sommando: totale pagata + totale gratuita + diffusione estero + vendite in blocco.\n\n\n== altre attivit\u00e0 ==\n\u00abla stampa\u00bb - stabilimento tipografico che si occupa della stampa per il gruppo e per terzi.\n\n\n== galleria d'immagini ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== voci correlate ==\nitaliana editrice\neditrice la stampa\nla stampa sportiva (1901-1925)\nstampa sera (1930-1992)\nla nuova stampa (1945)\n\n\n== altri progetti ==\n\n wikimedia commons contiene immagini o altri file su la stampa\n\n\n== collegamenti esterni ==\n\n sito ufficiale, su lastampa.it. \n stampa, la, su treccani.it \u2013 enciclopedie on line, istituto dell'enciclopedia italiana. \n stampa, la, in dizionario di storia, istituto dell'enciclopedia italiana, 2010. \n(en) la stampa, su enciclopedia britannica, encyclop\u00e6dia britannica, inc. \n eventi organizzati da la stampa, su radioradicale.it, radio radicale. \n archivio storico la stampa, su la stampa. url consultato il 6 dicembre 2020 (archiviato l'8 giugno 2020).\n vaticaninsider, su vaticaninsider.lastampa.it.\n canale ufficiale de la stampa su youtube, su youtube.com.\nnatalino sapegno,  del giornalismo in italia: torino e la stampa. (la rivoluzione liberale del 28 agosto 1923)\n pagina su la stampa del sito \"linotype e linotypisti\", con fotografie d'epoca, su linotipia.it. url consultato il 25 marzo 2006 (archiviato dall'url originale il 7 maggio 2006).\n spazio la stampa (archiviato dall'url originale il 21 luglio 2017)., il percorso espositivo che racconta l'evoluzione del quotidiano la stampa dal 1867 ad oggi. spazio la stampa, su la stampa. url consultato il 14 maggio 2020 (archiviato dall'url originale il 21 luglio 2017)."