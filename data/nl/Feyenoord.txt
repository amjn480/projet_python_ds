"feyenoord rotterdam is een nederlandse profvoetbalclub uit rotterdam, opgericht op 19 juli 1908, die uitkomt in de eredivisie. de stadionclub wordt vaak betiteld als de club van het volk. de thuisbasis is stadion feijenoord, dat in de volksmond de kuip wordt genoemd. de traditionele uitrusting van feyenoord bestaat uit een rood-wit shirt met een zwarte broek en dito kousen. de voetbalclub is een van de drie traditionele topclubs in nederland.\nfeyenoord won zestien keer het landskampioenschap, dertien keer de knvb beker, een keer de europacup i, twee keer de uefa cup en een keer de wereldbeker. mede doordat feyenoord in 1970 als eerste nederlandse club internationaal een grote prijs won, speelt zij historisch gezien een vooraanstaande rol in het nederlandse voetbal. op de uefa-ranglijst van beste clubs in europa stond feyenoord op 4 oktober 2023 op de 24e plaats met een totaal van 55.000 punten.\n\n\n== geschiedenis ==\n\n\n=== ontstaan ===\nde club, waarvan de naam tussen 1912 en 1971 gespeld werd als feijenoord, kent een lange historie. op 19 juli 1908 werd in caf\u00e9 \"de vereeniging\" van jac. keizer de voetbalclub 'wilhelmina' opgericht. er werd gespeeld in rode shirts met blauwe mouwen en witte broeken. in 1909 werd na een fusie met 'volharding' de naam veranderd in hfc (hillesluisse football combinatie). hfc sloot zich aan bij de rotterdamse voetbalbond, maar omdat er in haarlem al een club was die hfc heette, moest de naam wederom veranderd worden. er werd gekozen voor rvv celeritas met een horizontale geel-zwart gestreept shirt en witte broek.\nin 1912 promoveerde celeritas naar de nvb. omdat er bij deze bond ook al een club was die de naam celeritas droeg, hsv celeritas, werd andermaal een nieuwe naam gekozen: rotterdamsche voetbal vereeniging feijenoord. in augustus 1917 werd het nieuwe speelveld aan de kromme zandweg geopend met een wedstrijd tegen be quick zutphen, die met 2-3 werd verloren.\n\n\n=== eerste successen ===\nzestien jaar na de oprichting en drie jaar na de promotie naar de hoogste klasse in 1921, vierde feyenoord zijn eerste echte succes, het nederlands landskampioenschap. later volgden nog meer kampioenschappen, maar dat eerste kampioenschap vonden veel feyenoorders toch het mooist van allemaal, vooral omdat de rollen definitief waren omgedraaid: de 'arbeiders' hadden de 'heren' verslagen. hun club, hun feyenoord, uit de boezem van het volk, was de beste van nederland.\nin de jaren die volgden bouwde feyenoord door aan het succesverhaal. net als in het kampioensjaar 1924, werd feyenoord in de rest van de jaren twintig nogmaals enkele keren afdelingskampioen, maar een landstitel volgde alleen nog in 1928. in 1930 werd voor het eerst de knvb beker gewonnen. vijf jaar later lukte het feyenoord om dit kunstje te herhalen, ditmaal in de finale tegen hvv helmond.\ndoor de groeiende belangstelling voor de club en het daardoor toenemende aantal toeschouwers ontstond het idee om een nieuw stadion te bouwen. de accommodatie aan de kromme zandweg was te klein geworden. drijvende kracht achter dit plan was voorzitter leen van zandvliet. door de inzet van dani\u00ebl george van beuningen werd een terrein in de varkenoordse polder bemachtigd. hier werd op 23 juli 1935 de eerste paal geslagen van het nieuwe stadion dat krap twee jaar later, op 27 maart 1937, werd geopend.\nin de jaren dertig en veertig werden er vijf bekers en zeven landskampioenschappen gewonnen.\n\n\n=== magere jaren ===\ngedurende de oorlogsjaren speelde de club haar wedstrijden op het kasteel omdat de eigen kuip werd bezet door de duitsers. ook werd er nog wel eens op andere locaties in het land gespeeld of op de oude locatie aan de kromme zandweg. tijdens de oorlog werden er slechte resultaten geboekt en ook de jaren na de oorlog waren niet al te best. pas in 1958 en 1959 werden er nieuwe bekers gewonnen.\nde club speelde in 1961 haar eerste europacupwedstrijd tegen het zweedse ifk g\u00f6teborg. de ronde erna werden ze uitgeschakeld door het engelse tottenham hotspur. twee jaar later stonden honderdduizenden supporters langs de oevers van de nieuwe maas en nieuwe waterweg om de schepen, de groote beer en de waterman, uit te zwaaien. deze voerden duizenden supporters naar lissabon voor de europacupwedstrijd tegen benfica. de wedstrijd ging verloren waardoor feyenoord niet verder kwam dan de halve finale. in 1965 behaalde feyenoord voor het eerst in zijn historie de dubbel. het was de aanzet naar een succesvolle periode voor de trots van zuid.\n\n\n=== gouden periodes ===\nin 1970 slaagde feyenoord er in als eerste nederlandse club de europacup i te winnen met spelers als wim jansen, willem van hanegem en mister feyenoord coen moulijn, onder de zeer succesvolle trainer ernst happel. enkele maanden later volgde ook nog de wereldbeker. in 1974 veroverde feyenoord de uefa cup, eveneens als eerste nederlandse club, onder coaching van de zeer succesvolle wiel coerver, en met spelers als wim rijsbergen, jan boskamp, lex schoenmaker, j\u00f6rgen kristensen en peter ressel. de eerste helft van de jaren zeventig waren, naast deze prijzen werden er ook nog landskampioenschappen gewonnen, succesvol voor de club. daarna volgde een korte prijsloze periode vanaf half 1975, tot in het seizoen 1979/80 de knvb-beker werd gewonnen.\npas in de jaren tachtig begon de club weer wat prijzen te winnen. ook bereikte het de halve finale van de europacup ii in het seizoen 1980/81, met in dat elftal onder meer petur petursson, pierre vermeulen, richard budding, jan van deinsen, karel bouwens, carlo de leeuw, rene notten, wim van til, ben wijnstekers, andre stafleu, sjaak troost, ton van engelen, en joop hiele. in het seizoen 1983/84 had feyenoord een topjaar, toen het team \u2013 met daarin onder andere johan cruijff, michel van de korput, ruud gullit en peter houtman \u2013 zowel de beker als het landskampioenschap pakte. cruijff nam hiermee revanche op zijn oude club ajax, dat hem geen nieuw contract aanbood waardoor hij koos voor een jaar in dienst van de rotterdammers. na afloop van het seizoen nam cruijff afscheid als voetballer. in de tweede helft van de jaren tachtig ging het weer wat minder met de club uit rotterdam-zuid, terwijl het nederlands voetbalelftal w\u00e9l succes boekte met feyenoorders hiele en troost in de selectie, en ajax (1986/87) en psv (1987/88) ieder een europa cup wonnen.\npas in 1991 werd er weer een prijs gewonnen; de beker. daarna pakte de club twee landstitels, twee supercups en tot en met 1995 nog 3 knvb bekers in 4 jaar tijd. bepalende spelers in de jaren negentig waren onder andere henk fraser, john de wolf, mike obiku, j\u00f3zsef kiprich, ulrich van gobbel, gaston taument en jean-paul van gastel\n\n\n=== nieuwe millennium ===\nop 8 mei 2002 kregen de redelijk succesvolle jaren negentig een nog succesvoller vervolg. feyenoord veroverde onder leiding van trainer bert van marwijk en met een uitblinkende pierre van hooijdonk in het eigen stadion, tegen de duitse kampioen borussia dortmund, na 28 jaar voor de tweede keer in zijn historie de uefa cup.\nhet veroveren van de uefa cup ontketende in het stadion feijenoord een volksfeest van grote omvang. dit gebeurde twee dagen na de moord op pim fortuyn. de winst van de uefa cup was lange tijd de laatste prijs die de club won. het kreeg te maken met financi\u00eble problemen en werd uitgesloten van europese wedstrijden.\nrondom de uefa cupwedstrijd van 30 november 2006 tussen as nancy en feyenoord, in de poulefase van het toernooi, ontstonden er schermutselingen tussen feyenoordaanhangers en de lokale politie. van de ongeveer 3000 meegereisde feyenoord aanhangers kregen enkele het in het centrum van nancy aan de stok met enkele politieagenten. de reactie van de politie was dusdanig generiek, tegenover alle nederlanders die zich in het centrum bevonden, dat deze situatie snel uit de hand liep. allerlei feyenoorders die niet betrokken waren bij de gebeurtenissen tot dan toe werden door de politie opgedreven, waarop felle tegenreacties kwamen. ondanks waarschuwingen van het feyenoordbestuur waren er vrij beschikbare kaartjes te koop geweest, waardoor er meer supporters met en zonder kaartje meegereisd waren dan gebruikelijk, en een deel hiervan tussen de franse supporters plaats moest nemen. in plaats daarvan werd de gehele feyenoordaanhang in het uitvak gedreven door de politie, waarna zij met traangas bestookt werden, waardoor de wedstrijd tijdelijk stilgelegd werd. de wedstrijd zelf eindigde uiteindelijk in een 3-0 overwinning voor nancy.\ndoor de resultaten van de overige wedstrijden in de poule kwalificeerde feyenoord zich nog wel voor de volgende ronde, waarin het zou moeten uitkomen tegen tottenham hotspur fc. op 19 januari maakte de uefa echter bekend dat, ondanks de volgens sommigen twijfelachtige rol van de politie, feyenoord geschorst werd voor de rest van het uefa-cup-toernooi en een boete kreeg opgelegd van 100.000 zwitserse frank (61.810 euro). tevens kreeg feyenoord een proeftijd van twee jaar.\n\n\n=== financi\u00eble problemen ===\nna 2006 ging het vrij snel minder met feyenoord. feyenoord won op 27 april 2008 nog wel de knvb-beker, door roda jc in de eigen kuip met 2-0 te verslaan door goals van denny landzaat en jonathan de guzman, maar verder bleven het magere jaren voor de trots van zuid. door het uitblijven van succes in de competitie en het niet halen van de champions league, nam de schuld van feyenoord in de jaren hierna sterk toe. de rotterdammers hadden in de zomer van 2007 enkele grootverdieners aangetrokken, zoals roy makaay, kevin hofland en giovanni van bronckhorst, maar dat risico pakte niet goed uit.\nin het seizoen 2008/09 eindigde feyenoord als zevende in de eredivisie en geld voor versterkingen was er nauwelijks. toch lukte het via enkele investeerders en andere constructies nog enkele spelers aan te trekken. het seizoen 2009/10 verliep voor feyenoord beter vergeleken met het jaar daarvoor. de club eindigde op een stabiele vierde plek in de competitie en stond de club voor de vijftiende keer in de finale om de knvb beker. de finale werd verloren van ajax.\nvoor aanvang van het seizoen 2010/11 werd via de knvb bekend dat feyenoord in categorie 1 is geplaatst. dat betekent dat de voetbalbond hun financi\u00eble huishouding verscherpt in de gaten houdt. clubs die in categorie 1 geplaatst zijn, moeten daar binnen drie jaar weer uit zijn. hebben ze hun zaakjes binnen die periode niet op orde, dan dreigen ze hun licentie kwijt te raken. door de financi\u00eble problemen had feyenoord onvoldoende mogelijkheden om de selectie voldoende te versterken. feyenoord was noodgedwongen jeugdspelers in te brengen en transfervrije spelers aan te trekken. dit vertaalde zich in moeizame sportieve prestaties, aangezien feyenoord een groot deel van het seizoen in de onderste regionen van de ranglijst verkeerde.\nop donderdag 28 oktober 2010, vier dagen na het historische verlies met 10-0 tegen psv, nam een groep investeerders met de naam vrienden van feyenoord onder leiding van pim blokland 49% van de aandelen in feyenoord over voor een bedrag van \u20ac 17 miljoen wat nog op kan lopen tot \u20ac 30 miljoen. in ruil hiervoor wilde de groep twee plaatsen in de raad van commissaren per februari 2011. hiermee werd de schuld die feyenoord had teruggebracht naar \u20ac 26 miljoen. ondanks dat feyenoord een groot deel van zijn schuld had weggewerkt, meldde eric gudde dat er geen ruimte was voor versterkingen in de winterstop. die konden volgens hem pas komen wanneer feyenoord uit de categorie 1 geplaatst werd. feyenoord slaagde erin om op te krabbelen op de ranglijst en de degradatiezone te verlaten, maar eindigde uiteindelijk op de tiende plaats.\n\n\n=== wederopstanding ===\nin de voorbereiding op het seizoen 2011/12 vertrok georginio wijnaldum naar concurrent psv en leroy fer naar fc twente. op 13 juli 2011 stapte mario been op als hoofdcoach door een gebrek aan vertrouwen van de spelersgroep. vooral de ervaren spelers zouden het vertrouwen hebben opgezegd.oud-feyenoordspeler ronald koeman werd door de nieuwe technisch directeur martin van geel aangesteld als de nieuwe hoofdtrainer. hij kreeg jean-paul van gastel en giovanni van bronckhorst als assistenten. onder leiding van het nieuwe technische trio wist een jonge, onervaren spelersgroep zich te plaatsen voor de champions league door tweede te worden in de eredivisie. de steunpilaren in het successeizoen waren onder andere ron vlaar, karim el ahmadi en de van manchester city gehuurde john guidetti.\nook op financieel gebied ging feyenoord er op vooruit. de club promoveerde in april 2012 van categorie 1 naar categorie 2, waardoor de club iets meer ruimte kreeg voor transfers, en niet meer onder curatele stond van de knvb. zo werden in het daaropvolgende seizoen seizoen 2012/13 harmeet singh en lex immers aangetrokken voor respectievelijk \u20ac 500.000 en \u20ac 900.000. daarnaast werd graziano pell\u00e8 voor \u00e9\u00e9n seizoen gehuurd van parma.\nin de champions league lootte feyenoord in de derde voorronde het oekra\u00efense dynamo kiev. over twee wedstrijden verloor feyenoord met 1-3. de club ging daarna naar de play-offs van de europa league, daarin werd het gekoppeld aan sparta praag. ook in dit tweeluik redden de rotterdammers het niet (2-4 verlies), waardoor feyenoord dus vroegtijdig werd uitgeschakeld.\nin het seizoen 2012/13 deed feyenoord na een inhaalrace lang mee om de titel, maar uiteindelijk werd het derde achter ajax en psv. daardoor begon het in de play-offs in de europa league van het seizoen 2013/14. de smaakmakers van de ploeg waren destijds de verdedigers, alle basisverdedigers van feyenoord \u2013 darryl janmaat, stefan de vrij en bruno martins indi \u2013 waren op dat moment internationals. op het middenveld brak tonny vilhena definitief door, terwijl voorin toptalent bo\u00ebtius debuteerde.\nin het seizoen 2013/14 begon feyenoord met de slechtste competitiestart ooit. de eerste 3 competitiewedstrijden werden verloren tegen respectievelijk pec zwolle, fc twente en ajax. hierna ging het wel beter. in de beker bereikte feyenoord de vierde ronde, waarin ze uitgeschakeld werden op bezoek in de amsterdam arena (2-1 verlies). in de competitie was feyenoord erg wisselvallig. zo werd er thuis verloren van heracles almelo, maar wordt er uit gewonnen bij vitesse. door de matige reeks in uitwedstrijden stond feyenoord na 25 wedstrijden op de vierde plaats onder fc twente, ajax en vitesse. europees gezien eindigde het seizoen 2013/14 al vroeg. de rotterdammers namen het op tegen krasnodar, maar verloren met 1-3 over twee wedstrijden. op 1 februari 2014 maakte koeman bekend dat hij na drie jaar zijn aflopende contract niet zou verlengen.\n\n\n=== nieuwe start ===\nop 3 maart 2014 maakte feyenoord bekend dat fred rutten per 1 juli ronald koeman zou opvolgen als de nieuwe hoofdcoach, nadat toenaderingspogingen tot louis van gaal en co adriaanse op niets uitliepen. ook waren er veel mutaties in het elftal. waar dragende krachten als graziano pell\u00e8 en bruno martins indi vertrokken, kwamen er nieuwe spelers. karim el ahmadi keerde terug uit de premier league, jens toornstra en bilal ba\u015fac\u0131ko\u011flu kwamen over van respectievelijk fc utrecht en sc heerenveen en kenneth vermeer maakte de gevoelige overstap van aartsrivaal ajax naar feyenoord. ook huurde feyenoord colin k\u00e2z\u0131m-richards en trok het de transfervrije khalid boulahrouz aan.\nmet dit elftal plaatste feyenoord zich voor het eerst in zeven jaar voor de groepsfase van de europa league. feyenoord drong zelfs door tot de tweede ronde, na een memorabele 2-0 overwinning op het spaanse sevilla. feyenoord verloor in deze tweede ronde over twee wedstrijden met 2-3 van het italiaanse as roma. mede door het gebrek aan financi\u00eble middelen besloot fred rutten om na \u00e9\u00e9n jaar zijn contract niet te verlengen. op 23 maart 2015 maakte feyenoord zijn nieuwe trainer bekend: oud-speler en -aanvoerder giovanni van bronckhorst.\n\n\n=== prijzenpakker ===\nna acht jaar zonder prijs werd op 24 april 2016 beslag gelegd op de twaalfde knvb beker in de clubhistorie. in de eredivisie behaalde feyenoord de derde plek, ver achter ajax en kampioen psv. gedurende de volgende transfermarkt deed feyenoord goede zaken. contracten van basisspelers als dirk kuijt en eljero elia werden verlengd en verder werd nicolai j\u00f8rgensen voor ongeveer \u20ac3.500.000,- overgenomen van fc kopenhagen, terwijl brad jones transfervrij werd aangetrokken van n.e.c. als vervanger van de geblesseerde doelman kenneth vermeer.\nhet seizoen 2016/17 begon voortreffelijk, de eerste negen competitiewedstrijden werden gewonnen en feyenoord versloeg het engelse manchester united met 1-0 in de europa league. in diezelfde week werd er in eindhoven gewonnen van regerend landskampioen psv, 0-1. het eerste puntverlies werd geleden in de thuiswedstrijd tegen ajax op 23 oktober 2016. het werd 1-1 door doelpunten van kasper dolberg en dirk kuijt. een week later werd thuis gelijk gespeeld tegen sc heerenveen (2-2). op 6 november verloor een gehavend elftal voor het eerst dat seizoen in de eredivisie; degradatiekandidaat go ahead eagles was door een doelpunt van jarchinio antonia met 1-0 te sterk in deventer. europees liep het die periode niet en na nederlagen tegen manchester united (4-0) en fenerbah\u00e7e (0-1) liep voor feyenoord het europees avontuur ten einde. in de eredivisie werden tussendoor grote zeges geboekt, zoals de 6-1 overwinning tegen sparta en 0-4 tegen az. met een voorsprong van vijf punten op nummer twee ajax ging feyenoord als koploper de winterstop in.\nde tweede seizoenshelft begon feyenoord sterk. de eerste zeven competitiewedstrijden van 2017 werden gewonnen door feyenoord. in arnhem werd wel verloren van vitesse in het toernooi om de knvb beker (2-0). ook werd psv thuis door een rommelig eigen doelpunt van psv-keeper jeroen zoet met 2-1 verslagen. op 5 maart was sparta de eerste ploeg die feyenoord na de winterstop in de eredivisie wist te verslaan. door een vroeg doelpunt van mathias pogba won sparta met 1-0. feyenoord richtte zich echter snel weer op. er werd wederom ruim gewonnen van az (5-2) en een week later werd in en tegen heerenveen met 1-2 gewonnen. vervolgens stond de klassieker tegen ajax op het programma. na een vroeg doelpunt won ajax uiteindelijk met 2-1. in de doordeweekse speelronde op 5 april 2017 werd go ahead eagles met een 8-0 nederlaag terug naar deventer gestuurd. echter, door een gelijkspel tegen pec zwolle was de voorsprong op ajax geslonken tot op \u00e9\u00e9n punt. na twee overwinningen op rij van feyenoord en een nederlaag van achtervolger ajax tegen psv was de voorsprong met nog twee wedstrijden te gaan weer vier punten.\nop de voorlaatste speeldag van de eredivisie kon feyenoord op bezoek bij stadsgenoot excelsior kampioen worden, maar er werd met 3-0 verloren. een week later op de laatste speeldag werd de ploeg alsnog kampioen door met 3-1 te winnen van heracles almelo. de drie goals van feyenoord werden gemaakt door aanvoerder dirk kuijt, die zijn laatste wedstrijd speelde en hiermee zijn carri\u00e8re glansrijk afsloot. het betekende de vijftiende landstitel in de historie van feyenoord en de eerste sinds 1999.\ndoor het kampioenschap speelde de club ook de wedstrijd om de johan cruijff schaal tegen bekerwinnaar vitesse in de kuip op 5 augustus 2017. na negentig minuten, met een stand van 1-1, won feyenoord de johan cruijff schaal na een penaltyreeks. echter de rest van het seizoen verliep teleurstellend. in de champions league werd feyenoord in de groepsfase met drie punten uitgeschakeld in een groep met manchester city, napoli en shakhtar donetsk. in de eredivisie was feyenoord al in januari kansloos voor de titel en eindigde het, ondanks de terugkeer van robin van persie, op plek vier met een flinke achterstand op kampioen psv, nummer twee ajax en nummer drie az.\nhet seizoen werd positief afgesloten met het winnen van de dertiende knvb-beker in de clubhistorie. daarmee won de club de vierde prijs in drie jaar en na de speciale gouden kampioensschaal (60 jaar eredivisie) en de eerste nieuwe johan cruijff schaal ook de gouden knvb-beker die goud is ter ere van de honderdste finale. op zaterdag 4 augustus 2018 werd de offici\u00eble openingswedstrijd van het nederlandse voetbalseizoen 2018-2019 met strafschoppen gewonnen van psv. feyenoord sleepte daardoor voor het tweede jaar op rij de johan cruijff schaal binnen. dit was feyenoords vijfde prijs sinds het jaar 2016.\n\n\n=== wisselvallig ===\nop 24 januari 2019 maakte van bronckhorst, de succesvolste trainer in de clubhistorie, bekend de club na het seizoen te verlaten. jaap stam werd op 6 maart 2019 aangekondigd als de opvolger van van bronckhorst, maar hij besloot al na enkele maanden op te stappen als hoofdtrainer van feyenoord, mede door tegenvallende resultaten en de 4-0 nederlaag in de klassieker tegen ajax. de ervaren oud-bondscoach dick advocaat volgde hem op en kreeg de kwakkelende ploeg weer aan de praat. onder zijn leiding bleef het elftal lange tijd ongeslagen en bereikte het in 2020 de finale van het knvb beker-toernooi door met 7-1 van nac breda te winnen. deze finale, waarin fc utrecht de tegenstander zou zijn, werd door de coronacrisis in nederland echter niet gespeeld. in het najaar van 2020 werd bekend dat advocaat feyenoord zou verlaten twee weken later werd voormalig az-hoofdtrainer arne slot aangekondigd als de nieuwe hoofdtrainer van de rotterdammers. het laatste seizoen onder leiding van advocaat eindigde de club op een teleurstellende vijfde plaats op de ranglijst, waardoor het play-offs moest gaan spelen om europees voetbal te bewerkstelligen. in de eerste ronde trof het stadsgenoot sparta waar met 2-0 van werd gewonnen en in de finale was utrecht de tegenstander. ook die wedstrijd werd met 2-0 gewonnen waardoor de club zich plaatste voor de voorronde van de nieuwe uefa europa conference league.\n\n\n=== transformatie ===\nin de zomer die volgde, met de komst van slot, onderging de club grote veranderingen binnen de organisatie. zo werd er een hernieuwde voetbalvisie uitgerold - onder andere gekenmerkt door hoge intensiteit, creativiteit, dynamiek - en werd de begeleidende staf rondom het eerste elftal versterkt. onder leiding van slot wist feyenoord zich te plaatsen voor het hoofdtoernooi van de uefa europa conference league en kende het team een goede start in de competitie.\nbuiten het veld was het onrustig rondom de club. zo was er een speurtocht langs huizen van kopstukken van de club, een aanval op het bestuur van tegenstander union berlin en vertrok algemeen directeur mark koevermans na een reeks incidenten. na de winterstop zette feyenoord zijn goede prestaties voort en eindigde het als derde in de eredivisie. daarnaast wist het team zich te plaatsen voor de finale van de uefa europa conference league tegen as roma, het toernooi waarvan de club voorafgaand aan het seizoen nog vraagtekens had gezet bij de toegevoegde waarde ervan. na overwinningen op partizan belgrado, slavia praag en olympique de marseille in de knock-outfase van het toernooi ging de finale met 1-0 verloren.na het succesvolle europese seizoen vertrokken meerdere sterkhouders, waaronder luis sinisterra, marcos senesi, fredrik aursnes en tyrell malacia. tijdens de voorbereiding op het nieuwe seizoen gingen wedstrijden tegen kopenhagen (0-7), union sint-gillis (0-4) en olympique lyon (0-2) met ruime cijfers verloren. feyenoord begon met zestien nieuwe spelers aan een degelijke reeks in de eredivisie en een succesvolle groepsfase in de uefa europa league. halverwege het seizoen stond de club bovenaan in de competitie, een plek die het niet meer weggaf. op 14 mei 2023 werd het elftal, exact zes jaar na het vorige kampioenschap, opnieuw landskampioen.in aanloop naar het seizoen 2023/24 waren er wederom veel mutaties in de selectie van feyenoord, waar twaalf nieuwe spelers aan werden toegevoegd en waar aanvoerder orkun k\u00f6k\u00e7\u00fc vertrok. de eerste offici\u00eble wedstrijd van het seizoen, thuis tegen psv voor de johan cruijff schaal, ging verloren en ook de start van de competitie kende twee teleurstellende resultaten. daarna richtte de ploeg zich op en werden er grote overwinningen behaald, waaronder een 0-4 overwinning op bezoek bij aartsrivaal ajax. de grootste uitoverwinning in de klassieker.\n\n\n== erelijst ==\n\n\n=== grote toernooien ===\n\n\n=== kleinere toernooien ===\n\n\n== clubcultuur ==\n\n\n=== imago ===\nfeyenoord wordt sinds de oprichting van de vereniging gekenmerkt als volksclub. iedereen kon lid worden van de vereniging in tegenstelling tot bij veel van de gevestigde clubs uit die tijd die een strikte ballotageprocedure hanteerde, zoals stadsgenoot sparta rotterdam. zo vertegenwoordigden de clubleden in de jaren '30 van de 20e eeuw verschillende lagen van de samenlevering, van werklozen tot caf\u00e9-eigenaren, accountants en directeuren. desalniettemin waren destijds de arbeiders oververtegenwoordigd in rotterdam-zuid. zij werkten veelal in de haven van rotterdam, hadden weinig tijd en middelen voor ontspanning en waren minder welkom bij eliteclubs als sparta. zodoende werd feyenoord voor vele bewoners van \"zuid\" een uitvlucht en won de club snel aan grote populariteit.net als het volkse karakter is de thuisstad rotterdam nauw verbonden aan de identiteit van de club, waarbij met name de mentaliteit van harde werkers wordt uitgelicht. deze mentaliteit vindt haar oorsprong in de haven, en na de tweede wereldoorlog wordt deze mentaliteit verder bekrachtigd als de stad opnieuw opgebouwd moet worden onder het motto sterker door strijd. volgens fred blankemeijer werd deze typering pas in de succesvolle jaren '60 definitief gekoppeld aan de club toen jan klaassens, rinus bennaars, reinier kreijermaat, rinus isra\u00ebl en theo laseroms aan de selectie werden toegevoegd om selectie met overwegend technische spelers in balans te brengen. zodoende werden waarden als kracht, werklust en loyaliteit verankerd in de identiteit van de club. dit is in de loop der jaren verder versterkt met het bekende \"geen woorden maar daden\" uit het clublied en uitspraken als \"kein geloel, fussbal spielen!\" van oud-trainer ernst happel. ook voor het feyenoord van de 21e eeuw worden deze waarden veelvuldig gebruikt om de voetbalvisie te typeren.\n\n\n=== logo ===\neen belangrijk onderdeel van het cultureel erfgoed van feyenoord betreft het logo. dit logo wordt beschermd door stichting continu\u00efteit feyenoord en heeft gedurende de geschiedenis van de club verschillende ontwikkelingen doorgemaakt. enerzijds zijn deze ontwikkelingen gevoed door naamswijzigingen, anderzijds betreffen het cosmetische wijzigingen. een constante factor in het logo sinds de jaren 1930 zijn de clubkleuren rood, wit en zwart die eveneens in het tenue terugkomen. speciaal voor de 100-jarige verjaardag van de club in 2008 is een jubileumlogo onthuld. vanaf het daaropvolgende jaar is een vereenvoudigde versie van dit jubileumlogo in gebruik genomen waarin de letters een gouden kleur hebben. dit is nog steeds het huidige logo.\nhet feyenoord-logo is voor het eerst op het wedstrijdshirt verschenen in het eerste eredivisieseizoen (1956/57). vanaf het het seizoen 1961/62 is het logo echter weer verdwenen van het tenue totdat het logo in het seizoen 1983/84 terugkwam op de linkerborst. dit logo had dezelfde kenmerken als het huidige logo dat sinds 2009 wordt gebruikt. vanaf het seizoen 1997/98 maakten de gouden letters plaats voor witte letters totdat de gouden letters weer in ere hersteld werden voor het jubileumseizoen 2008/09.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== tenue ===\nbij de naamswijziging van celeritas naar feijenoord kreeg het tenue de vlakverdeling die nog steeds gebruikt wordt in thuiswedstrijden: een shirt dat wit is aan de linkerzijde van de speler en rood aan de rechterzijde. de mouwen zijn in tegenkleur: links rood, rechts wit. de kraag volgt in sommige seizoenen het shirt en in andere seizoenen de mouwen. ook zwart wordt regelmatig gebruikt als kleur van de kraag. zwart is tevens de kleur voor de broek en de kousen. het thuistenue kan echter afwijken om zo beter onderscheid te maken met het tenue van de tegenstander.\nvoor uitwedstrijden is een additioneel tenue beschikbaar dat ieder seizoen anders is. hierin komt de kleur groen geregeld terug om de verbinding met de thuisstad rotterdam te benadrukken. groen komt namelijk voor in zowel de de vlag als het wapen van rotterdam. in uitzonderlijke situaties wordt naast het thuis- en uittenue tevens een derde tennue uitgebracht. zo werd in het seizoen 2021/22 als blijk van dankbaarheid het full support uitshirt 2021-2022 exclusief beschikbaar gesteld aan seizoenkaarthouders die volledig hebben afgezien van een tegemoetkoming vanwege het beperkte aantal thuiswedstrijden in het coronaseizoen 2020/21. een ander voorbeeld is het gouden shirt dat tijdens het jubileumseizoen 2008/09 werd gedragen tijdens europese uitwedstrijden.tijdens de eerste decennia in de geschiedenis van de club waren spelers zelf verantwoordelijk voor hun tenue. dit is in de loop der tijd veranderd zodat met de introductie van kledingsponsors het tenue voor feyenoord uitgegroeid tot een belangrijke inkomstenbron. zo wordt geschat dat feyenoord vanaf het seizoen 2023/24 ruim 8 miljoen euro per seizoen ontvangt van kledingsponsor castore. daarbij komt tevens dat sinds het seizoen 1982/83 sponsoruitlatingen op het shirt zijn toegestaan waardoor hoofdsponsors een platform hebben gekregen met een groot bereik onder voetballiefhebbers. de inkomsten van hoofdsponsor europarcs wordt in het seizoen 2021/22 geschat op 5,5 miljoen euro per seizoen. het belang van deze partners voor de financi\u00ebn van de club blijkt door de 8 miljoen euro voor de kledingsponsor en de 5,5 miljoen euro voor de hoofdsponsor af te zetten tegen de omzet van 61,8 miljoen euro in het boekjaar 2020/21. in het seizoen 2020/21 worden de sponsoruitingen op het shirt verder uitgebreid met een mouwsponsor. een jaar later krijgt zelfs het trainingstenue een seperate sponsor.\n1 van januari t/m juni 2013 gunde asr het hoofdsponsorschap aan diergaarde blijdorp.2 europarcs op de shirts tijdens wedstrijden in de knvb beker en de europa league in 2020/21.\n\n\n=== voetbalvisie ===\nmen kan stellen dat het voetbal waarmee feyenoord in 1970 onder ernst happel de europacup i en de wereldbeker heeft gewonnen het fundament was voor het totaalvoetbal dat later aan rinus michels is toegeschreven. hiermee heeft het feyenoord uit die tijd een belangrijke bijdrage geleverd aan het voetbal wat nog steeds in nederland wordt gespeeld. belangrijke spelelementen van dat team waren het 4-3-3-systeem, de buitenspelval en pressing. met name bij het laatste spelelement, waarmee tegenstanders onder druk worden gezet, komt een eigenschap naar voren wat nog steeds veelvuldig aan feyenoord wordt toegeschreven: hard werken. dit past bij het imago van de volksclub, de rotterdamse wapenspreuk sterker door strijd en het bekende \"geen woorden maar daden\" uit het clublied.\nsinds juni 2021 is koen stam als head of methodology verantwoordelijk voor het doorontwikkelen en uitvoeren van feyenoords voetbalvisie. dit is het uitgangspunt van het voetbal wat feyenoord op het veld wil uitdragen en de basis van het opleidingsprogramma op de feyenoord academy: hoge intensiteit, creativiteit, dynamiek, variatie, initiatief en aan- en terugsluiten.\n\n\n=== supporters ===\n\n\n==== het legioen ====\nde supporters van feyenoord staan ook wel bekend als het legioen. het feyenoordlegioen heeft de reputatie reislustig en fanatiek te zijn. het rugnummer 12 is voorbehouden aan het legioen dat als \"twaalfde man\" wordt beschouwd. zodoende is oud-keeper zsolt petry de laatste speler die dit rugnummer toegewezen heeft gekregen toen hij in het seizoen 1997/98 onder contract stond bij feyenoord.\nveelal wordt 1963 gezien als het geboortejaar van het legioen. in mei van dat jaar reisden 1.513 supporters met de twee schepen de groote beer en waterman naar lissabon om feyenoord aan te moedigen tijdens de halve finale van de europacup i tegen het benfica van de portugese voetballegende eus\u00e9bio. hoewel feyenoord in lissabon deze wedstrijd met 3-1 verloor en de europacupfinale dat jaar niet haalde, veroverde feyenoord de harten van vele nederlandse supporters. ook supporters buiten rotterdam. nog altijd wordt feyenoord op de voet gevolgd door het legioen als het zich buiten de landgrenzen begeeft. e\u00e9n van de meest tekenende voorbeelden dateert uit 1996 toen tussen 12.000 en 15.000 supporters feyenoord aanmoedigden tegen het duitse borussia m\u00f6nchengladbach en feyenoord de halve finale zagen bereiken van de europacup ii.\n\n\n==== supportersverenigingen ====\nvoor fans is er ruime keuze uit verschillende verenigingen om bijeen te komen. de offici\u00eble supportersvereniging van feyenoord draagt heel toepasselijk de naam het legioen. voor de jongste fans van feyenoord is er ook een juniorclub, de kameraadjes, voor kinderen tot en met 14 jaar. als lid van de kameraadjes maken de leden kans op exclusieve acties, trainingen of cadeaus. hiernaast zijn tevens verschillende onafhankelijke verenigingen actief. hiervan is fsv de feijenoorder de oudste vereniging met een oprichtingsdatum van 3 mei 1931. de harde kern verenigt zich onder de naam s.c.f. hooligans. in 2021 is de vereniging roze kameraden aan de verzameling toegevoegd, met als doel de acceptatie van de lhbti+-gemeenschap te verbeteren onder voetbalfans, in het bijzonder bij feyenoord.\n\n\n==== sfeeracties ====\nom als twaalfde man het elftal van feyenoordspelers extra te motiveren bereiden supporters voor bijzondere wedstrijden speciale sfeeracties ofwel tifo's voor. de sfeeracties in het stadion worden georganiseerd door fsv de feijenoorder. met name de sfeeracties tijdens europese thuiswedstrijden springen in het oog vanwege de spandoeken en fakkels. eveneens tijdens belangrijke binnenlandse wedstrijden pakken de feyenoordse tifosi graag uit met bijzondere sfeeracties, zoals met het grootste spandoek van europa. maar ook buiten het stadion laten supporters hun steun voor feyenoord graag zien en horen, zoals ter voorbereiding op ontmoetingen met aartsrivaal ajax en ter decoratie van rotterdam bij het behalen van een prijs. de sfeeracties hebben echter niet lauter positieve effecten. zo heeft feyenoord in totaal voor ongeveer 650.000 euro aan boetes ontvangen van de uefa voor onder andere het afsteken van vuurwerk en provocerende spandoeken tijdens de succesvolle uefa europa conference league-campagne in het seizoen 2021/22.\n\n\n=== muziek ===\n\n\n==== clublied ====\nhand in hand, kameraden is sinds het kampioensjaar 1961 het clublied van feyenoord. in 1963 wordt de versie van jacky van dam definitief omarmd door het legioen als het clublied. de melodie van het lied werd in de negentiende eeuw geschreven door de duitser wilhelm speidel. het lied werd in de loop der jaren door diverse nederlandse clubs gebruikt, zo zijn er versies van svv en dhc bekend. jaap valkhoff, die later ook deel uitmaakte van the three jacksons, zette in de jaren zestig zowel een feyenoord- als een ajax-versie op de plaat. onder feyenoord-supporters groeide het vervolgens uit tot the officieuze clublied. in het zuiden van nederland gebruikt ook mvv zijn eigen versie van het \"hand in hand\". in belgi\u00eb hoort men de melodie regelmatig van de tribunes komen wanneer club brugge, royal antwerp en genk hun wedstrijden spelen.\ngeen woorden maar daden is een regeltje uit het clublied en staat symbool voor de cultuur van feyenoord. het is een club van (haven)arbeiders; 'handen uit de mouwen en werken voor je geld'.\n\n\n==== andere muziek ====\nbij alle thuiswedstrijden van feyenoord keren twee nummers altijd terug: de opkomsttune en de goaltune. de opkomsttune begint met het geroffel van pauken, die steeds sneller worden gespeeld. uiteindelijk, wanneer de tunnel open gaat, klinkt het clublied hand in hand, kameraden door de speakers van het stadion.\nwanneer feyenoord een doelpunt maakt in hun thuiswedstrijden galmt eerst de scheepshoorn van de rotterdamse haven door het stadion, waarna het nummer i will survive wordt gespeeld, gecoverd door de hermes house band, maar eerder beroemd gemaakt door gloria gaynor in de jaren '70. deze goaltune wordt al sinds 1994 gebruikt.\nin recentere jaren wordt het nummer super feyenoord ook regelmatig gedraaid vlak voor de aftrap. nadat de namen van de thuisclub zijn opgenoemd wordt dit nummer ingezet om het legioen klaar te stomen voor de wedstrijd. daarnaast wordt er ook veel muziek gedraaid van paul elstak. dit zijn veelal hardcore nummers, waar het legioen op mee springt.\nde supporters van feyenoord staan bekend als creatievelingen en hebben tijdens wedstrijden veel verschillende liedjes en gezangen in hun uitrusting. tot de belangrijkste feyenoord-nummers behoren wie heeft er weer een goal gescoord, feijenoord, feijenoord van tom manders, mijn feyenoord van lee towers, feyenoord wat gaan we doen vandaag? door cock van der palm, en de laatste trein naar rotterdam door tom manders.\ntijdens het seizoen 2001/02 werd een parodie op het nummer put your hands up van black and white brothers gelanceerd, genaamd put your hands up for pi-air, als een eerbetoon aan pierre (\"pi-air\") van hooijdonk, destijds een van de belangrijkste spelers van de club. eerder had coen moulijn ook al een lied aan hem opgedragen gekregen, coentje coentje coentje.daarnaast is you'll never walk alone, van gerry & the pacemakers maar vertolkt door lee towers, een populair nummer die veelvuldig gedraaid en gezongen wordt door de feyenoord-aanhang.\n\n\n=== mascotte ===\nde offici\u00eble mascotte van feyenoord is coentje, vernoemd naar coen moulijn. coentje kreeg in 2021 een make-over met behulp van de kameraadjes. daarnaast werden er twee mascottes ge\u00efntroduceerd als coentjes beste kameraadjes; keeper mike en voetbalster manon.in mei 2007 werd echter de gorilla bokito erg populair onder de supporters van de rotterdamse volksclub, nadat deze internationaal in het nieuws kwam toen hij ontsnapte uit zijn verblijf in diergaarde blijdorp. sindsdien groeide bokito uit tot de onoffici\u00eble mascotte van feyenoord en zijn er spandoeken te zien waarop de gorilla te zien is.\ndaarnaast groeide olifant olli in 2013 uit tot een onoffici\u00eble mascotte nadat de in financi\u00eble nood verkerende diergaarde blijdorp voor een half seizoen op de tenues van feyenoord stond. de olifant speelde samen met oud-speler giovanni van bronckhorst de hoofdrol in een reclamespot die asr verzekeringen voor diergaarde blijdorp maakte. vanaf 28 maart 2013 was de knuffelolifant olli verkrijgbaar. de belangstelling voor olli was zo groot dat er na korte tijd lange rijen voor de poorten van de dierentuin stonden, waarbij men anderhalf uur moest wachten om een exemplaar te bemachtigen. binnen 24 uur was diergaarde blijdorp door de gehele voorraad van 11.000 pluchen olifantjes heen.\n\n\n=== open dag ===\nieder jaar komen tienduizenden mensen naar de traditionele open dag in de kuip, dat wordt gezien als de opening van het nieuwe voetbalseizoen. gedurende deze open dag worden er in en rondom het stadion verschillende activiteiten georganiseerd voor de bezoekers en treden meerdere artiesten op. spectaculair hoogtepunt is de helikopter die op het veld landt om de nieuwe aanwinsten symbolisch naar de kuip en het legioen te brengen. ook de rest van de selectie en de staf worden op deze open dag gepresenteerd aan de aanwezige toeschouwers. sinds de editie van 2022 maken ook de feyenoord vrouwen onderdeel uit van het programma. in 2023 werd de open dag omgedoopt tot feyenoord festival en werden gratis toegangskaartjes ge\u00efntroduceerd om een maximum capaciteit uit veiligheidsoverwegingen te waarborgen.\n\n\n=== rivaliteit ===\n\n\n==== rivaliteit met ajax ====\nde grote rivaal van feyenoord is het amsterdamse afc ajax. met name uit historisch oogpunt en achterban staan de wedstrijden tussen beide clubs bekend als een beladen wedstrijd. de wedstrijd tussen twee van de grootste clubs van nederland staat bekend als de klassieker. door deze rivaliteit breken er regelmatig (ernstige) supportersrellen uit.\ntwee keer in de geschiedenis van het nederlandse voetbal was de bekerfinale een klassieker. de enige keer dat feyenoord won, was in 1980. ajax werd dat seizoen 1979/80 kampioen, maar werd behalve in de knvb beker-finale (3-1, 17-5-1980) ook voor de competitie verslagen (4-0, 29-9-1979). ajax was dus de beste, maar feyenoord was twee keer beter. dat dit voor supporters zo belangrijk is, wordt verwoord in de titel van het boek beter dan de beste.\n\n\n==== rivaliteit met sparta ====\nvanuit historisch oogpunt kan ook stadsgenoot sparta als rivaal gezien worden, al is deze rivaliteit sterk bekoeld. deze west-rotterdamse voetbalploeg was de eerste rivaal van feyenoord. sparta, de kasteelheren, werd gezien als een chique club, terwijl feyenoord als volksclub te boek staat. de derby's tussen beide partijen staan daarnaast al jaren in het teken van 'de club van rotterdam'. de rotterdamse derby wordt niet ieder jaar meer gespeeld, omdat sparta niet altijd in de eredivisie uitkomt.\n\n\n== stadion ==\n\n\n=== kromme zandweg ===\n\nin de beginjaren van de club speelde het op verschillende locaties op zuid. zo speelde het tussen 1909 en 1917 op het afrikaanderplein aan de paul krugerstraat, waar destijds een voetbalveld lag. later speelde de club aan de kromme zandweg, op de hoek met de dordtsestraatweg, tegenwoordig is hier het oostelijke deel van het zuiderpark te vinden. het stadion werd geopend op 26 augustus 1917 met een openingswedstrijd tegen be quick uit zutphen, die door feyenoord met 2-3 werd verloren.\n\n\n=== de kuip ===\n\nstadion feijenoord is sinds 1937 de thuisbasis van feyenoord. het werd destijds gebouwd in opdracht van voorzitter leen van zandvliet en ontworpen door leendert van der vlugt, die eerder al de van nellefabriek ontwierp. twee van de tribunes in de kuip zijn vernoemd naar clubiconen; oud-verzorger en ambassadeur gerard meijer en oud-speler en -trainer willem van hanegem. ook de zalen in het naastgelegen maasgebouw zijn vernoemd naar verschillende bepalende figuren in de geschiedenis van de club; ernst happel, bas paauwe, cor kieboom, coen moulijn, puck van heel, guus brox en gerard kerkum. het perscentrum in het stadion is vernoemd naar fred blankemeijer.\noud-speler peter houtman is sinds 1998 de vaste stadionspeaker van de club tijdens thuiswedstrijden in de kuip, terwijl dj \"bootsy paul\" de muziek verzorgd.\n\n\n=== nieuwbouw ===\n\nsinds het begin van de twintigste eeuw werkt feyenoord aan plannen voor een groter, moderner stadion. zo was er een plan voor een stadion dat deels op het eiland van brienenoord zou worden gebouwd voor het bid van het wk voetbal 2018 of 2022 dat plaats moest vinden in nederland en belgi\u00eb. het bid, dat onder andere een nieuw stadion voor 86.000 toeschouwers in rotterdam behelsde, redde het niet. in december 2010 werden er andere landen als gastland aangewezen.\nna het mislopen van het gastheerschap werden er alternatieve plannen gevormd om een nieuw stadion te bouwen op een gedeelte van sportcomplex varkenoord, direct naast de kuip. dit plan werd in 2013 echter afgeblazen.\nhet meest recente plan betrof een stadion dat deels in de maas zou komen te liggen en waarvan de club hoopte het in 2025 te gaan bespelen. dit plan was onderdeel van de gebiedsontwikkeling feyenoord city en droeg, door de voorgenomen locatie, de bijnaam maasstadion. de nieuwbouwplannen bevonden zich in april 2021 in een vergevorderd stadium. later werd er vooralsnog een streep door de plannen gezet en besloot de voetbalclub haar opties te heroverwegen, \u00f3\u00f3k vernieuwbouw van het huidige stadion. op 21 april 2022 maakte toenmalig algemeen directeur dennis te kloese en financieel directeur pieter smorenburg bekend dat feyenoord af zou zien van zowel nieuwbouw als de vernieuwbouw opties.\n\n\n=== vernieuwbouw ===\nnaast de plannen die de club en gemeente maakten voor de bouw van een nieuw stadion zijn er door de jaren heen ook verschillende initiatieven van supportersgroepen geweest om de kuip te vernieuwen. zo werd in 2012 de stichting red de kuip gelanceerd die een vernieuwbouwplan maakte voor de kuip. in april 2020 kwam hier het initiatief de moderne kuip bij. na het definitief afblazen van het maasstadion presenteerde de mensen achter de moderne kuip een hernieuwd, grondig renovatieplan.\n\n\n== trainingscomplex ==\n\n\n=== sportcomplex varkenoord ===\n\nsinds jaar en dag huisvest sportcomplex varkenoord de jeugdopleiding van feyenoord. in de periode 2009\u20132018 trainde ook het eerste elftal op het sportcomplex, nadat het trainingsveld voor het stadion plaats moest maken voor het parkeerterrein. nadat het eerste elftal in de zomer van 2018 verhuisde naar het nieuwe trainingscomplex 1908 even verderop, onderging varkenoord een metamorfose. zo werden er nieuwe velden aangelegd en kwam er een gloednieuw hoofdgebouw voor de feyenoord academy en sc feyenoord. dit hoofdgebouw werd op 23 augustus 2019 officieel geopend door robin van persie en giovanni van bronckhorst, naar wie de hoofdtribune werd vernoemd. later ging varkenoord ook als trainings- en wedstrijdlocatie dienen voor de feyenoord vrouwen. na het overlijden van wim jansen werd het plein voor het vernieuwde complex naar hem vernoemd vanwege zijn grote inzet voor \u2013 en bijdrage aan \u2013 de jeugdopleiding van de rotterdammers.\n\n\n=== trainingscomplex 1908 ===\n\njarenlang trainde het eerste elftal van feyenoord op een veld voor de kuip, maar in de periode van 2009 tot medio 2018 trainde het op sportcomplex varkenoord. het eerste elftal stak daarvoor vaak de drukke coen moulijnweg over, dit tot ergernis van toenmalig hoofdtrainer ronald koeman, die ervoor zorgde dat het elftal in het vervolg met busjes naar de trainingsvelden gebracht zouden worden. in de zomer van 2018 nam het eerste elftal een nieuw trainingscomplex in gebruik dat voorzien was van een hoofdgebouw met daarin faciliteiten als een sportruimte, medisch centrum, zwembad, auditorium en kantoren voor de medewerkers van het eerste elftal.\n\n\n== organisatie ==\n\n\n=== betaaldvoetbalorganisatie ===\nfeyenoord rotterdam n.v. is eigenaar van het merk feyenoord en bestuurt de profclub. de aandelen van de club zijn verdeeld over stichting continu\u00efteit feyenoord (stico), de vrienden van feyenoord (vvf b.v.) en de stichting supporters steunen feyenoord. de stichting continu\u00efteit feyenoord bewaakt het cultureel erfgoed van feyenoord en bezit een gouden aandeel. de vrienden van feyenoord bestaat uit een groep vermogende supporters die onder leiding van pim blokland in oktober 2010 een belang in de club hebben bemachtigd. destijds had feyenoord een schuld van 40 miljoen euro waardoor de financi\u00ebn van de club door de knvb werd ingeschaald in de hoogste risicocategorie. de vrienden van feyenoord heeft zich als doel gesteld de club \"in financi\u00eble zin structureel gezond te maken\".de club wordt geleid door de directie. op deze leiding houdt de raad van commissarissen (rvc) toezicht. de huidige samenstelling van de directie, de rvc en de stico zijn in de volgende overzichten te raadplegen.\n\nlaatste update: 28 september 2023\n\n\n=== feyenoord academy ===\n\nde feyenoord academy is de jeugdopleiding van de rotterdammers. het is een belangrijke levensaders van de club en heeft door de jaren heen vele talentvolle voetballers voortgebracht, zoals topscorer van het nederlands elftal robin van persie. andere voorbeelden van feyenoord-spelers die langdurig international zijn/waren en de opleiding in de feyenoord academy hebben doorlopen zijn giovanni van bronckhorst, georginio wijnaldum, wim jansen, puck van heel en stefan de vrij. het is een van de toonaangevende opleidingsinstituten in het nederlandse voetbal en won al meerdere keren de rinus michels award voor jeugdopleiding van het jaar. ook internationaal wordt de kwaliteit van de academy onderkend. zo eindigde feyenoord in 2022 als 24e op de ranglijst van clubs uit de 31 sterkste europese competities die de meeste profvoetballers hebben opgeleid.\nlaatste update: 29 november 2023\n\n\n=== samenwerkingsverbanden ===\nfeyenoord had tussen 1997 en 2005, en van 2009 tot en met 2015 een nauw samenwerkingsverband met stadsgenoot excelsior rotterdam. feyenoord kon spelers die nog niet goed genoeg waren voor het eerste elftal bij excelsior ervaring op laten doen en ze later weer terug halen. onder andere christian gyan, thomas buffel en salomon kalou wisten op deze wijze door te breken bij feyenoord. sinds 2005 stalde feyenoord vrijwel geen talenten meer bij excelsior en was de verhouding veel zakelijker. wel maakten \u2013 buiten de samenwerking om \u2013 luigi bruins en andwel\u00e9 slory de overstap naar de kuip. tijdens het seizoen 2008/09 werd de samenwerking met excelsior in zijn geheel opgeheven, om er enkele maanden later weer op terug te komen. de hernieuwde samenwerking hield aan tot medio 2015.\nvan 1999 tot 2014 had feyenoord een satellietclub in ghana. feyenoord fetteh was de afrikaanse voetbaltak van de rotterdammers, maar omdat slechts enkele spelers zonder succes de overstap naar feyenoord maakten, ging het project vooral als liefdadigheidsproject de nederlandse geschiedenisboeken in. de club werd in ghana wel geroemd vanwege zijn toonaangevende voetbalacademie. enkele spelers die hier uit voort kwamen zijn nana asare, bernard mensah en christian atsu, die later \u2013 respectievelijk \u2013 bij onder andere fc utrecht, besiktas en newcastle united speelden.\nfeyenoord had ook verschillende samenwerkingsverbanden met buitenlandse clubs, maar omdat die niets opleverden, werden ze verbroken. de club heeft via de feyenoord academy samenwerkingsverbanden met verschillende amateurvoetbalclubs uit de regio.\ntijdens de nieuwjaarsreceptie van 2019 maakte toenmalig algemeen directeur jan de jong bekend dat feyenoord een samenwerkingsverband aan was gegaan met het nabijgelegen fc dordrecht. door middel van deze samenwerking was feyenoord voornemens om ieder seizoen enkele jeugdspelers onder te brengen bij de schapenkoppen om ervaring op te doen in het betaalde voetbal. onder andere jari schuurman, crysencio summerville, jo\u00ebl zwarts en anass achahbar werden ondergebracht bij dordrecht. ook zouden de clubs samenwerken op het gebied van kennisdeling en het opleiden van (jeugd)trainers. echter werd de samenwerking al snel stopgezet, omdat het niet het gewenste effect had voor beide clubs.\nin 2023 werd een nieuwe co\u00f6peratie opgezet tussen de dordtenaren en feyenoord. onderdeel van de hernieuwde samenwerking was het onderbrengen van enkele spelers, een door feyenoord gedetacheerde assistent-trainer en performance trainer. guus baars en antef tsoungui werden de eerste spelers die tijdelijk onder werden gebracht bij dordrecht, terwijl pascal bosschaart aan de slag ging als assistent-trainer.de hernieuwde samenwerking met dordrecht maakte onderdeel uit van de opzet van een global football department dat verantwoordelijk zou worden voor uitgeleende spelers en (internationale) samenwerkingsverbanden, zoals die met het japanse urawa red diamonds, het amerikaanse orange county sc, het mexicaanse tigres uanl en het singaporese lion city sailors. mark ruijl, tot dat moment hoofd scout, zou de nieuwe afdeling gaan leiden.\nlaatste update: 28 september 2023\n\n\n=== sportclub feyenoord ===\n\nsportclub feyenoord ontstond in 1978 uit een splitsing tussen de betaaldvoetbalorganisatie en de amateurafdeling. het standaardelftal speelde jarenlang in het zondag amateurvoetbal, maar tijdens een algemene ledenvergadering in november 2012 kozen de leden ervoor te switchen naar het zaterdagvoetbal. in een paar jaar klom het elftal op van de vierde klasse naar de hoofdklasse, waarin het vanaf het seizoen 2020/21 weer uitkomt.\n\n\n=== multisportclub ===\nnaast de verschillende voetbalelftallen heeft de club feyenoord ook nog andere sporten binnen haar organisatie. sinds medio 2018 is feyenoord een multisportclub en kent de club de onderdelen: feyenoord basketbal, feyenoord futsal en feyenoord handbal. in het verleden was er ook een honkbalteam genaamd sparta/feyenoord. na een aantal jaar van integreren en ori\u00ebnteren maakte de club op 22 juni 2021 bekend de volgende stappen te willen zetten met de verschillende sporten. zo zouden er onder andere maatschappelijke activiteiten ge\u00efntroduceerd worden en moest het aantal sporten toenemen. echter werd in juli 2022 bekend dat de samenwerking met tpp werd stopgezet, waardoor het futsal geen onderdeel meer uitmaakt van de club.\n\n\n== teams ==\n\n\n=== feyenoord 1 ===\n\n\n==== selectie ====\n\n* het rugnummer 12 wordt niet uitgereikt en is voorbehouden aan het legioen, dat als 12e man wordt beschouwd.\n * wedstrijdstatistieken bijgewerkt tot en met 20 december 2023 na feyenoord-fc utrecht. europese statistieken zijn inclusief kwalificatiewedstrijden.\n * bij blessures of schorsingen wordt het team, wanneer nodig, aangevuld met jeugdspelers van het onder 21-elftal.\n * als de vorige club cursief is, dan betrof dit een verhuurperiode.\n\n\n==== staf ====\nlaatste update: 29 november 2023\n\n\n=== feyenoord onder 21 ===\nhet onder 21-elftal van feyenoord, de opvolger van jong feyenoord, komt sinds 2020 uit in de nieuwe onder 21-competitie van de knvb, waaruit promotie naar de tweede divisie mogelijk is. daarnaast neemt het sinds 2016/17 deel aan de premier league international cup, met uitzondering van het seizoen 2017/18. eerder kwam jong feyenoord uit in de beloftencompetitie en de reservecompetitie waar het in 2008 en 2014 kampioen werd.\nhet elftal dient als opstap richting het eerste elftal voor de jonge talenten van de club. ook eerste elftal spelers die terugkeren van een blessure konden in het verleden minuten maken in het elftal om wedstrijdritme op te doen. in aanloop naar het seizoen 2021/22 is het elftal meer bij het eerste elftal gevoegd om de overstap tussen het hoogste jeugdteam en het eerste elftal te verkleinen. de rugnummers zijn doorgeteld vanaf het eerste elftal, om zo een doorgaande lijn te vormen. in tegenstelling tot het verleden wordt er ook met namen op de shirts gespeeld.\n\n\n==== selectie ====\n* het rugnummer 12 wordt niet uitgereikt en is voorbehouden aan het legioen, dat als 12e man wordt beschouwd.\n * wedstrijdstatistieken betreffen feyenoord 1 en zijn bijgewerkt tot en met 27 augustus 2023 na feyenoord - almere city. europese statistieken zijn inclusief kwalificatiewedstrijden.\n * bij blessures of schorsingen wordt het team, wanneer nodig, aangevuld met jeugdspelers.\n * als de vorige club cursief is, dan betrof dit een verhuurperiode.\n\n\n==== staf ====\nlaatste update: 4 september 2023\n\n\n==== competitieresultaten sinds 2008 ====\n\n\n=== feyenoord academy ===\n\nde jeugdopleiding van feyenoord bestaat uit elftallen van onder 7 tot en met onder 18 die allen op nationaal niveau actief zijn en ook aan internationale toernooien deelnemen. het onder 18-elftal, onder leiding van robin van persie en brian pinas, komt in het seizoen 2023/24 uit in de uefa youth league, na een eerdere deelname in 2017/18. rini coolen is sinds 2021 hoofd jeugdopleiding.\n\n\n=== oud-feyenoord ===\neen selectie van voormalig feyenoord-spelers speelt al meerdere jaren wedstrijden door het hele land tegen diverse clubs en gelegenheidselftallen op verschillende niveaus, vaak ter gelegenheid van een jubileum of opening van een nieuw sportcomplex. de selectie van oud-feyenoord bestaat uit ongeveer twintig spelers met een rijk verleden bij de club, onder wie pierre van hooijdonk, paul bosvelt, kees van wonderen, ben wijnstekers, peter houtman, royston drenthe, jean-paul van gastel, kees van wonderen en gaston taument.\n\n\n== overzichtslijsten ==\n\n\n=== competitieresultaten sinds 1910 ===\n\n\n=== punten sinds 1957 ===\neen overzicht van de behaalde punten vanaf de oprichting van de eredivisie in 1956/57 tot en met het heden, omgerekend naar 34 wedstrijden per seizoen en 3 punten voor een overwinning).\n\n\n=== resultaten in europese competities sinds 1956 ===\n\n\n=== uefa-rank sinds 1962 ===\n\n* stand per 14 december.\n\n\n=== in europa ===\n\nfeyenoord speelt sinds 1961 in diverse europese competities. hieronder staan de competities en in welke seizoenen de club deelnam. de edities die zijn gewonnen door feyenoord zijn vetgedrukt:\n\nuefa super cup (1x)2002europacup i / uefa champions league (18x)1961/62, 1962/63, 1965/66, 1969/70, 1970/71, 1971/72, 1974/75, 1984/85, 1993/94, 1997/98, 1999/00, 2000/01, 2001/02, 2002/03, 2012/13, 2014/15, 2017/18, 2023/24jaarbeursstedenbeker / uefa cup / uefa europa league (31x)1968/69, 1972/73, 1973/74, 1975/76, 1976/77, 1979/80, 1981/82, 1983/84, 1985/86, 1986/87, 1987/88, 1989/90, 1996/97, 1998/99, 2000/01, 2001/02, 2003/04, 2004/05, 2005/06, 2006/07, 2008/09, 2010/11, 2012/13, 2013/14, 2014/15, 2016/17, 2018/19, 2019/20, 2020/21, 2022/23, 2023/24uefa europa conference league (1x)2021/22europacup ii (5x)1980/81, 1991/92, 1992/93, 1994/95, 1995/96international football cup / intertoto cup (7x)1961/62, 1962/63, 1964/65, 1966/67, 1967, 1968, 1973bijzonderheden europese competities:\n\n\n== bekende (oud-)feyenoorders ==\n\n\n=== voorzitters ===\n\nfeyenoord dankt zijn roem mede aan een aantal buitengewoon capabele bestuurders. beroemde voorzitters zijn: leen van zandvliet, de drijvende kracht achter de bouw van de kuip; cor kieboom, die nauw was betrokken bij de invoering van het betaald voetbal; en jorien van den herik, die de club begin jaren negentig redde van de financi\u00eble ondergang. toon van bodegom is de huidige voorzitter van feyenoord, hij bekleed deze functie sinds 2018.\n\n\n=== trainers ===\n\nfeyenoord heeft verschillende bekende trainers gehad met wisselend succes. joseph william julian was in 1921 de eerste trainer ooit. later diende onder andere ernst happel, wiel coerver, willem van hanegem, leo beenhakker, bert van marwijk, ruud gullit, ronald koeman, dick advocaat en arne slot de club. oud-speler giovanni van bronckhorst werd in de periode 2015 tot en met medio 2019 de meest succesvolle trainer van de club. hij won een landskampioenschap (2017), twee knvb bekers (2016, 2018) en twee johan cruijff schalen (2017, 2018).\n\n\n=== spelers ===\n\nnaast bekende trainers, heeft feyenoord ook grote spelers onder contract gehad. hieronder een overzicht van spelers van feyenoord die in het verleden verkozen zijn tot voetballer van het jaar in nederland.\n\n\n=== ambassadeurs ===\nvanaf 2003 heeft feyenoord elk seizoen een ambassadeur gehad. dit waren altijd bekende rotterdammers. op de jaarlijkse feyenoord open dag werd de ambassadeur voor het komende seizoen bekendgemaakt, maar in 2008 kwam daar een eind aan, want toen werd gerard meijer, 50 jaar lang de verzorger van de club, benoemd tot ambassadeur voor het leven. hieronder een lijst van deze ambassadeurs:\n\n\n=== willem van hanegem trofee ===\nde trofee werd in 2014 op de 70ste verjaardag van de naamgever van de ereprijs in het leven geroepen, en wordt op de jaarlijkse nieuwjaarsreceptie uitgereikt aan een persoon die zich op welke wijze dan ook een echte feyenoorder heeft getoond.\n\n\n== zie ook ==\ngeschiedenis van feyenoord\nfeyenoord academy\nfeyenoord vrouwen\nsportclub feyenoord\n\n\n== externe links ==\noffici\u00eble website\nfeyenoord op facebook\nfeyenoord op twitter\nfeyenoord op instagram\nfeyenoord op youtube\nfeyenoord op tiktok"