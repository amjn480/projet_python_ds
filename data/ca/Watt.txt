"el watt o vat (s\u00edmbol: w) \u00e9s la unitat de pot\u00e8ncia del sistema internacional, \u00e9s la quantitat d'energia en joules que \u00e9s convertida, utilitzada o b\u00e9 dissipada en un segon. es tracta d'una unitat derivada que pren el seu nom de l'enginyer, inventor i constructor d'instruments escoc\u00e8s james watt, per la seva contribuci\u00f3 al desenvolupament de la m\u00e0quina de vapor, cosa que fou uns dels desencadenants de l'inici de la revoluci\u00f3 industrial.el watt fou adoptat pel segon congr\u00e9s de la british association for the advancement of science el 1889, cosa que supos\u00e0 el seu reconeixement internacional com a unitat de pot\u00e8ncia, incorporant-lo com una unitat addicional a les unitats pr\u00e0ctiques definides al sistema cgs. va ser definida al sistema internacional d'unitats el 1948 a la 9a confer\u00e8ncia general de pesos i mesures, la mateixa confer\u00e8ncia en la que s'incorpor\u00e0 l'ampere entre altres.\nun watt \u00e9s equivalent a 1 joule per segon (1 j/s)\n\n  \n    \n      \n        1\n         \n        \n          \n            \n              w\n            \n            =\n            1\n             \n            \n              \n                \n                  \n                    j\n                  \n                  \n                    s\n                  \n                \n              \n            \n            =\n            1\n             \n            \n              \n                \n                  \n                    \n                      k\n                      g\n                    \n                    \u22c5\n                    \n                      \n                        \n                          m\n                          \n                            2\n                          \n                        \n                      \n                    \n                  \n                  \n                    \n                      s\n                      \n                        3\n                      \n                    \n                  \n                \n              \n            \n            =\n            1\n             \n            \n              \n                \n                  \n                    n\n                    \u22c5\n                    m\n                  \n                  \n                    s\n                  \n                \n              \n            \n          \n        \n      \n    \n    {\\displaystyle 1~{\\rm {{w}=1~{\\dfrac {\\rm {j}}{\\rm {s}}}=1~{\\dfrac {\\rm {{kg}\\cdot {\\rm {m^{2}}}}}{\\rm {s^{3}}}}=1~{\\dfrac {\\rm {n\\cdot m}}{\\rm {s}}}}}}\n  o, en unitats el\u00e8ctriques, 1 voltampere (1 v\u00b7a):\n\n  \n    \n      \n        1\n         \n        \n          \n            \n              w\n            \n            =\n            1\n             \n            \n              \n                \n                  a\n                \n                \u00d7\n                1\n                 \n                \u03c9\n                \u00d7\n                1\n                 \n                \n                  \n                    \n                      a\n                    \n                    =\n                    1\n                     \n                    \n                      \n                        \n                          v\n                        \n                        \u22c5\n                        \n                          \n                            \n                              a\n                            \n                            .\n                          \n                        \n                      \n                    \n                  \n                \n              \n            \n          \n        \n      \n    \n    {\\displaystyle 1~{\\rm {{w}=1~{\\rm {{a}\\times 1~\\omega \\times 1~{\\rm {{a}=1~{\\rm {{v}\\cdot {\\rm {{a}.}}}}}}}}}}}\n  \n\n\n== m\u00faltiples ==\npot ser interessant trobar exemples per cada ordre de magnitud en l'\u00e0mbit de la generaci\u00f3, transfer\u00e8ncia o consum d'energia en estat estacionari. els exemples poden anar des de les unitats m\u00e9s petites fins a les m\u00e9s grans, segons les interaccions o sistemes considerats.\n\n\n=== nanowatt ===\nun nanowatt \u00e9s equivalent a una bilion\u00e8sima part de watt. per una estrella a\u00efllada de magnitud +3.5, un metre quadrat de superf\u00edcie rep un nanowatt de pot\u00e8ncia en forma de radiaci\u00f3.\n\n\n=== microwatt ===\nun microwatt \u00e9s equivalent a una milion\u00e8sima part d'un watt. exemples de transmissi\u00f3 d'energia en aquest ordre s\u00f3n les comunicacions per fibra \u00f2ptica que donen pot\u00e8ncies al voltant dels microwatts-mil\u00b7liwatts en la major part dels casos\n\n\n=== mil\u00b7liwatt ===\nun mil\u00b7liwatt \u00e9s equivalent a una mil\u00b7l\u00e8sima de watt. un punter l\u00e0ser t\u00edpic pot donar lloc a feixos de llum de 5 mil\u00b7liwatts de pot\u00e8ncia de sortida. altres exemples de consum o generaci\u00f3 de l'ordre de mil\u00b7liwatt s\u00f3n les transmissions per fibra \u00f2ptica ja esmentades en l'anterior apartat, alguns tipus de leds o experiments en micromotors de combusti\u00f3 interna\n\n\n=== watt ===\n\u00e9s el consum t\u00edpic necessari per a l'emissi\u00f3-recepci\u00f3 de comunicacions amb tel\u00e8fons m\u00f2bils.\n\n\n=== kilowatt ===\nel kilowatt \u00e9s equivalent a mil watts, aquesta unitat es fa servir t\u00edpicament com a unitat de mesura de la pot\u00e8ncia motriu dels motors i tamb\u00e9 com a mesura del consum de pot\u00e8ncia de ferramentes i altres m\u00e0quines. un kilowatt \u00e9s aproximadament equivalent a 1,34 cavalls. un escalfador el\u00e8ctric t\u00edpic amb un element resistiu sol tenir un consum de l'orde d'un kilowatt. el consum mitj\u00e0 anual el\u00e8ctric per cada casa als estats units \u00e9s entorn de 8 900 kilowatts hora (unitat d'energia), equivalent en termes de pot\u00e8ncia a un consum mitj\u00e0 d'1 kw cont\u00ednuament durant tot l'any. en aquest ordre de magnitud, tot i que per davall de les exig\u00e8ncies anteriors, les pot\u00e8ncies m\u00e0ximes desenvolupades per alguns \u00e9ssers vius, com poden ser els cavalls.\n\n\n=== megawatt ===\nel megawatt \u00e9s una unitat de pot\u00e8ncia equivalent a un mili\u00f3 de watts. poden trobar-se moltes aplicacions a les que la transfer\u00e8ncia, generaci\u00f3 o consum d'energia es troba en aquesta escala, algunes de les possibilitats poden trobar-se fins i tot a la natura, com per exemple a les desc\u00e0rregues el\u00e8ctriques dels llamps, o la dissipaci\u00f3 d'energia a les grans cascades se situen en xifres de l'ordre del megawatt, un exemple seria l'energia dissipada a la cascada dettifoss a isl\u00e0ndia (classe 7 segons les classificacions de cascades per volum) on la variaci\u00f3 d'energia potencial mitjana de la cascada \u00e9s d'aquest ordre.\nexemples de maquin\u00e0ria que treballa amb pot\u00e8ncies d'aquest ordre s\u00f3n per exemple els grans motors el\u00e8ctrics, els grans vaixells (com per exemple portaavions i submarins), maquin\u00e0ria especial i alguns equips d'investigaci\u00f3 i recerca com per exemple els grans l\u00e0sers o els supercolisionadors. un gran edifici residencial o comercial pot consumir alguns megawatts de pot\u00e8ncia el\u00e8ctrica i d'energia per a la calefacci\u00f3.\nla capacitat productiva dels generadors el\u00e8ctrics operats pels serveis p\u00fablics es pot mesurar tamb\u00e9 en mw. al m\u00f3n ferroviari, els moderns trens d'alta pot\u00e8ncia el\u00e8ctrics poden tenir una pot\u00e8ncia m\u00e0xima de 5 o 6 mw, tot i que moltes m\u00e0quines produeixen molt m\u00e9s, l'eurostar, per exemple, consumeix m\u00e9s de 12 mw \u2013mentre que les pesants locomotores di\u00e8sel-el\u00e8ctriques poden requerir t\u00edpicament de 3 a 5 mw. en l'\u00e0mbit de l'energia nuclear, algunes plantes poden arribar a tenir capacitats netes entre 500 i 1300 mw.la citaci\u00f3 m\u00e9s antiga del terme \"megawatt\" aparegu\u00e9, segons l'oxford english dictionary, al webster's international dictionary of english language. l'oed tamb\u00e9 remarca que el terme megawatt aparegu\u00e9 el 28 de novembre de 1947 a un article de la revista science (506:2).\n\n\n=== gigawatt ===\nun gigawatt \u00e9s una unitat de pot\u00e8ncia equivalent a mil milions de watts. aquesta unitat sol fer-se servir a grans plantes generadores d'electricitat o a les xarxes el\u00e8ctriques. la generaci\u00f3 d'energia a la presa hoover pot ser un bon exemple, disposant de 2,08 gw de pot\u00e8ncia instal\u00b7lada.\n\n\n=== terawatt ===\nun terawatt \u00e9s una unitat de pot\u00e8ncia equivalent a un bili\u00f3 de watts. la pot\u00e8ncia total usada pels humans a nivell mundial (al voltant de 16 tw el 2006) es mesura normalment en l'ordre d'aquestes unitats. els l\u00e0sers m\u00e9s potents des de mitjans dels 60 fins a la meitat dels 90 donava una sortida de pot\u00e8ncia de l'ordre de terawatts, nom\u00e9s durant uns nanosegons. el pic de pot\u00e8ncia de transmissi\u00f3 d'energia als llamps pot arribar a ser d'un terawatt, tot i que aquesta pot\u00e8ncia \u00e9s transmesa nom\u00e9s durant un curt per\u00edode.\n\n\n=== petawatt ===\nun petawatt \u00e9s una unitat de pot\u00e8ncia equivalent a mil bilions de watts. aquesta pot\u00e8ncia pot produir-se als grans l\u00e0sers en escales de temps de l'ordre de femtosegons (10-15 s). basant-se en la mitjana de radiaci\u00f3 solar d'1,366 kw/m\u00b2 la pot\u00e8ncia total de la radiaci\u00f3 incident a l'atmosfera terrestre \u00e9s estimada de 174 pw, pot\u00e8ncia que es tradueix directament en energia e\u00f2lica i de les corrents marines que tamb\u00e9 se situen en aquest ordre.\n\n\n=== altres exemples ===\nles unitats de mesura de pot\u00e8ncia poden tamb\u00e9 servir per il\u00b7lustrar la rapidesa amb la que s'aconsegueix fer un treball determinat, d'aquesta manera, posant per exemple un treball de 600 j, hauria d'\u00e9sser produ\u00eft (fent servir l'exemple d'augmentar la temperatura d'una gerra d'aigua d'uns 100 cm\u00b3 de 18,5 \u00b0c a 20 \u00b0c), s'efectuaria per exemple amb els seg\u00fcents temps, segons la pot\u00e8ncia emprada:\n\nen 10 minuts (600 segons) amb una pot\u00e8ncia d'escalfament d'1 w;\nen 1 minut (60 segons) amb una pot\u00e8ncia d'escalfament de 10 w (de l'ordre de la pot\u00e8ncia d'una bombeta) ;\nen 1 segon amb una pot\u00e8ncia d'escalfament de 600 w (pot\u00e8ncia d'un trepant el\u00e8ctric).el watt es pot considerar com una unitat relativament petita si s'observen els seg\u00fcents exemples:\n\nuna central nuclear produeix molts bilions de watts, la central nuclear de gravelines (fran\u00e7a) disposa d'una pot\u00e8ncia nominal de 5,4 gw ;\nun autom\u00f2bil de 100 cv disposa d'una pot\u00e8ncia de 73 600 w, \u00e9s a dir, 73,6 kw ;\nun corredor ciclista professional d'alt nivell pot aconseguir a ple rendiment, per exemple, disputant una cursa en etapa de muntanya o costa amunt una pot\u00e8ncia instant\u00e0nia (d'una durada de l'ordre de 30 a 45 minuts) de 430 w aproximadament ;\nuna rentadora necessita una pot\u00e8ncia de l'ordre de 1 000 a 2 000 w;\nordre de magnitud de pot\u00e8ncia consumida per diferents tipus d'ordinadors individuals :\nun ordinador de baix cost de xarxa o nettop necessita al voltant de 15 w ;\nun ordinador de sobretaula amb la seua pantalla lcd necessita una pot\u00e8ncia d'entre 90 a 200 w aproximadament ;\nun ordinador dedicat a jocs, necessita una pot\u00e8ncia de 250 a 800 w segons la seua configuraci\u00f3 de targetes gr\u00e0fiques ;\nuna bombeta el\u00e8ctrica incandescent requereix una pot\u00e8ncia d'uns 60 w (5 voltes menys si es tracta d'una bombeta fluorescent de baix consum)\n\n\n== en electricitat ==\nen electricitat el watt seria la unitat de pot\u00e8ncia d'un sistema d'una intensitat de corrent d'un ampere sota una tensi\u00f3 d'un volt. \u00e9s el producte de la tensi\u00f3 per la intensitat:\n\n  \n    \n      \n        p\n        (\n        t\n        )\n        =\n        u\n        (\n        t\n        )\n        \u22c5\n        i\n        (\n        t\n        )\n      \n    \n    {\\displaystyle p(t)=u(t)\\cdot i(t)}\n  on:\n\n  \n    \n      \n        p\n        (\n        t\n        )\n      \n    \n    {\\displaystyle p(t)}\n   \u00e9s la pot\u00e8ncia en funci\u00f3 del temps \n  \n    \n      \n        t\n      \n    \n    {\\displaystyle t}\n  , s'expressa en watt.\n\n  \n    \n      \n        u\n        (\n        t\n        )\n      \n    \n    {\\displaystyle u(t)}\n   \u00e9s la tensi\u00f3 el\u00e8ctrica en funci\u00f3 del temps \n  \n    \n      \n        t\n      \n    \n    {\\displaystyle t}\n  , s'expressa en volt.\n\n  \n    \n      \n        i\n        (\n        t\n        )\n      \n    \n    {\\displaystyle i(t)}\n   \u00e9s el corrent el\u00e8ctric en funci\u00f3 del temps \n  \n    \n      \n        t\n      \n    \n    {\\displaystyle t}\n  , s'expressa en amperees pot parlar de pot\u00e8ncia mitjana, efica\u00e7 o instant\u00e0nia en funci\u00f3 de la natura del corrent i de la tensi\u00f3 (corrent continu o corrent altern) i de la seva variaci\u00f3 al llarg del temps.\nel megawatt (mw), un mili\u00f3 de watts, \u00e9s una unitat habitualment utilitzada en el camp de la producci\u00f3 el\u00e8ctrica.\nsi integrem aquesta pot\u00e8ncia respecte a un temps d'una hora, obtindrem una quantitat d'energia que habitualment s'expressa en una unitat anomenada quilowatt-hora (kwh), equivalent a 3.600.000 joules (o a 3.600 kj).\nen un sistema de corrent altern la pot\u00e8ncia s'expressa d'una manera especial a causa del car\u00e0cter peri\u00f2dic de les funcions que hi participen; es poden establir diferents magnituds: pot\u00e8ncia real, pot\u00e8ncia reactiva, pot\u00e8ncia complexa o pot\u00e8ncia aparent.\n\n\n== en mec\u00e0nica ==\nen mec\u00e0nica el watt \u00e9s la pot\u00e8ncia desenvolupada per una for\u00e7a d'un newton aplicada a un punt que es despla\u00e7a un metre durant un segon. \u00e9s a dir, si el punt sobre el que s'aplica una for\u00e7a d'un newton es despla\u00e7a a una velocitat d'1 m/s la pot\u00e8ncia \u00e9s igual a 1 watt:\n\n  \n    \n      \n        p\n        =\n        \n          \n            \n              f\n              \u22c5\n              d\n            \n            t\n          \n        \n        =\n        \u222b\n        f\n        \u22c5\n        \n          d\n        \n        v\n        =\n        \n          \n            \n              \n                d\n              \n              w\n            \n            \n              \n                d\n              \n              t\n            \n          \n        \n      \n    \n    {\\displaystyle p={\\frac {f\\cdot d}{t}}=\\int f\\cdot \\mathrm {d} v={\\frac {\\mathrm {d} w}{\\mathrm {d} t}}}\n  on:\n\n  \n    \n      \n        f\n      \n    \n    {\\displaystyle f}\n   \u00e9s la for\u00e7a expressada en newtons.\n\n  \n    \n      \n        d\n      \n    \n    {\\displaystyle d}\n   \u00e9s la dist\u00e0ncia expressada en metres.\n\n  \n    \n      \n        t\n      \n    \n    {\\displaystyle t}\n   \u00e9s el temps expressat en segons.\n\n  \n    \n      \n        v\n      \n    \n    {\\displaystyle v}\n   \u00e9s la velocitat expressada en m/s.\n\n  \n    \n      \n        w\n      \n    \n    {\\displaystyle w}\n   \u00e9s el treball expressat en joules.\n\n\n== watt el\u00e8ctric i t\u00e8rmic ==\nde vegades es diferencia entre watt el\u00e8ctric i watt t\u00e8rmic per tal d'aclarir si parlem de pot\u00e8ncia el\u00e8ctrica o pot\u00e8ncia t\u00e8rmica generades.\nel terme watt el\u00e8ctric (simbolitzat we) correspon a la producci\u00f3 de pot\u00e8ncia el\u00e8ctrica, el terme remarca que nom\u00e9s es parla de pot\u00e8ncia de generaci\u00f3 d'electricitat prescindint de la calor que es pugui generar. els m\u00faltiples habituals s\u00f3n el megawatt el\u00e8ctric (mwe) i el gigawatt el\u00e8ctric (gwe).\nel terme watt t\u00e8rmic (simbolitzat wt) correspon a la producci\u00f3 de pot\u00e8ncia t\u00e8rmica, amb aquest concepte es vol ressaltar que nom\u00e9s es parla de la calor generada. els seus m\u00faltiples m\u00e9s habituals s\u00f3n el megawatt t\u00e8rmic (mwt) i el gigawatt t\u00e8rmic (gwt).\naquest tipus de diferenciaci\u00f3 s'acostuma a utilitzar en el camp de la producci\u00f3 d'energia, per exemple per diferenciar entre la producci\u00f3 d'electricitat i la dissipaci\u00f3 t\u00e8rmica d'una central el\u00e8ctrica o d'un reactor nuclear. la pot\u00e8ncia d'una central s'expressa habitualment en pot\u00e8ncia el\u00e8ctrica (\u00e9s a dir, en mwe). la pot\u00e8ncia t\u00e8rmica d'una central nuclear acostuma a ser d'aproximadament tres vegades la seva pot\u00e8ncia el\u00e8ctrica. la difer\u00e8ncia correspon al rendiment termodin\u00e0mic, les limitacions relacionades amb el cicle de carnot, directament relacionat amb la temperatura de funcionament i a les p\u00e8rdues de conversi\u00f3.\nsempre s'ha de tenir en consideraci\u00f3 que la transformaci\u00f3 d'energia t\u00e8rmica en energia el\u00e8ctrica nom\u00e9s es pot fer amb p\u00e8rdues, el rendiment varia entre el 30 i el 40%. la difer\u00e8ncia s'explica a causa de la necessitat de refredament dels reactors, a causa de la inefici\u00e8ncia dels generadors basats en turbines de vapor, etc. per exemple, la central nuclear de embalse (una de les dues centrals nuclears de l'argentina i situada a la prov\u00edncia de c\u00f3rdoba) genera 2.109 mw de calor (\u00e9s a dir, 2.109 mwt) per\u00f2 tan sols 648 mwe.\nla utilitzaci\u00f3 d'aquests conceptes i s\u00edmbols no s\u00f3n recomanats per l'oficina internacional de pesos i mesures que considera que no es poden afegir s\u00edmbols addicionals per simbolitzar altre tipus d'informaci\u00f3 addicional, i la utilitzaci\u00f3 d'aquests s\u00edmbols espec\u00edfics que no s\u00f3n definits al si \u00e9s incorrecta. nom\u00e9s hi ha un watt, el que canvia \u00e9s el que es mesura, la magnitud f\u00edsica mesurada, no la unitat utilitzada per la mesura.\n\n\n== errors comuns ==\n\n\n=== watt i watt hora ===\nel kilowatt hora (kwh) no \u00e9s una unitat de pot\u00e8ncia, \u00e9s una unitat d'energia. \u00e9s com\u00fa confondre-les degut a la tend\u00e8ncia a escur\u00e7ar el terme energ\u00e8tic fent servir kilowatt en lloc del kilowatt hora.\nla pot\u00e8ncia i l'energia s\u00f3n f\u00e0cils de confondre. es pot dir que la pot\u00e8ncia \u00e9s el ritme de consum (o de generaci\u00f3) d'energia. un watt \u00e9s un joule per segon. per exemple, si una bombeta de 100 w resta encesa durant una hora, l'energia consumida \u00e9s de 100 watts hora (w\u00b7h) o 0,1 kilowatt hora (kw\u00b7h) \u00f3 (60 \u00d7 60 \u00d7 100) 360.000 joules (j). aquesta seria la mateixa quantitat d'energia que faria brillar una bombeta de 40 w durant 2,5 hores. la capacitat d'una planta el\u00e8ctrica es mesura en watts, per\u00f2 l'energia generada anualment es mesura en watts-hora. aquesta \u00faltima unitat no sol fer-se servir, normalment es passa directament al kilowatt hora, o megawatt hora.\n\n\n=== watt-hora i watt per hora ===\nuna altra font de confusi\u00f3 pot ser causada per l'\u00fas de terminologia incorrecta al fer menci\u00f3 de l'energia en kwh, que es pot confondre si es llegeix com si fos kilowatt per hora o kw/h. aquest tipus d'unitat es troba relacionada amb la generaci\u00f3 d'energia i pot ser interessant per expressar les caracter\u00edstiques d'una planta de pot\u00e8ncia. les unitats del tipus anterior, com per exemple el watt per hora (w/h) reflecteixen la capacitat de canvi de la pot\u00e8ncia per hora. els watts per hora (w/h) s\u00f3n \u00fatils per a caracteritzar la velocitat d'increment de pot\u00e8ncia a les plantes de generaci\u00f3. per exemple, una planta de pot\u00e8ncia que aconsegueix una pot\u00e8ncia d'1 mw de zero a 15 minuts t\u00e9 una taxa o velocitat d'increment de la seua pot\u00e8ncia de 4 mw/h. les plantes hidroel\u00e8ctriques tenen una taxa d'increment de la pot\u00e8ncia molt alta, cosa que les fa molt aptes per enfrontar-se a c\u00e0rregues m\u00e0ximes i situacions d'emerg\u00e8ncia.\n\n\n=== dades de consum anual i capacitat ===\nla majoria de la producci\u00f3 d'energia o consum en un per\u00edode s'expressa en terawatts hora consumits o produ\u00efts. el per\u00edode que es fa servir \u00e9s normalment un any de calendari o un any financer. un terawatt hora \u00e9s igual a un consum (o producci\u00f3) continuat d'energia aproximadament de 114 megawatts durant un per\u00edode d'un any.\na vegades es fa un balan\u00e7 de l'energia consumida en un any que representaria la pot\u00e8ncia instal\u00b7lada fent transformacions m\u00e9s visibles per als receptors dels informes, per exemple, el consum continuat d'1 kw durant un any donaria com a resultat una necessitat en termes d'energia d'uns 8760 kw\u00b7h / any. a vegades es parla de watts\u00b7any en les confer\u00e8ncies de l'\u00e0mbit de l'escalfament global i el consum energ\u00e8tic\n\n\n=== difer\u00e8ncia entre w i w' ===\na molts llibres de f\u00edsica s'hi inclou la notaci\u00f3 w per a denotar el treball (del mot angl\u00e8s work) que s'ha de distingir de les unitats en watts (treball/temps). normalment, als llibres, s'escriu el treball amb la lletra w en cursiva o b\u00e9 amb un tra\u00e7at semblant a la m\u00e0 al\u00e7ada.\n\n\n== import\u00e0ncia del rendiment en dispositius el\u00e8ctrics ==\n\n\n=== pot\u00e8ncia i rendiment ===\nels fabricants de material el\u00e8ctric especifiquen la capacitat requerida en termes de pot\u00e8ncia dels aparells el\u00e8ctrics. aquest sempre \u00e9s un valor num\u00e8ric superior a la pot\u00e8ncia entregada amb la funci\u00f3 espec\u00edfica de l'aparell i per tant, contrari als interessos publicitaris dels fabricants. la pot\u00e8ncia de sortida pot ser molt menor, depenent de l'efici\u00e8ncia energ\u00e8tica, \u00e9s a dir, la p\u00e8rdua d'energia en la conversi\u00f3 d'energia el\u00e8ctrica en altres formes d'energia. les p\u00e8rdues en forma de calor, les p\u00e8rdues mec\u00e0niques i altres poden reduir la pot\u00e8ncia de sortida real, com per exemple a les aspiradores i trepants. per exemple, una bombeta de 60 watts de pot\u00e8ncia, consumeix 60 watts, per\u00f2 nom\u00e9s el 5% d'aquesta energia (3 watts) es converteix en llum visible, de forma que es perden al voltant de 57 watts en forma de calor no desitjat. tot i aix\u00f2 si la funci\u00f3 d'una bombeta \u00e9s la generaci\u00f3 de calor, llavors es pot considerar que el rendiment \u00e9s molt major.\n\nen contrast, en el cas de fonts de llum l\u00e0ser, el fabricant especifica normalment la pot\u00e8ncia de sortida del l\u00e0ser en valor real. el consum el\u00e8ctric d'una font de raig l\u00e0ser sempre es troba per damunt del valor de sortida corresponent a l'efici\u00e8ncia de l'aparell.\nen el cas dels aparells el\u00e8ctrics amb motor, s'especifica el consum el\u00e8ctric total d'un aparell integrat com una talladora de gespa el\u00e8ctrica. en el cas de motors el\u00e8ctrics industrials, es pot especificar el valor de pot\u00e8ncia transmesa directament a l'eix mec\u00e0nic per tal d'ajustar millor l'acoblament de l'aparell amb la part mec\u00e0nica que aprofita la seua pot\u00e8ncia. en l'\u00e0mbit industrial se sol indicar en la placa de caracter\u00edstiques de cada motor, la pot\u00e8ncia mec\u00e0nica disponible a l'eix.\n\n\n=== consums instantanis ===\nla pot\u00e8ncia declarada pel fabricant no \u00e9s necess\u00e0riament la que consumeix o proporciona el producte. el producte pot consumir m\u00e9s o ser ineficient durant per\u00edodes transitoris al moment en qu\u00e8 es posen en marxa, com \u00e9s l'exemple dels forns d'escalfament r\u00e0pid durant la regulaci\u00f3 o les bombetes de baix consum, que durant un curt per\u00edode poden consumir m\u00e9s o no ser tan eficients com quan ja han assolit el r\u00e8gim normal de funcionament.\n\n\n== unitats alternatives ==\ntot i que no \u00e9s recomanable, es pot trobar la utilitzaci\u00f3 en molts \u00e0mbits d'unitats de pot\u00e8ncia alternatives al watt. aquestes poden ser:\n\nel cavall de vapor, cv (o, amb les sigles angleses, de horse power, hp) que equival a 735,49875 w. fou el mateix james watt qui va introduir aquesta unitat amb un valor de 745,7 w per tal de comparar la pot\u00e8ncia entre els motors t\u00e8rmics. s'utilitza encara a l'automoci\u00f3, la climatitzaci\u00f3 i en certs tipus de maquin\u00e0ria industrial.\nels ft\u00b7lbf/s, que equivalen cadascun a 1,35582 w.\nels kgf\u00b7m/s, que equivalen cadascun a 9,80665 w.\nl'esclau (energ\u00e8tic) \u00e9s una unitat de mesura de l'energia exosom\u00e0tica que equival a 120 w, el consum d'energia endosom\u00e0tica d'una persona.\n\n\n== vegeu tamb\u00e9 ==\nwatt\u00edmetre\nconversi\u00f3 d'unitats\n\n\n== refer\u00e8ncies ==\n\nviccionari"