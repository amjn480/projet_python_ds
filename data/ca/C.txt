"la c \u00e9s la tercera lletra de l'alfabet catal\u00e0 provinent del llat\u00ed.\nprov\u00e9 de la lletra gimel de l'alfabet fenici, que els grecs convertiren en la gamma quan adaptaren l'alfabet fenici i crearen l'alfabet grec. en aquests alfabets, el car\u00e0cter representava el so de l'oclusiva velar sonora /g/, per\u00f2 els etruscs, en adaptar l'alfabet grec en l'alfabet etrusc, li assignaren el valor de l'oclusiva velar sorda, at\u00e8s que en etrusc no es distingia la sorda de la sonora; com que els llatins crearen el seu alfabet amb base a l'alfabet etrusc, el so assignat a la lletra c fou el de /k/, i no pas el de /g/ original.\n\n\n== fon\u00e8tica ==\nen catal\u00e0 representa l'oclusiva velar sorda /k/ de l'alfabet fon\u00e8tic internacional en els seg\u00fcents casos:\n\ndavant de les vocals a (casa /'kaz\u0259/ /'kaza/), o (cosa /'k\u0254z\u0259/ /'k\u0254za/), u (cullera /ku'\u028ee\u027e\u0259/ /ku'\u028ee\u027ea/). en mallorqu\u00ed pot prendre el so d'oclusiva palatal sorda: /'\u0441az\u0259/. cal recalcar que si el fonema /k/ va seguit d'una lletra u que representa el fonema /w/, aleshores no es representa per la lletra c sin\u00f3 per la lletra q (per aix\u00f2 cua va amb c i quadre s'escriu amb q).\ndavant de les consonants r (creu /'k\u027e\u03b5w/ /'k\u027eew/ /'k\u027e\u0259w) i l (clau /'klaw/)\nseguida d'una consonant sorda (acte /'akt\u0259/ /'akte/, sucs /'suks/)\ngeminada cc (acci\u00f3 /\u0259ksi'o/ /aksi'o/, per\u00f2 en mallorqu\u00ed /at\u0361si'o/)\nen posici\u00f3 final (sac /'sak/, per\u00f2 en mallorqu\u00ed /'sac/). despr\u00e9s d'una consonant nasal pot emmudir-se (banc /'ba\u014b/ /'ba\u014bk/).\u00e9s el fonema de la fricativa alveolar sorda /s/ davant e (cel /'s\u03b5\u026b/), i (ciri /'si\u027ei/).\nseguida d'una consonant sonora \u00e9s una oclusiva velar sonora /g/ (dracma /'d\u027eagm\u0259/ /'d\u027eagma/).\nen l'escriptura catalana prenormativa tamb\u00e9 formava part del d\u00edgraf ch.\n\n\n== significats de c ==\nbioqu\u00edmica: en maj\u00fascula, \u00e9s el s\u00edmbol de la citosina i de la ciste\u00efna.\neconomia: \u00e9s l'abreviatura de \"c\u00e8ntim\". dues c signifiquen \"compte corrent\".\neducaci\u00f3: als pa\u00efsos anglosaxons, representa l'aprovat en les qualificacions escolars.\nf\u00edsica:\nen min\u00fascula \u00e9s el s\u00edmbol de la velocitat de la llum, una de les constants absolutes.\nen maj\u00fascula \u00e9s el s\u00edmbol del coulomb en el sistema internacional.\ninform\u00e0tica: el llenguatge c \u00e9s un llenguatge de programaci\u00f3.\nling\u00fc\u00edstica: en gram\u00e0tica designa habitualment un complement sint\u00e0ctic. en alguns manuscrits llatins \u00e9s una abreviatura de \"cum\".\nmatem\u00e0tiques:\nen maj\u00fascula i en el sistema de numeraci\u00f3 rom\u00e0, equival al nombre 100; amb una ratlla horitzontal a sobre (c) equival a cent mil.\nen min\u00fascula \u00e9s l'abreviatura del prefix \"centi-\" en les unitats de mesura.\nm\u00fasica: en la notaci\u00f3 germ\u00e0nica, representa la nota do.\nqu\u00edmica: en maj\u00fascula, \u00e9s el s\u00edmbol del carboni. \u00e9s tamb\u00e9 el nom d'una vitamina (vitamina c)\ns\u00edmbols: amb un \u00ba al davant indica els graus celsius de temperatura. si en canvi \u00e9s dins d'un cercle (\u00a9), significa \"copyright\", \u00e9s a dir, propietat intel\u00b7lectual registrada.\nurbanisme: \u00e9s l'abreviatura de \"carrer\".\n\n\n== s\u00edmbols derivats o relacionats ==\n\n\n== refer\u00e8ncies ==\n\nviccionari"