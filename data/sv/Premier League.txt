"premier league, 1992\u20132007 ben\u00e4mnd fa premier league, \u00e4r en engelsk fotbollsliga, grundad 1992, som \u00e4r den h\u00f6gsta divisionen i det engelska ligasystemet.\n20 klubbar har plats i ligan som spelas h\u00f6st\u2013v\u00e5r och varar fr\u00e5n augusti till maj. de fyra h\u00f6gst placerade klubbarna \u00e4r direktkvalificerade till uefa champions league och femman till uefa europa league. de tre l\u00e4gst placerade klubbarna blir nedflyttade till english football leagues f\u00f6rstadivision, efl championship. vinnaren av premier league kan kalla sig \"engelska m\u00e4stare i fotboll\" \u00e4ven om ligan ocks\u00e5 kan inneh\u00e5lla klubbar fr\u00e5n wales, till exempel swansea city och cardiff city.\npremier league har st\u00f6rre tv-publik \u00e4n n\u00e5gon annan fotbollsliga i v\u00e4rlden och p\u00e5 uefas rangordning \u00f6ver ligor (som bygger p\u00e5 resultat i europeiska cuper under de senaste fem \u00e5ren), rankas premier league som den n\u00e4st b\u00e4sta inhemska ligan efter spanska la liga.totalt 49 klubbar har till och med s\u00e4songen 2019/20 t\u00e4vlat i premier league, men bara sju av dem har vunnit titeln: manchester united, blackburn rovers, arsenal, chelsea, manchester city, leicester city och liverpool. sex klubbar, arsenal, chelsea, everton, liverpool, manchester united och tottenham hotspur, har spelat oavbrutet i ligan sedan dess grundande 1992.\n\n\n== historia ==\n\n\n=== ursprung ===\ntrots betydande europeiska framg\u00e5ngar under 1970-talet var standarden p\u00e5 den engelska fotbollen p\u00e5 1980-talet v\u00e4ldigt l\u00e5g. arenorna f\u00f6ll s\u00f6nder, anh\u00e4ngare tvingades uth\u00e4rda d\u00e5liga anl\u00e4ggningar, huliganismen var utbredd och engelska klubbar var bannlysta fr\u00e5n den europeiska fotbollen efter katastrofen p\u00e5 heyselstadion 1985. f\u00f6rstadivisionen, first division, som hade varit den h\u00f6gsta niv\u00e5n i engelsk fotboll sedan 1888, var l\u00e5ngt efter ligor s\u00e5som italienska serie a och spanska la liga i antal \u00e5sk\u00e5dare och int\u00e4kter, och flera av de b\u00e4sta engelska spelarna hade flyttat utomlands. men vid decennieskiftet 1990 hade den ned\u00e5tg\u00e5ende trenden b\u00f6rjat v\u00e4nda \u2013 englands landslag hade varit framg\u00e5ngsrikt i vm 1990, d\u00e4r man n\u00e5dde semifinal. uefa, den europeiska fotbollens styrande organ, h\u00e4vde det fem\u00e5riga f\u00f6rbudet mot engelska klubbar i europeiska cuper och taylor-rapporten om arenornas s\u00e4kerhetsstandarder, vilken f\u00f6reslog dyra uppgraderingar f\u00f6r att skapa fler sittplatser i arenorna till f\u00f6ljd av efterdyningarna av hillsboroughkatastrofen, publicerades i januari samma \u00e5r.int\u00e4kterna fr\u00e5n tv-s\u00e4ndningarna hade ocks\u00e5 blivit mycket viktigare. the football league fick 6,3 miljoner pund f\u00f6r ett tv\u00e5\u00e5rigt avtal 1986, men n\u00e4r det f\u00f6rnyades 1988 steg priset till 44 miljoner pund under en fyra\u00e5rsperiod. f\u00f6rhandlingarna 1988 var de f\u00f6rsta tecknen p\u00e5 en utbrytande liga. tio klubbar hotade att l\u00e4mna the football league och bilda en \"superliga\", men \u00f6vertalades till slut att stanna. arenor f\u00f6rb\u00e4ttrades och \u00e5sk\u00e5darna vid matcherna blev allt fler, int\u00e4kterna steg och landets fr\u00e4msta klubbar b\u00f6rjade \u00e5nyo fundera \u00f6ver att l\u00e4mna the football league f\u00f6r att dra nytta av den v\u00e4xande str\u00f6mmen av pengar som pumpades in i fotbollen.\n\n\n=== grundande ===\nvid slutet av 1990/91 \u00e5rs s\u00e4song lades ett f\u00f6rslag till ett uppr\u00e4ttande av en ny liga fram, som skulle ge mer pengar till spelet totalt. the founder members agreement (\"stiftarnas avtal\"), som undertecknades den 17 juli 1991 av de fr\u00e4msta engelska klubbarna, etablerade de grundl\u00e4ggande principerna f\u00f6r inr\u00e4ttandet av fa premier league. denna nybildade f\u00f6rstadivision skulle vara kommersiellt oberoende fr\u00e5n fotbollsf\u00f6rbundet fa och the football league, och ge fa premier league licens att f\u00f6rhandla om sina egna s\u00e4ndningar och sponsoravtal. detta ans\u00e5gs n\u00f6dv\u00e4ndigt s\u00e5 att engelska klubbar \u00e4n en g\u00e5ng skulle kunna konkurrera med och sl\u00e5 de b\u00e4sta i europa, och samtidigt locka de mest lovande talangerna i v\u00e4rlden, n\u00e5got som 1991 verkade praktiskt taget ot\u00e4nkbart.\nden 20 februari 1992 avgick klubbarna i first division fr\u00e5n the football league och tre m\u00e5nader senare bildades fa premier league som ett aktiebolag. detta innebar en utbrytning ur den 104-\u00e5riga the football league som varit i kraft fram till dess med fyra divisioner. fa premier league skulle fungera med en enda division och the football league med tre. det var inga f\u00f6r\u00e4ndringar i ligans t\u00e4vlingsformat, utan samma antal klubbar t\u00e4vlade i h\u00f6gstadivisionen och upp- och nedflyttning mellan fa premier league och den nya f\u00f6rstadivisionen i the football league f\u00f6rblev p\u00e5 samma villkor som mellan den gamla f\u00f6rsta- och andradivisionen.\nde 22 konstituerande medlemmarna i den nya premier league var arsenal, aston villa, blackburn rovers, chelsea, coventry city, crystal palace, everton, ipswich town, leeds united, liverpool, manchester city, manchester united, middlesbrough, norwich city, nottingham forest, oldham athletic, queens park rangers, sheffield united, sheffield wednesday, southampton, tottenham hotspur och wimbledon.\n\n\n=== etablering ===\nligans f\u00f6rsta s\u00e4song var 1992/93 och det allra f\u00f6rsta premier league-m\u00e5let n\u00e5gonsin gjordes av brian deane f\u00f6r sheffield united i en 2\u20131-vinst mot manchester united. p\u00e5 grund av p\u00e5tryckningar fr\u00e5n fifa, det internationellt styrande organet inom fotbollen, att inhemska ligor skulle minska antalet spelade matcher per klubb, s\u00e4nktes antalet klubbar 1995 till 20, d\u00e5 fyra klubbar flyttades ned fr\u00e5n ligan och bara tv\u00e5 flyttades upp. den 8 juni 2006 beg\u00e4rde fifa att alla stora europeiska ligor, inkluderande italienska serie a och spanska la liga, skulle minska till 18 klubbar vid s\u00e4songsstarten 2007/08. premier league svarade med att uttala sin avsikt att motst\u00e5 en s\u00e5dan minskning. slutligen startade s\u00e4songen \u00e5ter med 20 klubbar. ligan bytte namn 2007 fr\u00e5n fa premier league till bara premier league.\n\n\n== format ==\n\n\n=== spelformat ===\n20 klubbar deltar i premier league. under en s\u00e4song, som varar fr\u00e5n augusti till maj, spelar varje klubb tv\u00e5 matcher mot de andra, en g\u00e5ng p\u00e5 hemmaplan och en g\u00e5ng p\u00e5 bortaplan, sammanlagt 38 matcher. en klubb f\u00e5r tre po\u00e4ng f\u00f6r en vinst och en po\u00e4ng f\u00f6r oavgjort. inga po\u00e4ng delas ut vid en f\u00f6rlust. i slutet av varje s\u00e4song kr\u00f6ns den klubb med flest po\u00e4ng som m\u00e4stare. om po\u00e4ngen \u00e4r lika avg\u00f6r m\u00e5lskillnaden och sedan antal gjorda m\u00e5l vinnaren. om det fortfarande st\u00e5r lika tvingas klubbarna inta samma position och \"dela\" positionen. om det st\u00e5r lika f\u00f6r ligavinst, f\u00f6r nedflyttning eller f\u00f6r kvalificering till andra t\u00e4vlingar, fastst\u00e4ller en playoff-match p\u00e5 en neutral arena placeringen. de tre l\u00e4gst placerade klubbarna relegeras till efl championship, och de tv\u00e5 b\u00e4sta klubbarna fr\u00e5n efl championship flyttas upp i deras st\u00e4lle tillsammans med vinnaren av playoff-matcherna mellan klubbarna p\u00e5 tredje till sj\u00e4tte plats i efl championship.\n\n\n=== kval till spel i europa ===\nde fyra b\u00e4sta klubbarna i premier league kvalificerar sig f\u00f6r spel i uefa champions league f\u00f6ljande s\u00e4song; alla fyra g\u00e5r direkt in i gruppspelet. den femteplacerade klubben kvalificerar sig automatiskt f\u00f6r spel i uefa europa league, och den sj\u00e4tte och sjunde klubben kan ocks\u00e5 kvalificera sig beroende p\u00e5 vad som h\u00e4nder i de tv\u00e5 inhemska cuperna, d\u00e4r segrarna normalt g\u00e5r till europa league. om fa-cupens och/eller ligacupens vinnare kvalificerar sig f\u00f6r champions league eller europa league genom sin ligaplacering, g\u00e5r platsen i europa league till den h\u00f6gst placerade klubben i ligan som inte redan kvalificerat sig f\u00f6r spel i europa. innan s\u00e4songen 2008/09 fick den h\u00f6gst placerade klubben som inte kvalificerat sig f\u00f6r spel i europa league m\u00f6jlighet att konkurrera i intertotocupen, f\u00f6rutsatt att de ans\u00f6kt att komma in i intertotocupen under n\u00e4sta s\u00e4song. intertotocupen lades ned efter 2008.\n\nett undantag fr\u00e5n det vanliga europeiska kvalifikationssystemet h\u00e4nde 2005, n\u00e4r liverpool vann champions league, men inte avslutade sin s\u00e4song i premier league p\u00e5 en kvalplats till champions league. uefa gav s\u00e4rskild dispens f\u00f6r liverpool att komma in i champions league och gav england fem kvalificerade klubbar. uefa fastst\u00e4llde d\u00e4refter att de f\u00f6rsvarande m\u00e4starna av champions league kvalificerar sig till t\u00e4vlingen n\u00e4sta \u00e5r oavsett deras placering i den inhemska ligan. men f\u00f6r de ligor med fyra deltagare i champions league innebar detta att om champions league-vinnaren f\u00f6ll utanf\u00f6r den inhemska ligans topp fyra, kom de att kvalificera sig till spel p\u00e5 bekostnad av den fj\u00e4rde b\u00e4sta klubben i ligan. fr\u00e5n och med 2015/16 \u00e5rs s\u00e4song kvalificerar sig \u00e4ven europa league-vinnaren till n\u00e4sta \u00e5rs champions league och det maximala antalet klubbar fr\u00e5n ett visst land i champions league ut\u00f6kades till fem. l\u00e4nder med fyra platser i champions league, s\u00e5som england, kommer bara att f\u00e5 en femte plats om en klubb som inte kvalificerat sig till champions league genom sin ligaplacering vinner antingen champions league eller europa league.premier league rankades 2008 h\u00f6gst i uefas rangordning av europeiska ligor baserat p\u00e5 deras prestationer i de europeiska cuperna under f\u00f6reg\u00e5ende fem\u00e5rsperiod. detta br\u00f6t spanska la ligas \u00e5tta\u00e5riga dominans som den b\u00e4sta ligan. la liga tog tillbaka f\u00f6rstaplatsen 2013. fr\u00e5n de fyra fr\u00e4msta ligorna i europa f\u00e5r f\u00f6r n\u00e4rvarande fyra klubbar spela i champions league.\n\n\n== organisation ==\n\n\n=== f\u00f6retagsstruktur ===\npremier league drivs som ett aktiebolag och \u00e4gs av de 20 medlemsklubbarna. varje klubb \u00e4r aktie\u00e4gare, med en r\u00f6st vardera i fr\u00e5gor om till exempel regelf\u00f6r\u00e4ndringar och kontrakt. klubbarna v\u00e4ljer en ordf\u00f6rande, verkst\u00e4llande direkt\u00f6r och styrelse som ska \u00f6vervaka den dagliga driften av ligan. fotbollsf\u00f6rbundet fa \u00e4r inte direkt involverat i den dagliga verksamheten i premier league, men har makt som en s\u00e4rskild aktie\u00e4gare vid valet av ordf\u00f6rande och verkst\u00e4llande direkt\u00f6r och n\u00e4r nya best\u00e4mmelser antas av ligan.premier league s\u00e4nder representanter till uefas europeiska klubbforum. antalet klubbar och klubbarna sj\u00e4lva v\u00e4ljs enligt uefas koefficienter. det europeiska klubbforumet \u00e4r ansvarigt f\u00f6r valet av tre ledam\u00f6ter till uefas kommitt\u00e9 f\u00f6r klubbt\u00e4vlingar, vilken \u00e4r operativt verksam i uefas t\u00e4vlingar s\u00e5som uefa champions league och uefa europa league.\n\n\n=== ledare ===\ngraham kelly (1992\u20131999)\nrichard scudamore (1999\u20132018)\nrichard masters och claudia arney (2019) (tillf\u00f6rordnade)\n\n\n== finanser ==\npremier league \u00e4r den mest lukrativa fotbollsligan i v\u00e4rlden, med totala klubbint\u00e4kter p\u00e5 4,5 miljarder pund s\u00e4songen 2016/17.klubbarna i premier league \u00e4r n\u00e5gra av de rikaste klubbarna i fotbollsv\u00e4rlden. deloitte, som \u00e5rligen redovisar siffror p\u00e5 klubbarnas int\u00e4kter genom \"football money league\", listade nio premier league-klubbar bland de 20 rikaste, och 13 bland de 30 rikaste, i v\u00e4rlden s\u00e4songen 2017/18. inget annat land hade s\u00e5 m\u00e5nga klubbar p\u00e5 listorna.en annan viktig regelbunden inkomstk\u00e4lla f\u00f6r premier league-klubbarna \u00e4r deras entr\u00e9avgifter och matchint\u00e4kter som, med i genomsnitt 36 675 \u00e5sk\u00e5dare per match mellan 2013 och 2018, \u00e4r den n\u00e4st h\u00f6gsta i v\u00e4rlden efter tyska bundesliga som hade ett snitt p\u00e5 43 302 \u00e5sk\u00e5dare per match under samma period. snittet under premier leagues f\u00f6rsta s\u00e4song 1992/93 var 21 132 \u00e5sk\u00e5dare per match och hade d\u00e4rmed stigit med 74 % till 2013\u20132018. under s\u00e4songen 1992/93 minskade dock kapaciteten hos de flesta arenorna n\u00e4r klubbarna ersatte st\u00e5platser med sittplatser.\nn\u00e4r det g\u00e4ller biljettpriserna mer \u00e4n tiodubblades dessa mellan 1989 och 2009. 1989 kostade den billigaste biljetten f\u00f6r att se en liverpool-match fyra pund; 20 \u00e5r senare kostade den billigaste biljetten 45 pund. hos arsenal hade priset \u00f6kat fr\u00e5n fem pund till 51 pund. denna utveckling kan kopplas till spelarl\u00f6nerna som \u00f6kade med ca 1 500 % under samma period. s\u00e4songen 2018/19 kostade en biljett i snitt 31 pund.\n\n\n=== nationella tv-avtal ===\n\n\n=== sponsorer ===\npremier league sponsrades 1993\u20132016. sponsorn kunde best\u00e4mma ligans namn. i nedanst\u00e5ende lista finns namnet p\u00e5 samtliga sponsorer och vad de valde att kalla ligan:\n1992\u20131993: ingen sponsor (fa premier league)\n1993\u20132001: carling (fa carling premiership)\n2001\u20132004: barclaycard (fa barclaycard premiership)\n2004\u20132007: barclays (fa barclays premiership)\n2007\u20132016: barclays (barclays premier league)\n2016\u2013: ingen sponsor (premier league)\n\n\n== premier league i media ==\n\n\n=== storbritannien och irland ===\nmatcher i premier league dominerar fotbollen p\u00e5 engelsk tv, i synnerhet ekonomiskt; se ovan. europeiska unionen inv\u00e4nde mot vad den s\u00e5g som ett monopol p\u00e5 tv-r\u00e4ttigheter och kr\u00e4vde 2007 att kontraktet skulle delas upp i separata paket.\nn\u00e4r sky vann r\u00e4ttigheterna var det f\u00f6rsta g\u00e5ngen som live-fotboll s\u00e4ndes regelbundet (vanligtvis s\u00f6ndagar och m\u00e5ndagar under de f\u00f6rsta \u00e5ren) under hela s\u00e4songen, d\u00e5 tidigare begr\u00e4nsningar av antalet matcher hade inneburit att itv tenderat att b\u00f6rja s\u00e4nda matcher f\u00f6rst i oktober eller november och fokusera p\u00e5 jakten p\u00e5 titeln.\n\n\n=== v\u00e4rlden \u00f6ver ===\npremier league \u00e4r v\u00e4rldens mest popul\u00e4ra sportliga, f\u00f6ljd s\u00e4songen 2015/16 \u00f6ver hela v\u00e4rlden av \u00f6ver fyra miljarder m\u00e4nniskor varje helg i \u00f6ver 200 l\u00e4nder eller territorier.i usa innehas s\u00e4ndningsr\u00e4ttigheterna av nbc. i australien s\u00e4nder optus matcherna.premier league \u00e4r s\u00e4rskilt popul\u00e4rt i asien. i kina p\u00e5stod ligan 2016 att man hade 174 miljoner fans. p\u00e5 grund av den h\u00f6ga populariteten har ligan med b\u00f6rjan 2003 och d\u00e4refter vartannat \u00e5r h\u00e5llit f\u00f6rs\u00e4songsturneringar i asien, de enda premier league-anslutna turneringarna som n\u00e5gonsin h\u00e5llits utanf\u00f6r england.\n\n\n== klubbar s\u00e4songen 2023/24 ==\n\n\n== m\u00e4stare ==\n\n* totala antalet engelska m\u00e4sterskap i fotboll inom parentes. fram till och med 1992 blev vinnarna av the football leagues first division engelska m\u00e4stare. manchester united innehar rekordet med totalt 20 m\u00e4sterskapstitlar.\n\n\n== maratontabell ==\ni tabellen presenteras de tio b\u00e4sta klubbarna sedan premier league grundades 1992.\n\nklubbar i fet stil spelar i premier league s\u00e4songen 2023/24.\n\n\n== skyttekungar ==\n\n\n== flest matcher ==\nspelare i kursiv stil \u00e4r fortfarande aktiva.\nspelare i fet kursiv stil \u00e4r fortfarande aktiva i premier league.\n\n\n== flest m\u00e5l ==\nspelare i kursiv stil \u00e4r fortfarande aktiva.\nspelare i fet kursiv stil \u00e4r fortfarande aktiva i premier league.\n\n\n== flest assist ==\nspelare i kursiv stil \u00e4r fortfarande aktiva.\nspelare i fet kursiv stil \u00e4r fortfarande aktiva i premier league.\n\n\n== flest h\u00e5llna nollor ==\nspelare i kursiv stil \u00e4r fortfarande aktiva.\nspelare i fet kursiv stil \u00e4r fortfarande aktiva i premier league.\n\n\n== svenska spelare ==\nspelare i kursiv stil \u00e4r fortfarande aktiva.\nspelare i fet kursiv stil \u00e4r fortfarande aktiva i premier league.\nspelare med * spelade \u00e4ven i f\u00f6reg\u00e5ngaren first division.\nnot: listan g\u00e4ller enbart svenskar som f\u00e5tt speltid i premier league.\n\n\n== se \u00e4ven ==\nf\u00f6reg\u00e5ngaren football league first division\n\n\n== referenser ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r premier league.\nofficiell webbplats"