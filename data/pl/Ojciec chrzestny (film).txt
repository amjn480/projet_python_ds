"ojciec chrzestny (ang. the godfather) \u2013 ameryka\u0144ski dramat gangsterski z 1972 roku w re\u017cyserii francisa forda coppoli, zrealizowany na podstawie powie\u015bci maria puza, b\u0119d\u0105cego r\u00f3wnie\u017c jego wsp\u00f3\u0142scenarzyst\u0105. w g\u0142\u00f3wnych rolach wyst\u0105pili marlon brando, al pacino, james caan, richard castellano, robert duvall, sterling hayden, john marley, richard conte i diane keaton. pierwsza cz\u0119\u015b\u0107 trylogii ojciec chrzestny opowiadaj\u0105cej o rodzinie corleon\u00f3w, na czele kt\u00f3rej stoi don vito corleone (brando), rozgrywaj\u0105ca si\u0119 w latach 1945\u20131955. przedstawia przemian\u0119 najm\u0142odszego syna vita, michaela (pacino), z rodzinnego wyrzutka w bezwzgl\u0119dnego bossa mafii.\nwytw\u00f3rnia paramount pictures naby\u0142a za 80 tys. usd prawa do zekranizowania ksi\u0105\u017cki, jeszcze zanim ta zyska\u0142a popularno\u015b\u0107. producenci mieli problem ze znalezieniem re\u017cysera, poniewa\u017c pierwszych kilku kandydat\u00f3w nie wyrazi\u0142o zainteresowania; ostatecznie funkcj\u0119 t\u0119 przyj\u0105\u0142 coppola, co doprowadzi\u0142o do spor\u00f3w o obsad\u0119, przede wszystkim o anga\u017c brando i pacina. zdj\u0119cia kr\u0119cono g\u0142\u00f3wnie w nowym jorku i jego okolicach oraz na sycylii, a zako\u0144czono je przed czasem. muzyk\u0119 skomponowa\u0142 nino rota, za\u015b dodatkowe utwory carmine coppola.\n\u015bwiatowa premiera filmu odby\u0142a si\u0119 14 marca 1972 w loew\u2019s state theatre, a do szerokiej dystrybucji trafi\u0142 24 marca. ojciec chrzestny by\u0142 najbardziej dochodowym filmem 1972 roku, a przy przychodach rz\u0119du 250\u2013291 mln usd przez pewien czas znajdowa\u0142 si\u0119 na szczycie najbardziej dochodowych film\u00f3w wszech czas\u00f3w. spotka\u0142 si\u0119 z powszechnym uznaniem krytyk\u00f3w i widz\u00f3w, chwal\u0105cych gr\u0119 aktorsk\u0105 \u2013 przede wszystkim brando i pacina \u2013 re\u017cyseri\u0119, scenariusz, zdj\u0119cia, monta\u017c, muzyk\u0119 i spos\u00f3b, w jaki przedstawiono mafi\u0119. by\u0142 przyczynkiem do rozpocz\u0119cia karier coppoli i pacina, jak r\u00f3wnie\u017c przyczyni\u0142 si\u0119 do odrodzenia przygas\u0142ej w latach 60. kariery brando, kt\u00f3ry po premierze wyst\u0105pi\u0142 on m.in. w ostatnim tangu w pary\u017cu, supermanie i czasie apokalipsy. podczas 45. ceremonii wr\u0119czenia nagr\u00f3d ameryka\u0144skiej akademii filmowej nagrodzono go oscarami dla najlepszego filmu, aktora (brando) i scenariusza adaptowanego (puzo i coppola). dodatkowo otrzyma\u0142 siedem innych nominacji \u2013 dla pacina, caana i duvalla w kategorii \u201enajlepszy aktor drugoplanowy\u201d oraz dla coppoli za re\u017cyseri\u0119.\nojciec chrzestny uznawany jest za jeden z najlepszych i najbardziej wp\u0142ywowych film\u00f3w w historii oraz za jednego z najwybitniejszych przedstawicieli kina gangsterskiego. w 1990 biblioteka kongresu wpisa\u0142a go do national film registry \u2013 rejestru film\u00f3w buduj\u0105cych dziedzictwo kulturalne stan\u00f3w zjednoczonych \u2013 jako film \u201eznacz\u0105cy kulturowo, historycznie i estetycznie\u201d. american film institute uzna\u0142 go za drugi najlepszy film w historii ameryka\u0144skiej kinematografii (za obywatelem kane\u2019em). doczeka\u0142 si\u0119 dw\u00f3ch kontynuacji: ojciec chrzestny ii (1974) i ojciec chrzestny iii (1990).\n\n\n== fabu\u0142a ==\nna podstawie: the annotated godfather: the complete screenplay, commentary on every scene, interviews, and little-known factsrok 1945, nowy jork. vito corleone, don mafijnej rodziny, wyprawia \u015blub swojej jedynej c\u00f3rce connie, wychodz\u0105cej za carla rizziego. podczas uroczysto\u015bci odwiedza go piekarz prosz\u0105cy o przys\u0142ug\u0119, a najm\u0142odszy syn \u2013 michael \u2013 przedstawia rodzinie swoj\u0105 dziewczyn\u0119, kay adams. johnny fontane, popularny piosenkarz i chrze\u015bniak vita, prosi go o pomoc w zdobyciu roli w filmie. vito nakazuje swojemu consigliere, tomowi hagenowi, przekonanie producenta jacka woltza, \u017ceby obsadzi\u0142 johnny\u2019ego.\nzim\u0105 baron narkotykowy sollozzo proponuje vitowi zainwestowanie w narkotyki, prosz\u0105c te\u017c o ochron\u0119. ten odmawia, stwierdzaj\u0105c, \u017ce zaanga\u017cowanie si\u0119 w narkobiznes skomplikuje jego relacje z politykami. niepokoi go jednak, \u017ce sollozzo ma wsparcie rodziny tattagli\u00f3w, zleca wi\u0119c swojemu silnor\u0119kiemu \u2013 luce brasiemu \u2013 \u017ceby przy\u0142\u0105czy\u0142 si\u0119 do konkurencyjnej rodziny i szpiegowa\u0142 j\u0105. tattagliowie wietrz\u0105 podst\u0119p i zabijaj\u0105 brasiego podczas jego inauguracji. nied\u0142ugo p\u00f3\u017aniej vito zostaje postrzelony. kiedy kontrol\u0119 tymczasowo przejmuje pierworodny syn vita, sonny, sollozzo zmusza hagena, \u017ceby przekona\u0142 sonny\u2019ego do wej\u015bcia w biznes narkotykowy. sonny m\u015bci si\u0119 za \u015bmier\u0107 luki brasiego, zlecaj\u0105c zab\u00f3jstwo bruna tattaglii. michael odwiedza ojca w szpitalu, odkrywaj\u0105c, \u017ce nie jest on chroniony przez policjant\u00f3w, kt\u00f3rzy zostali przekupieni przez sollozza. udaje mu si\u0119 powstrzyma\u0107 kolejny zamach na swojego ojca, ale zostaje pobity przez skorumpowanego kapitana policji marka mccluskey\u2019ego. sollozzo i mccluskey prosz\u0105 michaela o spotkanie, \u017ceby za\u017cegna\u0107 sp\u00f3r. ten zgadza si\u0119, ale wraz z sonnym i caporegime rodziny \u2013 clemenz\u0105 \u2013 postanawiaj\u0105 pozby\u0107 si\u0119 zagro\u017cenia. clemenza ukrywa w restauracji na bronksie bro\u0144, z kt\u00f3rej michael zabija sollozza i mccluskey\u2019ego.\nw\u0142adze bior\u0105 odwet za zab\u00f3jstwo kapitana policji, a pi\u0119\u0107 rodzin wypowiada sobie otwart\u0105 wojn\u0119. michael zostaje wys\u0142any na sycyli\u0119, gdzie opiekuje si\u0119 nim dawny przyjaciel jego ojca, a fredo \u2013 \u015bredni syn vita \u2013 zostaje oddany pod opiek\u0119 moego greene\u2019a w las vegas. sonny publicznie atakuje carla i grozi mu za bicie i zn\u0119canie si\u0119 nad connie. kiedy ten ponownie napastuje jego siostr\u0119, sonny postanawia si\u0119 z nim rozprawi\u0107, ale wpada w zasadzk\u0119 na rogatkach autostrady i zostaje zabity. na sycylii michael \u017ceni si\u0119 z apolloni\u0105, ta jednak ginie nied\u0142ugo p\u00f3\u017aniej w wybuchu bomby pod\u0142o\u017conej pod jego samochodem.\nvito, zdruzgotany \u015bmierci\u0105 sonny\u2019ego i maj\u0105cy dosy\u0107 wojny, prosi o spotkanie pi\u0119ciu rodzin. zapewnia, \u017ce nie b\u0119dzie oponowa\u0142 przeciwko ich zwi\u0105zkom z narkobiznesem i nie b\u0119dzie m\u015bci\u0142 si\u0119 za \u015bmier\u0107 pierworodnego. w zamian udaje mu si\u0119 wynegocjowa\u0107 bezpiecze\u0144stwo michaela, kt\u00f3ry po powrocie do stan\u00f3w wchodzi do rodzinnego interesu i \u017ceni si\u0119 z kay, kt\u00f3ra na pocz\u0105tku lat 50. rodzi mu dw\u00f3jk\u0119 dzieci. ze wzgl\u0119du na s\u0119dziwy wiek vita i niezdolno\u015b\u0107 freda do sprawowania przyw\u00f3dztwa nad rodzin\u0105 na jej czele staje michael. vito ostrzega go, \u017ce za zab\u00f3jstwem sonny\u2019ego stoi don barzini, kt\u00f3ry b\u0119dzie pr\u00f3bowa\u0142 zabi\u0107 r\u00f3wnie\u017c jego podczas spotkania zaaran\u017cowanego przez zdradzieckiego capo corleon\u00f3w. z pomoc\u0105 vita michael przekierowuje hagena do zarz\u0105dzania operacjami w las vegas, uwa\u017caj\u0105c, \u017ce nie jest on consigliere odpowiednim na czas wojny. podczas odwiedzin w nevadzie michael odkrywa, \u017ce fredo sta\u0142 si\u0119 bardziej wierny greene\u2019owi ni\u017c w\u0142asnej rodzinie.\nw 1955 vito umiera na zawa\u0142 serca. podczas jego pogrzebu tessio prosi michaela o spotkanie z barzinim, sygnalizuj\u0105c tym swoj\u0105 zdrad\u0119 rodziny. spotkanie zostaje wyznaczone na dzie\u0144 chrztu dziecka connie. w trakcie nabo\u017ce\u0144stwa, podczas kt\u00f3rego michael jest ojcem chrzestnym siostrze\u0144ca, zab\u00f3jcy corleon\u00f3w zabijaj\u0105 don\u00f3w pi\u0119ciu rodzin, greene\u2019a i tessia. michael zmusza carla do przyznania si\u0119, \u017ce bra\u0142 udzia\u0142 w \u015bmierci sonny\u2019ego, za co skazuje go na wygnanie; podczas ucieczki m\u0119\u017cczyzna zostaje uduszony przez clemenz\u0119. connie oskar\u017ca brata o zabicie jej m\u0119\u017ca. kay pyta michaela, czy connie m\u00f3wi prawd\u0119, ten jednak zaprzecza. kiedy wychodzi z pokoju, wchodz\u0105 do niego capo, sk\u0142adaj\u0105c wyrazy uszanowania michaelowi i zwracaj\u0105c si\u0119 do niego per \u201edon corleone\u201d.\n\n\n== obsada ==\n\u017ar\u00f3d\u0142o: the new york times, american film institute\n\n\n== produkcja ==\n\n\n=== nabycie praw do ekranizacji ===\nfilm powsta\u0142 na podstawie powie\u015bci maria puza ojciec chrzestny z 1969 roku, kt\u00f3ra przez sze\u015b\u0107dziesi\u0105t siedem tygodni znajdowa\u0142a si\u0119 na li\u015bcie bestseller\u00f3w \u201ethe new york timesa\u201d, w ci\u0105gu dw\u00f3ch lat sprzeda\u0142a si\u0119 w ponad dziewi\u0119ciu milionach egzemplarzy i jeszcze w kilka lat po premierze pozostawa\u0142a najlepiej sprzedaj\u0105c\u0105 si\u0119 ksi\u0105\u017ck\u0105. paramount pictures dowiedzia\u0142o si\u0119 o powie\u015bci w 1967, kiedy pracownik zajmuj\u0105cy si\u0119 wyszukiwaniem ksi\u0105\u017cek potencjalnie nadaj\u0105cych si\u0119 do zekranizowania poinformowa\u0142 wicedyrektora ds. produkcji petera barta o nieuko\u0144czonym jeszcze sze\u015b\u0107dziesi\u0119ciostronicowym r\u0119kopisie puza zatytu\u0142owanym mafia. bart uzna\u0142, \u017ce jest on \u201eczym\u015b znacznie wi\u0119cej ni\u017c histori\u0105 o mafii\u201d, i zaproponowa\u0142 puzowi 12,5 tys. usd za prawa do jego zekranizowania z gwarancj\u0105 zap\u0142aty 80 tys. usd, je\u017celi uko\u0144czony projekt b\u0119dzie mo\u017cna zaadaptowa\u0107 na film. chocia\u017c agent pisarza namawia\u0142 go, \u017ceby nie przyjmowa\u0142 propozycji, pilnie potrzebuj\u0105cy pieni\u0119dzy puzo zaakceptowa\u0142 warunki wytw\u00f3rni. robert evans, jeden z prominentnych producent\u00f3w paramountu, stwierdzi\u0142, \u017ce kiedy spotka\u0142 si\u0119 z autorem w 1968 i dowiedzia\u0142 si\u0119, \u017ce potrzebuje 10 tys. usd na sp\u0142at\u0119 d\u0142ug\u00f3w hazardowych, z\u0142o\u017cy\u0142 mu ofert\u0119 na wykup praw do ekranizacji.\nw marcu 1967 paramount poinformowa\u0142 oficjalnie, \u017ce wspar\u0142 puza finansowo, \u017ceby m\u00f3g\u0142 doko\u0144czy\u0107 swoj\u0105 nast\u0119pn\u0105 ksi\u0105\u017ck\u0119 \u2013 z nadziej\u0105, \u017ce b\u0119dzie mo\u017cna j\u0105 zekranizowa\u0107. w 1969 wytw\u00f3rnia potwierdzi\u0142a, \u017ce zamierza zekranizowa\u0107 powie\u015b\u0107, za prawa do przeniesienia jej na ekran zap\u0142aci\u0142a 80 tys. usd, a premiera planowana jest na \u015bwi\u0119ta 1971. 23 marca 1970 na producenta filmu wybrano alberta s. ruddy\u2019ego, kt\u00f3ry zaimponowa\u0142 dyrektorom wytw\u00f3rni podczas rozmowy o prac\u0119, a dodatkowo znany by\u0142 z nieprzekraczania ustalonych bud\u017cet\u00f3w.\n\n\n=== wyb\u00f3r re\u017cysera ===\nevans chcia\u0142, \u017ceby ojca chrzestnego wyre\u017cyserowa\u0142 amerykanin w\u0142oskiego pochodzenia, co mia\u0142o sprawi\u0107, \u017ce film b\u0119dzie \u201ena wskro\u015b w\u0142oski\u201d. poprzedni film paramountu po\u015bwi\u0119cony mafii, braterstwo (1968), wypad\u0142 bardzo s\u0142abo w box offisie. zdaniem evansa przyczyn\u0105 tego by\u0142 brak os\u00f3b w\u0142oskiego pochodzenia tak w obsadzie, jak i w\u015br\u00f3d realizator\u00f3w \u2013 w\u0142oskich korzeni nie mieli ani re\u017cyser martin ritt, ani graj\u0105cy g\u0142\u00f3wn\u0105 rol\u0119 kirk douglas. pierwotnie wytw\u00f3rnia chcia\u0142a obsadzi\u0107 jako re\u017cysera sergia leonego, ten jednak odrzuci\u0142 propozycj\u0119, chc\u0105c nakr\u0119ci\u0107 sw\u00f3j w\u0142asny film gangsterski \u2013 dawno temu w ameryce. nast\u0119pnie zwr\u00f3cono si\u0119 do petera bogdanovicha, ten jednak nie by\u0142 zainteresowany nakr\u0119ceniem filmu mafijnego. w p\u00f3\u017aniejszym czasie propozycj\u0119 wyre\u017cyserowania ojca chrzestnego odrzucili r\u00f3wnie\u017c peter yates, richard brooks, arthur penn, costa-gavras i otto preminger. bart zaproponowa\u0142 w ko\u0144cu evansowi francisa forda coppol\u0119 \u2013 re\u017cysera maj\u0105cego w\u0142oskie pochodzenie, a mog\u0105cego pracowa\u0107 za niewielk\u0105 ga\u017c\u0119 i przy niewielkim bud\u017cecie, nie mia\u0142 bowiem du\u017cego pola do negocjacji po pora\u017cce swojego poprzedniego filmu \u2013 ludzi z deszczu. coppola pierwotnie odrzuci\u0142 propozycj\u0119, uwa\u017caj\u0105c ksi\u0105\u017ck\u0119 za marn\u0105 i nastawion\u0105 na tani\u0105 sensacj\u0119, okre\u015bli\u0142 j\u0105 nawet mianem \u201etandety\u201d. nale\u017c\u0105ce do coppoli studio american zoetrope by\u0142o w tym czasie jednak winne 400 tys. usd wytw\u00f3rni warner bros. za przekroczenie bud\u017cetu thx 1138; w zwi\u0105zku ze s\u0142ab\u0105 sytuacj\u0105 finansow\u0105 i za namow\u0105 znajomych oraz rodziny, ostatecznie postanowi\u0142 wyre\u017cyserowa\u0107 film. jego anga\u017c oficjalnie og\u0142oszono 28 wrze\u015bnia 1970; coppola zgodzi\u0142 si\u0119 na ga\u017c\u0119 w wysoko\u015bci 125 tys. usd i sze\u015bcioprocentowy udzia\u0142 w zyskach. po ponownym zapoznaniu si\u0119 z ksi\u0105\u017ck\u0105 coppola znalaz\u0142 w niej g\u0142\u0119bszy sens i postanowi\u0142, \u017ce ojciec chrzestny nie b\u0119dzie filmem o zorganizowanej przest\u0119pczo\u015bci, a stanowi\u0105c\u0105 metafor\u0119 kapitalizmu w ameryce kronik\u0105 rodzinn\u0105.\n\n\n==== coppola i paramount ====\nbezpo\u015brednio przed zrealizowaniem ojca chrzestnego paramount do\u015bwiadczy\u0142 ma\u0142o udanego okresu. poza braterstwem r\u00f3wnie\u017c inne filmy wyprodukowane b\u0105d\u017a wsp\u00f3\u0142produkowane przez wytw\u00f3rni\u0119 \u2013 w tym urocza lili (1970), pomaluj sw\u00f3j w\u00f3z (1969) i waterloo (1970) \u2013 nie odnios\u0142y spodziewanego sukcesu, chocia\u017c kosztowa\u0142y znacznie wi\u0119cej, ni\u017c wst\u0119pnie zak\u0142adano. pierwotnie bud\u017cet filmu mia\u0142 zamkn\u0105\u0107 si\u0119 w kwocie 2,5 mln usd, jednak wobec rosn\u0105cej popularno\u015bci powie\u015bci puza coppola wnioskowa\u0142 o jego zwi\u0119kszenie, co ostatecznie si\u0119 uda\u0142o. kierownictwo paramountu chcia\u0142o, \u017ceby akcja osadzona by\u0142a we wsp\u00f3\u0142czesnym kansas city, a zdj\u0119cia realizowane w studiu filmowym nale\u017c\u0105cym do wytw\u00f3rni, co mia\u0142o zminimalizowa\u0107 koszty. coppola chcia\u0142, \u017ceby film by\u0142 osadzony w tym samym miejscu i czasie, co powie\u015b\u0107 \u2013 w nowym jorku lat 40. i 50.; argumentowa\u0142 to wa\u017cnymi w\u0105tkami pojawiaj\u0105cymi si\u0119 w ksi\u0105\u017cce, takimi jak s\u0142u\u017cba michaela w wojsku, narodziny korporacyjnej ameryki i przedstawienie kraju bezpo\u015brednio po zako\u0144czeniu ii wojny \u015bwiatowej. raz jeszcze wytw\u00f3rnia przysta\u0142a na jego pro\u015bby ze wzgl\u0119du na popularno\u015b\u0107 ksi\u0105\u017cki, zezwalaj\u0105c na zdj\u0119cia w nowym jorku i na sycylii.\ncharles bluhdorn z kierownictwa konglomeratu gulf+western, do kt\u00f3rego nale\u017ca\u0142 w\u00f3wczas paramount, by\u0142 zdenerwowany na coppol\u0119, kt\u00f3ry pomimo licznych pr\u00f3b ekranowych i casting\u00f3w nadal nie obsadzi\u0142 znacznej liczby r\u00f3l. ze wzgl\u0119du na niezdecydowanie re\u017cysera i jego konflikty z wytw\u00f3rni\u0105 produkcja nied\u0142ugo p\u00f3\u017aniej zacz\u0119\u0142a si\u0119 op\u00f3\u017ania\u0107, co kosztowa\u0142o studio ok. 40 tys. usd dziennie. ze wzgl\u0119du na rosn\u0105ce koszty produkcji bud\u017cetu zacz\u0105\u0142 osobi\u015bcie dogl\u0105da\u0107 \u00f3wczesny wiceprezes paramountu jack ballard, a coppola stwierdzi\u0142, \u017ce ka\u017cdego dnia zdj\u0119\u0107 czu\u0142, \u017ce mo\u017ce zosta\u0107 zwolniony ze wzgl\u0119du na wiele jego decyzji, z kt\u00f3rych wytw\u00f3rnia nie by\u0142a zadowolona. mia\u0142 \u015bwiadomo\u015b\u0107, \u017ce evans poprosi\u0142 eli\u0119 kazana o zmian\u0119 na stanowisku re\u017cysera coppoli, kt\u00f3rego uznawa\u0142 za niedostatecznie do\u015bwiadczonego, \u017ceby m\u00f3c podo\u0142a\u0107 rosn\u0105cej skali produkcji. coppola by\u0142 r\u00f3wnie\u017c przekonany, \u017ce monta\u017cysta aram avakian i drugi re\u017cyser steve kestner spiskuj\u0105 przeciwko niemu, chc\u0105c doprowadzi\u0107 do jego zwolnienia. avakian \u017cali\u0142 si\u0119 evansowi, \u017ce nie mo\u017ce skutecznie montowa\u0107 scen, poniewa\u017c nie nakr\u0119cono dostatecznie du\u017co materia\u0142u. kiedy re\u017cyser przedstawi\u0142 producentowi przygotowany dot\u0105d materia\u0142, ten by\u0142 zadowolony z jego jako\u015bci i zezwoli\u0142 coppoli na zwolnienie avakiana i kestnera. w p\u00f3\u017aniejszym czasie coppola stwierdzi\u0142, \u017ce \u201eniczym ojciec chrzestny przedwcze\u015bnie zwolni\u0142 tych, kt\u00f3rzy mu zagra\u017cali\u201d. dodatkowo brando zagrozi\u0142, \u017ce odejdzie z projektu, je\u017celi coppola zostanie zwolniony. paramount chcia\u0142, \u017ceby film spodoba\u0142 si\u0119 szerszej widowni, dlatego zasugerowa\u0142 re\u017cyserowi, \u017ce zatrudni \u201especjalist\u0119 od przemocy\u201d, kt\u00f3ry zajmie si\u0119 tym, \u017ceby ca\u0142o\u015b\u0107 by\u0142a bardziej ekscytuj\u0105ca dla widz\u00f3w. \u017ceby zadowoli\u0107 studio, coppola doda\u0142 kilka scen z przemoc\u0105, w tym m.in. t\u0119, w kt\u00f3rej connie t\u0142ucze naczynia, dowiedziawszy si\u0119 o zdradzie m\u0119\u017ca.\n\n\n=== scenariusz ===\n14 kwietnia 1970 ujawniono, \u017ce puzo zosta\u0142 zatrudniony jako wsp\u00f3\u0142scenarzysta filmu, za co otrzyma\u0142 100 tys. usd i procentowy udzia\u0142 w zyskach z jego dystrybucji. coppola chcia\u0142 zachowa\u0107 wierno\u015b\u0107 ksi\u0105\u017cce, st\u0105d \u017ceby g\u0142\u00f3wnymi motywami ekranizacji by\u0142y kultura, w\u0142adza i rodzina, podczas gdy puzo chcia\u0142 zachowa\u0107 inne aspekty swojej powie\u015bci. 10 sierpnia 1970 uko\u0144czy\u0142 stupi\u0119\u0107dziesi\u0119ciostronicowy szkic. kiedy na re\u017cysera wybrano coppol\u0119, obaj pracowali nad scenariuszem, jednak ka\u017cdy samodzielnie \u2013 puzo w los angeles, a coppola w san francisco. coppola robi\u0142 notatki dotycz\u0105ce poszczeg\u00f3lnych scen z ksi\u0105\u017cki, zapisuj\u0105c dominuj\u0105ce w nich motywy i oceniaj\u0105c, czy powinny znale\u017a\u0107 si\u0119 w filmie, oraz pomys\u0142y na to, jak mo\u017cna wykorzysta\u0107 i przedstawi\u0107 je w adaptacji, \u017ceby by\u0142y zgodne z w\u0142osk\u0105 kultur\u0105. obaj pozostawali ze sob\u0105 w kontakcie, oceniaj\u0105c, co powinno znale\u017a\u0107 si\u0119 w ostatecznej wersji, a co nale\u017cy z niej usun\u0105\u0107. druga, stusiedemdziesi\u0119ciotrzystronicowa wersja scenariusza, zosta\u0142a uko\u0144czona 1 marca 1971, za\u015b ostateczna, skr\u00f3cona do stu sze\u015b\u0107dziesi\u0119ciu trzech stron \u2013 a mimo to wci\u0105\u017c licz\u0105ca ponad czterdzie\u015bci wi\u0119cej, ni\u017c domaga\u0142 si\u0119 paramount \u2013 29 marca. podczas kr\u0119cenia coppola opiera\u0142 si\u0119 na notatkach, kt\u00f3re sporz\u0105dzi\u0142 na podstawie ostatecznej wersji scenariusza. niekt\u00f3re sceny, przede wszystkim ta z vitem i michaelem w ogrodzie, zosta\u0142y napisane przez niewymienionego w napisach roberta towne\u2019a. pomimo uko\u0144czenia trzeciej wersji scenariusza w momencie rozpocz\u0119cia zdj\u0119\u0107 nie uko\u0144czono jeszcze wszystkich scen, przez co pisano je ju\u017c podczas produkcji.\nitalian-american civil rights league, na czele kt\u00f3rej sta\u0142 gangster joseph colombo, twierdzi\u0142a, \u017ce film podkre\u015bla stereotypy na temat amerykan\u00f3w w\u0142oskiego pochodzenia, domagaj\u0105c si\u0119 usuni\u0119cia ze scenariusza s\u0142\u00f3w \u201emafia\u201d i \u201ecosa nostra\u201d. wnioskowano r\u00f3wnie\u017c, \u017ceby wszystkie premierowe dochody przekaza\u0107 lidze, kt\u00f3ra przeznaczy je na budow\u0119 nowego szpitala. wed\u0142ug coppoli w scenariuszu puza s\u0142owo \u201emafia\u201d pojawia\u0142o si\u0119 zaledwie dwukrotnie, a \u201ecosa nostra\u201d w og\u00f3le; sporne s\u0142owo zosta\u0142o ostatecznie usuni\u0119te i zast\u0105pione innym, nie wp\u0142ywaj\u0105cym na sens historii, dzi\u0119ki czemu liga ostatecznie zaakceptowa\u0142a scenariusz. nied\u0142ugo wcze\u015bniej zniszczono samoch\u00f3d ruddy\u2019ego, w kt\u00f3rym wybito szyby, a na desce rozdzielczej pozostawiono li\u015bcik: \u201ewstrzymaj produkcj\u0119 filmu, bo po\u017ca\u0142ujesz\u201d.\n\n\n=== casting ===\n\npuzo od samego pocz\u0105tku nalega\u0142, \u017ceby vita corleonego zagra\u0142 marlon brando, do kt\u00f3rego wys\u0142a\u0142 list ze stwierdzeniem, \u017ce jest on \u201ejedynym aktorem mog\u0105cym zagra\u0107 ojca chrzestnego\u201d. kierownictwo paramountu nie chcia\u0142o jednak zgodzi\u0107 si\u0119 na zaanga\u017cowanie aktora \u2013 po cz\u0119\u015bci ze wzgl\u0119du na s\u0142abe wyniki jego poprzednich film\u00f3w, a po cz\u0119\u015bci ze wzgl\u0119du na jego porywczy temperament. coppola sk\u0142ania\u0142 si\u0119 ku brando b\u0105d\u017a laurensie olivierze; agent tego drugiego poinformowa\u0142, \u017ce aktor odmawia udzia\u0142u w filmie ze wzgl\u0119du na chorob\u0119, chocia\u017c jeszcze w tym samym roku wyst\u0105pi\u0142 w detektywie. studio naciska\u0142o na zaanga\u017cowanie ernesta borgnine\u2019a; innymi kandydatami byli george c. scott, richard conte, anthony quinn i orson welles \u2013 ten ostatni by\u0142 faworytem paramountu.\npo miesi\u0105cach rozm\u00f3w pomi\u0119dzy coppol\u0105 a paramountem rozwa\u017cano ju\u017c jedynie kandydatury brando i borgnine\u2019a; prezes wytw\u00f3rni, stanley jaffe, domaga\u0142 si\u0119, \u017ceby brando wzi\u0105\u0142 udzia\u0142 w przes\u0142uchaniu. coppola, nie chc\u0105c urazi\u0107 aktora, poinformowa\u0142 go, \u017ce we\u017amie udzia\u0142 w te\u015bcie sprz\u0119tu, kt\u00f3ry zaaran\u017cowany zosta\u0142 w kalifornijskiej rezydencji brando. przygotowuj\u0105c si\u0119 do rzekomego testu, brando wsadzi\u0142 sobie do ust bawe\u0142niane waciki, a \u017ceby przyciemni\u0107 w\u0142osy, na\u0142o\u017cy\u0142 na nie past\u0119 do but\u00f3w, podwin\u0105\u0142 ko\u0142nierz. ostatecznie kierownictwo paramountu by\u0142o pod wra\u017ceniem zaanga\u017cowania brando i pozwoli\u0142o na jego zatrudnienie, je\u017celi zgodzi si\u0119 na ni\u017csz\u0105 ga\u017c\u0119 i podpisze zobowi\u0105zanie, \u017ce jego zachowanie nie przyczyni si\u0119 do op\u00f3\u017anie\u0144 w realizacji zdj\u0119\u0107. na procencie od zysk\u00f3w z dystrybucji filmu brando zarobi\u0142 1,6 mln usd.\ncoppola od samego pocz\u0105tku chcia\u0142, \u017ceby toma hagena zagra\u0142 robert duvall, kt\u00f3ry otrzyma\u0142 rol\u0119 po castingach, w kt\u00f3rych udzia\u0142 wzi\u0119\u0142o te\u017c kilku innych aktor\u00f3w. popularny w\u00f3wczas piosenkarz al martino dowiedzia\u0142 si\u0119 o johnnym fontanie od znajomego, kt\u00f3ry przeczyta\u0142 ksi\u0105\u017ck\u0119 i stwierdzi\u0142, \u017ce pomi\u0119dzy fontane\u2019em a martinem jest znaczne podobie\u0144stwo. piosenkarz skontaktowa\u0142 si\u0119 z ruddym, kt\u00f3ry zgodzi\u0142 si\u0119, \u017ceby zagra\u0142 t\u0119 posta\u0107. kiedy na re\u017cysera wybrano coppol\u0119, zwolni\u0142 on martina i obsadzi\u0142 w roli piosenkarza vica damonego. martino stwierdzi\u0142, \u017ce zg\u0142osi\u0142 si\u0119 w tej sprawie do swojego ojca chrzestnego, a zarazem przest\u0119pczego bossa russella bufalina, ten zaaran\u017cowa\u0142 publikacj\u0119 serii artyku\u0142\u00f3w, w kt\u00f3rych twierdzono, \u017ce coppola nie wiedzia\u0142 o wcze\u015bniejszym obsadzeniu martina. damone ostatecznie zrezygnowa\u0142 z roli, nie chc\u0105c nara\u017ca\u0107 si\u0119 mafii \u2013 tym bardziej, \u017ce ga\u017ca by\u0142a niewielka \u2013 a rol\u0119 johnny\u2019ego fontane\u2019a otrzyma\u0142 ostatecznie martino.\nw pauliego gatta pierwotnie wcieli\u0107 mia\u0142 si\u0119 robert de niro, kt\u00f3ry bra\u0142 udzia\u0142 r\u00f3wnie\u017c w castingu do roli sonny\u2019ego. kiedy al pacino zrezygnowa\u0142 z gangu, kt\u00f3ry nie umia\u0142 strzela\u0107 (1971) na rzecz ojca chrzestnego, de niro wzi\u0105\u0142 udzia\u0142 w castingu do gangu i otrzyma\u0142 do niego anga\u017c, rezygnuj\u0105c z udzia\u0142u w projekcie coppoli. po rezygnacji de nira rol\u0119 gatta otrzyma\u0142 johnny martino. coppola w roli kay adams obsadzi\u0142 diane keaton ze wzgl\u0119du na jej reputacj\u0119 ekscentryczki. john cazale zosta\u0142 obsadzony w roli freda corleonego po tym, jak coppola zobaczy\u0142 go w jednej z offbroadwayowskich produkcji. gianni russo otrzyma\u0142 rol\u0119 carla rizziego po przes\u0142uchaniu, w kt\u00f3rym zagra\u0142 scen\u0119 k\u0142\u00f3tni pomi\u0119dzy rizzim a connie.\nna kr\u00f3tko przed rozpocz\u0119ciem zdj\u0119\u0107, planowanym na koniec marca 1971, nadal nie obsadzono roli michaela corleonego. kierownictwo studia nalega\u0142o na zaanga\u017cowanie popularnego aktora \u2013 warrena beatty\u2019ego albo roberta redforda. producent robert evans optowa\u0142 za ryanem o\u2019nealem, kt\u00f3ry by\u0142 na fali popularno\u015bci po sukcesie love story. osobistym faworytem coppoli by\u0142 pacino \u2013 re\u017cyser chcia\u0142 do tej roli ma\u0142o znanego amerykanina w\u0142oskiego pochodzenia, a pacino idealnie wpisywa\u0142 si\u0119 w jego wyobra\u017cenia; studio uwa\u017ca\u0142o jednak, \u017ce aktor jest zbyt niski do roli michaela. do roli przes\u0142uchiwani byli te\u017c dustin hoffman, martin sheen i james caan. rol\u0119 zaproponowano r\u00f3wnie\u017c burtowi reynoldsowi, jednak brando zagrozi\u0142, \u017ce w przypadku zaanga\u017cowania go zrezygnuje z projektu, przez co reynolds odrzuci\u0142 propozycj\u0119. jack nicholson nie przyj\u0105\u0142 roli, twierdz\u0105c, \u017ce powinien zagra\u0107 j\u0105 amerykanin w\u0142oskiego pochodzenia. caan spodoba\u0142 si\u0119 kierownictwu paramountu i zosta\u0142 obsadzony w roli michaela, podczas gdy sonny\u2019ego zagra\u0107 mia\u0142 carmine caridi. pomimo tego coppola nadal nalega\u0142 na zaanga\u017cowanie pacina; evans ostatecznie zgodzi\u0142 si\u0119 pod warunkiem, \u017ce caan zagra sonny\u2019ego. evans wola\u0142 w tej roli o kilkana\u015bcie centymetr\u00f3w ni\u017cszego od cardiego caana, kt\u00f3ry wzrostem zbli\u017cony by\u0142 do pacina, co lepiej wygl\u0105da\u0142o przed kamer\u0105. w momencie przyj\u0119cia roli michaela pacino mia\u0142 ju\u017c podpisany kontrakt z metro-goldwyn-mayer na wyst\u0119p w gangu, kt\u00f3ry nie umia\u0142 strzela\u0107, jednak obu studiom uda\u0142o si\u0119 osi\u0105gn\u0105\u0107 porozumienie, a paramount ostatecznie podpisa\u0142 kontrakt z pacinem na trzy tygodnie przed rozpocz\u0119ciem zdj\u0119\u0107.\ncoppola w kilku rolach obsadzi\u0142 cz\u0142onk\u00f3w swojej rodziny: jego siostra, talia shire, zagra\u0142a connie; jego c\u00f3rka sofia michaela francisa rizziego, syna connie i carla, a jego ojciec, carmine coppola, epizodyczn\u0105 rol\u0119 pianisty. w filmie jako staty\u015bci pojawili si\u0119 te\u017c jego \u017cona, matka i dw\u00f3ch syn\u00f3w. pomniejsze role, np. luki brasiego, obsadzono ju\u017c po rozpocz\u0119ciu zdj\u0119\u0107.\n\n\n=== okres zdj\u0119ciowy ===\nprzed rozpocz\u0119ciem zdj\u0119\u0107 aktorzy przeszli dwutygodniowy okres przygotowa\u0144 do r\u00f3l, obejmuj\u0105cy m.in. obiad, podczas kt\u00f3rego wszyscy musieli wciela\u0107 si\u0119 w swoje postacie. zdj\u0119cia rozpocz\u0119\u0142y si\u0119 29 marca 1971, a pierwsz\u0105 nakr\u0119con\u0105 scen\u0105 by\u0142a ta, w kt\u00f3rej michael i kay wychodz\u0105 ze sklepu po kupieniu bo\u017conarodzeniowych prezent\u00f3w. dzie\u0144 ten wybrano, poniewa\u017c wed\u0142ug prognozy pogody mia\u0142 wtedy pada\u0107 \u015bnieg, jednak wobec jego braku zastosowano armatki \u015bniegowe. g\u0142\u00f3wne zdj\u0119cia w nowym jorku zako\u0144czono 2 lipca 1971, po czym coppola poprosi\u0142 o trzytygodniow\u0105 przerw\u0119 przed wylotem na sycyli\u0119. ze wzgl\u0119du na realizowane w terminie zdj\u0119cia, paramount wyznaczy\u0142 dat\u0119 premiery filmu na pocz\u0105tek 1972 roku.\n\noperator gordon willis pierwotnie odrzuci\u0142 propozycj\u0119 pracy przy ojcu chrzestnym, uwa\u017caj\u0105c produkcj\u0119 za \u201echaotyczn\u0105\u201d. kiedy jednak przyj\u0105\u0142 ofert\u0119, wraz z coppol\u0105 postanowili, \u017ce nie b\u0119d\u0105 wykorzystywa\u0107 \u017cadnych wsp\u00f3\u0142czesnych urz\u0105dze\u0144 filmowych, \u015bmig\u0142owc\u00f3w czy soczewek przybli\u017caj\u0105cych, a kr\u0119ci\u0107 b\u0119d\u0105 w \u201eformacie tableau\u201d, \u017ceby film sprawia\u0142 wra\u017cenie ogl\u0105dania obrazu. willis intensywnie korzysta\u0142 z cieni i \u015bwiate\u0142 o niskim nat\u0119\u017ceniu, \u017ceby odda\u0107 rozw\u00f3j psychologiczny postaci. wraz z coppol\u0105 zgodzili si\u0119, \u017ceby sceny utrzymane w ciemnej i jasnej tonacji wzajemnie oddzia\u0142ywa\u0142y na siebie przez ca\u0142y film, ca\u0142o\u015b\u0107 zosta\u0142a te\u017c celowo niedo\u015bwietlona, \u017ceby nada\u0107 jej \u201e\u017c\u00f3\u0142tego tonu\u201d. sceny rozgrywaj\u0105ce si\u0119 na sycylii kr\u0119cono w taki spos\u00f3b, \u017ceby podkre\u015bli\u0107 tereny pozamiejskie, dzi\u0119ki czemu mia\u0142y by\u0107 \u201e\u0142agodniejsze i bardziej romantyczne\u201d ni\u017c te rozgrywaj\u0105ce si\u0119 w nowym jorku.\n\njedna z najbardziej szokuj\u0105cych scen w filmie przedstawia prawdziw\u0105 odci\u0119t\u0105 ko\u0144sk\u0105 g\u0142ow\u0119. wed\u0142ug jednych \u017ar\u00f3de\u0142 kr\u0119cono j\u0105 w willi beverly estate w los angeles, a wed\u0142ug innych w sands point preserve na long island. coppola zosta\u0142 skrytykowany za t\u0119 scen\u0119, chocia\u017c g\u0142ow\u0119 do jej nakr\u0119cenia nabyto od firmy produkuj\u0105cej karm\u0119 dla ps\u00f3w, kt\u00f3ra zabi\u0142aby konia bez wzgl\u0119du na to, czy g\u0142owy u\u017cyto by w filmie, czy nie. kr\u0119cenie sceny \u015bmierci sonny\u2019ego rozpocz\u0119to 22 czerwca na pasie startowym w bazie wojskowej mitchel field w uniondale, na kt\u00f3rym ustawiono punkty poboru op\u0142at, bariery energoch\u0142onne i billboardy. w prowadzonym przez posta\u0107 lincolnie continentalu z 1941 wywiercono otwory, kt\u00f3re mia\u0142y imitowa\u0107 dziury po kulach. kr\u0119cenie sceny zaj\u0119\u0142o trzy dni, a bud\u017cet na jej zrealizowanie wyni\u00f3s\u0142 ponad 100 tys. usd.\nzgodnie z \u017cyczeniem re\u017cysera, wi\u0119kszo\u015b\u0107 \u2013 prawie dziewi\u0119\u0107dziesi\u0105t procent \u2013 scen nagrano w nowym jorku i jego okolicach, \u0142\u0105cznie w ponad stu dwudziestu r\u00f3\u017cnych miejscach. kilka nakr\u0119cono w studiu filmways na wschodnim harlemie, pozosta\u0142e w kalifornii albo na sycylii. scen rozgrywaj\u0105cych si\u0119 w las vegas nie nagrywano w nevadzie ze wzgl\u0119du na ograniczony bud\u017cet. sceny na sycylii kr\u0119cono w gminach savoca i forza d\u2019agr\u00f2. w scenie wesela otwieraj\u0105cej film, kr\u0119conej w okolicach staten island, pojawia si\u0119 blisko siedmiuset pi\u0119\u0107dziesi\u0119ciu miejscowych jako staty\u015bci. za dom corleon\u00f3w, w kt\u00f3rym odbywa\u0142o si\u0119 r\u00f3wnie\u017c wesele, pos\u0142u\u017cy\u0142a posiad\u0142o\u015b\u0107 przy longfellow avenue 110 w dzielnicy todt hill, wok\u00f3\u0142 kt\u00f3rej na czas zdj\u0119\u0107 wzniesiono styropianowe ogrodzenie. budynek, w kt\u00f3rym mie\u015bci\u0142a si\u0119 firma importuj\u0105ca oliw\u0119, b\u0119d\u0105ca przykrywk\u0105 dla prawdziwej dzia\u0142alno\u015bci rodziny, znajduje si\u0119 na manhatta\u0144skiej mott street.\nzdj\u0119cia zako\u0144czy\u0142y si\u0119 7 sierpnia, a w postprodukcji skoncentrowano si\u0119 przede wszystkim na zmontowaniu ca\u0142ego materia\u0142u do akceptowalnej d\u0142ugo\u015bci. re\u017cyser i producenci dodawali i usuwali nakr\u0119cone sceny b\u0105d\u017a odpowiednio je skracali. we wrze\u015bniu przedstawiono pierwsz\u0105 surow\u0105 wersj\u0119 w ca\u0142o\u015bci zmontowanego filmu. z ostatecznej wersji usuni\u0119to wiele scen po\u015bwi\u0119conych sonny\u2019emu, poniewa\u017c nie popycha\u0142y one fabu\u0142y do przodu. w listopadzie coppola i ruddy byli na p\u00f3\u0142metku prac; kwesti\u0105 sporn\u0105 pozostaje, kto dok\u0142adnie bra\u0142 udzia\u0142 w dyskusjach odno\u015bnie do ostatecznej wersji filmu. paramountowi zmontowany film przedstawiono w grudniu 1971 i styczniu 1972.\n\n\n== muzyka ==\ndo napisania muzyki coppola zatrudni\u0142 w\u0142oskiego kompozytora nina rot\u0119, kt\u00f3ry skomponowa\u0142 m.in. kultowy motyw \u201elove theme from the godfather\u201d. pisz\u0105c muzyk\u0119, rota opiera\u0142 si\u0119 na wydarzeniach i postaciach przedstawionych w filmie. na potrzeby ojca chrzestnego wykorzysta\u0142 fragmenty swojej \u015bcie\u017cki d\u017awi\u0119kowej do w\u0142oskiego filmu fortunella z 1958, \u017ceby podkre\u015bli\u0107 w\u0142osko\u015b\u0107 produkcji oraz jej tragiczny charakter. wed\u0142ug evansa skomponowana przez rot\u0119 muzyka by\u0142a \u201eintelektualna\u201d i nie chcia\u0142, \u017ceby pojawi\u0142a si\u0119 w filmie, coppoli uda\u0142o si\u0119 go jednak do niej przekona\u0107. wed\u0142ug re\u017cysera, muzyka roty nadawa\u0142a ca\u0142o\u015bci jeszcze bardziej w\u0142oskiego klimatu. ojciec coppoli, carmine, skomponowa\u0142 kilka dodatkowych utwor\u00f3w, przede wszystkim muzyk\u0119 przygrywaj\u0105c\u0105 go\u015bciom na weselu.\njako muzyk\u0119 pojawiaj\u0105c\u0105 si\u0119 w tle wykorzystano m.in. utw\u00f3r \u201ec\u2019\u00e8 la luna mezzo mare\u201d i ari\u0119 cherubina \u201enon so pi\u00f9 cosa son\u201d z wesela figara. \u015bcie\u017cka d\u017awi\u0119kowa do filmu zosta\u0142a wydana przez paramount records w 1971 p\u0142ycie winylowej, a przez geffen records na p\u0142ycie kompaktowej w 1991 oraz w 2005 w formie cyfrowej. na album ze \u015bcie\u017ck\u0105 d\u017awi\u0119kow\u0105 sk\u0142ada si\u0119 nieco ponad 31 minut kompozycji roty oraz dodatkowe utwory, w kt\u00f3rych udzia\u0142 mieli coppola, johnny farrow i marty symes. serwis allmusic wystawi\u0142 albumowi ocen\u0119 , a recenzent zach curd uzna\u0142 go za \u201emroczn\u0105, niepokoj\u0105c\u0105 i eleganck\u0105 \u015bcie\u017ck\u0119 d\u017awi\u0119kow\u0105\u201d. recenzent filmtracks stwierdzi\u0142, \u017ce rocie uda\u0142o si\u0119 idealnie dopasowa\u0107 muzyk\u0119 do najwa\u017cniejszych motyw\u00f3w filmu.\n\n\n== dystrybucja ==\n\n\n=== kinowa ===\n\u015bwiatowa premiera ojca chrzestnego odby\u0142a si\u0119 w nowojorskim loew\u2019s state theatre 14 marca 1972 \u2013 blisko trzy miesi\u0105ce po pierwotnie planowanym terminie, przypadaj\u0105cym na \u015bwi\u0119ta 1971. zyski z premiery przeznaczono na organizacj\u0119 the boys club of new york. jeszcze przed premier\u0105 film zarobi\u0142 oko\u0142o 15 mln usd, poniewa\u017c prawa do jego wy\u015bwietlania zam\u00f3wi\u0142o ponad 400 kin. 15 marca rozpocz\u0119to pokazy w pi\u0119ciu wybranych kinach w nowym jorku, 17 marca w imperial theatre w toronto, a 22 marca w dw\u00f3ch kinach w los angeles. do kin w ca\u0142ych stanach zjednoczonych film trafi\u0142 24 marca; po pi\u0119ciu dniach wy\u015bwietlany by\u0142 \u0142\u0105cznie w trzystu szesnastu kinach. w polsce film trafi\u0142 do kin w trzecim kwartale 1974. do ko\u0144ca roku obejrza\u0142o go ponad 5,7 mln widz\u00f3w podczas 18,2 tys. seans\u00f3w, co dawa\u0142o widowni\u0119 przekraczaj\u0105c\u0105 300 os\u00f3b na seans, a \u0142\u0105cznie ponad 7,7 mln.\n\n\n=== domowa i telewizyjna ===\nprawa do telewizyjnej emisji filmu naby\u0142a stacja nbc za 10 mln usd. ojciec chrzestny zosta\u0142 premierowo wyemitowany w ameryka\u0144skiej telewizji w dw\u00f3ch cz\u0119\u015bciach, odpowiednio 16 i 18 listopada 1974, z niewielkimi zmianami wzgl\u0119dem wersji kinowej. wed\u0142ug danych nielsen media research emisja cieszy\u0142a si\u0119 dobr\u0105 ogl\u0105dalno\u015bci\u0105, zwi\u0119kszaj\u0105c zainteresowanie maj\u0105cym mie\u0107 premier\u0119 nieca\u0142y miesi\u0105c p\u00f3\u017aniej ojcem chrzestnym ii. 18 listopada 1977 nbc rozpocz\u0119\u0142a emisj\u0119 przygotowanego przez coppol\u0119 miniserialu telewizyjnego the godfather saga. sk\u0142ada\u0142y si\u0119 na niego ojciec chrzestny i ojciec chrzestny ii po\u0142\u0105czone w rozgrywaj\u0105c\u0105 si\u0119 chronologicznie ca\u0142o\u015b\u0107, uzupe\u0142nione o sceny usuni\u0119te z film\u00f3w; w wersji tej stonowano jednak przemoc, tre\u015bci seksualne i wulgarne s\u0142ownictwo. w 1981 paramount wyda\u0142 the godfather epic \u2013 miniserial w pe\u0142nej, nieugrzecznionej dla potrzeb telewizji wersji. w 1992 premier\u0119 mia\u0142a the godfather trilogy, przedstawiaj\u0105ca w kolejno\u015bci chronologicznej wydarzenia z dw\u00f3ch pierwszych film\u00f3w oraz wydanego rok wcze\u015bniej ojca chrzestnego iii.\nw 1991 premier\u0119 mia\u0142 film dokumentalny the godfather family: a look inside, w kt\u00f3rym przedstawiono materia\u0142y zza kulis wszystkich trzech cz\u0119\u015bci, wywiady z aktorami i nagrania z casting\u00f3w. w 2001 na dvd wydano kolekcj\u0119 zawieraj\u0105c\u0105 wszystkie trzy cz\u0119\u015bci wraz z komentarzem re\u017cyserskim coppoli, the godfather family: a look inside, drzewem genealogicznym corleon\u00f3w, chronologi\u0105 wydarze\u0144 oraz przemowami tw\u00f3rc\u00f3w podczas odbierania oscar\u00f3w. \n\n\n==== ojciec chrzestny: the coppola restoration ====\npodczas premierowej dystrybucji filmu oryginalne negatywy zosta\u0142y wytarte, poniewa\u017c \u017ceby sprosta\u0107 zapotrzebowaniu kin, drukowano na ich podstawie znaczn\u0105 liczb\u0119 kopii, a duplikaty zgubi\u0142y si\u0119 w archiwach paramountu. w 2006 coppola skontaktowa\u0142 si\u0119 ze stevenem spielbergiem \u2013 kt\u00f3rego studio dreamworks zosta\u0142o nied\u0142ugo wcze\u015bniej zakupione przez paramount \u2013 w sprawie odrestaurowania ojca chrzestnego. proces od\u015bwie\u017cenia filmu oraz jego kontynuacji nadzorowa\u0142 robert a. harris, a udzia\u0142 bra\u0142 w nim r\u00f3wnie\u017c willis. rozpocz\u0105\u0142 si\u0119 on w listopadzie 2006 od naprawienia negatyw\u00f3w, \u017ceby mog\u0142y zosta\u0107 zeskanowane do formatu cyfrowego, z kt\u00f3rych powsta\u0142y pliki w rozdzielczo\u015bci 4k. wszelkie ewentualne uszkodzenia i odst\u0119pstwa, jak np. utrata kolor\u00f3w, poprawiano cyfrowo, \u017ceby przywr\u00f3ci\u0107 je do stanu pierwotnego. projekt zako\u0144czono po p\u00f3\u0142tora roku prac. od\u015bwie\u017cone wersje film\u00f3w zosta\u0142y wydane przez paramount na dvd i blu-rayu 23 wrze\u015bnia 2008 pod tytu\u0142em ojciec chrzestny: the coppola restoration. dave kehr z \u201ethe new york timesa\u201d stwierdzi\u0142, \u017ce od\u015bwie\u017cona wersja przywraca \u201eblask orygina\u0142om, jakie wy\u015bwietlano w kinach\u201d. odrestaurowana trylogia zosta\u0142a pozytywnie odebrana przez krytyk\u00f3w i coppol\u0119. the coppola restoration zawiera r\u00f3wnie\u017c kilka nowych materia\u0142\u00f3w dodatkowych w wysokiej rozdzielczo\u015bci, w tym sceny usuni\u0119te czy materia\u0142y zza kulis.\nz okazji 50. rocznicy premiery filmu paramount pictures ponownie odrestaurowa\u0142 i zremasterowa\u0142 trylogi\u0119, kt\u00f3ra trafi\u0142a do ograniczonej dystrybucji kinowej. z okazji p\u00f3\u0142wiecza serii coppola stworzy\u0142 te\u017c przemontowan\u0105 wersj\u0119 cz\u0119\u015bci trzeciej; wersja ta, bli\u017csza jego pierwotnemu zamierzeniu, zosta\u0142a wydana pod tytu\u0142em ojciec chrzestny: epilog \u2013 \u015bmier\u0107 michaela corleone. wszystkie odnowione filmy zosta\u0142y wydane na blu-ray i blu-ray 4k w marcu 2022.\n\n\n== odbi\u00f3r ==\n\n\n=== box office ===\nojciec chrzestny okaza\u0142 si\u0119 przebojem kinowym, ustanawiaj\u0105cym kilka rekord\u00f3w w box offisie i b\u0119d\u0105c najbardziej dochodowym filmem 1972 roku. w pierwszym tygodniu wy\u015bwietlania w stanach zjednoczonych i kanadzie zarobi\u0142 568,8 tys. usd, znajduj\u0105c si\u0119 na pierwszym miejscu zestawienia. w ci\u0105gu pi\u0119ciu pierwszych dni dystrybucji mi\u0119dzynarodowej zarobi\u0142 6,8 mln usd, a w po\u0142\u0105czeniu z zyskami z kin ameryka\u0144skich \u2013 7,3 mln. w nast\u0119pnym tygodniu na koncie filmu znajdowa\u0142o si\u0119 ju\u017c 17,2 mln \u2013 zarabiaj\u0105c w tydzie\u0144 oko\u0142o 10 mln usd, ojciec chrzestny ustanowi\u0142 rekord czasu, w jakim uda\u0142o si\u0119 uzyska\u0107 taki przych\u00f3d. po osiemnastu tygodniach na pierwszym miejscu listy najpopularniejszych film\u00f3w w usa zarobi\u0142 101 mln, ustanawiaj\u0105c kolejny rekord \u2013 dla filmu, kt\u00f3ry w najszybszym czasie osi\u0105gn\u0105\u0142 t\u0119 granic\u0119. wed\u0142ug niekt\u00f3rych artyku\u0142\u00f3w prasowych z tamtego czasu mia\u0142 to by\u0107 pierwszy film, kt\u00f3ry zarobi\u0142 w ameryce p\u00f3\u0142nocnej 100 mln usd, w rzeczywisto\u015bci jednak rekord ten ustanowi\u0142y d\u017awi\u0119ki muzyki w 1965. po dwudziestu trzech tygodniach wy\u015bwietlania ojciec chrzestny straci\u0142 pierwsze miejsce na rzecz motyle s\u0105 wolne, w nast\u0119pnym tygodniu powr\u00f3ci\u0142 jednak na pozycj\u0119 lidera, na kt\u00f3rej znajdowa\u0142 si\u0119 jeszcze przez kolejne trzy tygodnie.\npodczas premierowych seans\u00f3w film zarobi\u0142 w usa i kanadzie \u0142\u0105cznie 81,5 mln usd; w 1973 wynik ten ur\u00f3s\u0142 do 85,7 mln, a po ograniczonej dystrybucji w 1997 \u0142\u0105cznie do 135 mln. ojciec chrzestny pokona\u0142 przemin\u0119\u0142o z wiatrem jako film, kt\u00f3ry przyni\u00f3s\u0142 dystrybutorowi najwi\u0119ksze zyski z wypo\u017cyczania kopii kinom; w 1975 nowy rekord ustanowi\u0142y szcz\u0119ki. sukces uda\u0142o powt\u00f3rzy\u0107 si\u0119 r\u00f3wnie\u017c na rynku mi\u0119dzynarodowym, na kt\u00f3rym ojciec chrzestny zarobi\u0142 \u0142\u0105cznie 142 mln usd, staj\u0105c si\u0119 na pewien czas najbardziej dochodowym filmem w historii; kilka lat p\u00f3\u017aniej ponownie rekord pobi\u0142y szcz\u0119ki. zyski z filmu by\u0142y tak du\u017ce, \u017ce ceny akcji gulf & western industries, inc., do kt\u00f3rej nale\u017ca\u0142 paramount, wzros\u0142y z 77 cent\u00f3w do 3,3 usd. po 1997 film by\u0142 wznawiany jeszcze o\u015bmiokrotnie, zarabiaj\u0105c na ca\u0142ym \u015bwiecie \u0142\u0105cznie pomi\u0119dzy 250 a 291 mln usd; po uwzgl\u0119dnieniu inflacji, ojciec chrzestny pozostaje 25. najbardziej dochodowym filmem w historii stan\u00f3w zjednoczonych.\n\n\n=== ze strony krytyk\u00f3w ===\nojciec chrzestny spotka\u0142 si\u0119 z przyt\u0142aczaj\u0105co pozytywnym odbiorem ze strony widz\u00f3w i krytyk\u00f3w, a obecnie uwa\u017cany jest za jeden z najwa\u017cniejszych film\u00f3w w historii, zw\u0142aszcza w gatunku kina gangsterskiego. w agregatorze recenzji rotten tomatoes poleca go 97% spo\u015br\u00f3d 149 recenzent\u00f3w, a \u015brednia jego ocen to 9,4/10. podsumowany zosta\u0142 jako: \u201ejeden z najwi\u0119kszych komercyjnych i krytycznych sukces\u00f3w hollywoodu, w kt\u00f3rym wszystko dzia\u0142a tak, jak powinno. nie tylko prze\u015bcign\u0105\u0142 oczekiwania, ale te\u017c sta\u0142 si\u0119 wzorem dla kinematografii ameryka\u0144skiej\u201d. w agregatorze metacritic, opieraj\u0105cym si\u0119 na \u015bredniej wa\u017conej, ma ocen\u0119 100/100 od 16 krytyk\u00f3w.\nroger ebert z \u201echicago sun-times\u201d chwali\u0142 coppol\u0119 za to, \u017ce pozosta\u0142 wierny historii przedstawionej w ksi\u0105\u017cce, w tym przede wszystkim zachowa\u0142 czas i miejsce akcji. chwali\u0142 r\u00f3wnie\u017c film za to, \u017ce potrafi \u201ewci\u0105gn\u0105\u0107\u201d widza na blisko trzy godziny, uzna\u0142 go tak\u017ce za najlepszy film 1972 roku. gene siskel z \u201echicago tribune\u201d oceni\u0142 ojca chrzestnego na , stwierdzaj\u0105c, \u017ce \u201efilm jest bardzo dobry, ale brando wcale nie jest jedynym powodem\u201d.\nwed\u0142ug andrew sarrisa z \u201ethe village voice\u201d brando wybitnie sportretowa\u0142 vita corleonego i krad\u0142 dla siebie ka\u017cd\u0105 scen\u0119, w kt\u00f3rej si\u0119 pojawia\u0142, uzna\u0142 jednak, \u017ce posta\u0107 michaela jest zbyt skoncentrowana na zem\u015bcie. chwali\u0142 tak\u017ce kreacje richarda castellana, roberta duvalla i jamesa caana. pauline kael z \u201ethe new yorkera\u201d stwierdzi\u0142a, \u017ce \u201eojciec chrzestny to najlepszy przyk\u0142ad tego, \u017ce \u015bwietny film mo\u017ce powsta\u0107 z po\u0142\u0105czenia pieni\u0119dzy i sztuki\u201d.\ndesson howe z \u201ethe washington post\u201d uzna\u0142 film za \u201eper\u0142\u0119\u201d i stwierdzi\u0142, \u017ce coppola zas\u0142uguje na wszystkie pochwa\u0142y, jakie za\u0144 otrzymuje. zdaniem vincenta canby\u2019ego z \u201ethe new york timesa\u201d coppola stworzy\u0142 \u201enajbardziej brutaln\u0105 i poruszaj\u0105c\u0105 kronik\u0119 ameryka\u0144skiego \u017cycia\u201d, kt\u00f3ra wykracza poza sw\u00f3j gatunek i zaprezentowane w nim \u015brodowisko. re\u017cyser stanley kubrick uzna\u0142, \u017ce ojciec chrzestny mo\u017ce pochwali\u0107 si\u0119 najlepsz\u0105 obsad\u0105 w historii i mo\u017ce by\u0107 najlepszym filmem wszech czas\u00f3w. jedn\u0105 z niewielu negatywnych recenzji w czasach wy\u015bwietlania filmu w kinach napisa\u0142 stanley kauffmann z \u201ethe new republic\u201d, krytykuj\u0105c charakteryzacj\u0119 brando, muzyk\u0119 roty i gr\u0119 pacina, kt\u00f3ry \u201egubi si\u0119 w zbyt trudnej dla siebie roli\u201d.\npodczas gdy wcze\u015bniejsze filmy o mafii przedstawia\u0142y gangi z perspektywy osoby z zewn\u0105trz, w ojcu chrzestnym wydarzenia przedstawiane s\u0105 z punktu widzenia gangster\u00f3w, a mafi\u0119 jako odpowied\u017a na skorumpowane spo\u0142ecze\u0144stwo. chocia\u017c rodzina corleon\u00f3w przedstawiana jest jako bardzo bogata i wp\u0142ywowa, w \u017cadnej scenie nie zostaj\u0105 przedstawione \u015brodki, kt\u00f3re jej to zapewniaj\u0105 \u2013 prostytucja, hazard, lichwiarstwo i inne formy nielegalnego zdobywania pieni\u0119dzy. zdaniem george\u2019a de stefana osadzenie ca\u0142o\u015bci w kontrkulturze przest\u0119pczej pozwala na bezpardonow\u0105 stereotypizacj\u0119 p\u0142ci (np. vito ka\u017c\u0105cy szlochaj\u0105cemu johnny\u2019emu fontane\u2019owi \u201ezachowywa\u0107 si\u0119 jak m\u0119\u017cczyzna\u201d), co stanowi wa\u017cny aspekt filmu.\nw recenzji napisanej z okazji czterdziestolecia filmu, krytyk john podhoretz chwali\u0142 ojca chrzestnego jako \u201eprawdopodobnie najlepszy utw\u00f3r ameryka\u0144skiej popkultury\u201d i \u201esum\u0119 wszystkich wybitnych film\u00f3w, kt\u00f3re stworzono przed nim\u201d. ebert w podobnym czasie napisa\u0142, \u017ce \u201eniemal wszyscy zgadzaj\u0105 si\u0119, \u017ce jest to niezaprzeczalnie genialny film\u201d.\n\n\n== nagrody i wyr\u00f3\u017cnienia ==\nojciec chrzestny otrzyma\u0142 siedem dominacji do z\u0142otych glob\u00f3w \u2013 dla najlepszego film dramatycznego, najlepszego aktora drugoplanowego (caan), najlepszego aktora w dramacie (pacino i brando), najlepszej muzyki, re\u017cysera i scenariusza, ostatecznie zdobywaj\u0105c cztery: za scenariusz, muzyk\u0119, najlepszy dramat oraz dla najlepszego aktora (brando). \u015bcie\u017ck\u0119 d\u017awi\u0119kow\u0105 nina roty nagrodzono grammy w kategorii najlepszej oryginalnej muzyki filmowej.\n12 lutego 1973 og\u0142oszono nominacje do oscar\u00f3w, kt\u00f3rych ojciec chrzestny otrzyma\u0142 jedena\u015bcie: za najlepszy film, kostiumy, aktora pierwszoplanowego (brando), scenariusz adaptowany, aktora drugoplanowego (pacino, caan i duvall), monta\u017c, muzyk\u0119, re\u017cyseri\u0119 i d\u017awi\u0119k. przed rozdaniem nagr\u00f3d ameryka\u0144ska akademia filmowa zrewidowa\u0142a nominacj\u0119 dla roty, stwierdzaj\u0105c, \u017ce w \u201elove theme from the godfather\u201d wykorzystano zbyt wiele fragment\u00f3w z muzyki napisanej wcze\u015bniej do fortunelli eduarda de filippa, wobec czego nominacj\u0119 wycofano i przyznano j\u0105 johnowi addisonowi za detektywa. chocia\u017c ojciec chrzestny by\u0142 faworytem i uwa\u017cano, \u017ce zdob\u0119dzie najwi\u0119ksz\u0105 liczb\u0119 nagr\u00f3d, ostatecznie zdoby\u0142 tylko trzy \u2013 za scenariusz, dla najlepszego filmu i aktora pierwszoplanowego. brando, kt\u00f3ry dwa miesi\u0105ce wcze\u015bniej nie pojawi\u0142 si\u0119 na rozdaniu z\u0142otych glob\u00f3w, zbojkotowa\u0142 nagrody akademii i odm\u00f3wi\u0142 przyj\u0119cia oscara, b\u0119d\u0105c drugim \u2013 po george\u2019u c. scotcie w 1970 roku \u2013 aktorem, kt\u00f3ry to zrobi\u0142. zamiast tego brando wys\u0142a\u0142 na gal\u0119 aktywistk\u0119 na rzecz praw rdzennych mieszka\u0144c\u00f3w sacheen littlefeather, \u017ceby przedstawi\u0142a publiczno\u015bci pow\u00f3d jego odmowy, motywowany sposobem, w jaki przedstawiano indian p\u00f3\u0142nocnoameryka\u0144skich w hollywoodzie i telewizji. pacino tak\u017ce zbojkotowa\u0142 ceremoni\u0119, czuj\u0105c si\u0119 ura\u017cony tym, \u017ce chocia\u017c michael pojawia si\u0119 na ekranie znacznie cz\u0119\u015bciej ni\u017c vito, to brando nominowano w kategorii aktora pierwszoplanowego, a jego za rol\u0119 drugoplanow\u0105.\nfilm otrzyma\u0142 tak\u017ce pi\u0119\u0107 nominacji do nagr\u00f3d brytyjskiej akademii filmowej: za najbardziej obiecuj\u0105cy debiut aktorski w g\u0142\u00f3wnej roli (pacino), najlepsz\u0105 \u015bcie\u017ck\u0119 d\u017awi\u0119kow\u0105, najlepszego aktora drugoplanowego (duvall), pierwszoplanowego (brando) i za najlepsze kostiumy. ostatecznie ojciec chrzestny nagrodzony zosta\u0142 tylko za muzyk\u0119.\n\n\n=== lista wyr\u00f3\u017cnie\u0144 ===\n\n\n=== wyr\u00f3\u017cnienia american film institute ===\n1998: lista 100 najlepszych film\u00f3w ameryka\u0144skich na stulecie kina \u2013 3. miejsce\n2001: lista 100 najlepszych film\u00f3w trzymaj\u0105cych w napi\u0119ciu \u2013 11. miejsce\n2005: lista 100 najlepszych cytat\u00f3w filmowych:\n\u201ezamierzam z\u0142o\u017cy\u0107 mu propozycj\u0119 nie do odrzucenia\u201d \u2013 2. miejsce\n2006: lista 100 najlepszych \u015bcie\u017cek d\u017awi\u0119kowych \u2013 5. miejsce\n2007: lista 100 najlepszych film\u00f3w ameryka\u0144skich (10. rocznica) \u2013 2. miejsce\n2008: afi\u2019s 10 top 10 \u2013 1. miejsce w kategorii film gangsterski\n\n\n=== inne wyr\u00f3\u017cnienia ===\n1990: uznany za niematerialne kulturowe dziedzictwo stan\u00f3w zjednoczonych i wpisany do national film registry jako film \u201eznacz\u0105cy pod wzgl\u0119dem kulturowym, historycznym b\u0105d\u017a estetycznym\u201d.\n1992: w ankiecie re\u017cyser\u00f3w zorganizowanej dla czasopisma \u201esight & sound\u201d zaj\u0105\u0142 6. miejsce na li\u015bcie najwybitniejszych film\u00f3w wszech czas\u00f3w.\n1998: 1. miejsce na li\u015bcie najlepszych film\u00f3w wszech czas\u00f3w wg magazynu \u201etime out\u201d.\n1999: 12. miejsce na li\u015bcie 250 najlepszych film\u00f3w wszech czas\u00f3w w ankiecie krytyk\u00f3w \u201ethe village voice\u201d.\n1999: najlepszy film wszech czas\u00f3w wg \u201eentertainment weekly\u201d.\n2002: w ankiecie re\u017cyser\u00f3w na najlepszy film wszech czas\u00f3w dla \u201esight & sound\u201d pierwsza i druga cz\u0119\u015b\u0107 zajmuj\u0105 2. miejsce (za obywatelem kane\u2019em); 4. miejsce w g\u0142osowaniu krytyk\u00f3w.\n2002: 39. miejsce (wraz z ojcem chrzestnym ii) na li\u015bcie 100 najwa\u017cniejszych film\u00f3w wszech czas\u00f3w wed\u0142ug national society of film critics.\n2005: uznany za jeden ze stu najlepszych film\u00f3w minionego osiemdziesi\u0119ciolecia przez tygodnik \u201etime\u201d.\n2006: 2. miejsce na li\u015bcie 101 najlepszych scenariuszy filmowych wed\u0142ug zachodniej gildii scenarzyst\u00f3w ameryka\u0144skich (za casablanc\u0105).\n2008: 1. miejsce na li\u015bcie 500 najlepszych film\u00f3w wszech czas\u00f3w wed\u0142ug magazynu \u201eempire\u201d.\n2008: 50. miejsce na li\u015bcie 100 najlepszych film\u00f3w wed\u0142ug francuskiego magazynu \u201ecahiers du cin\u00e9ma\u201d.\n2009: 1. miejsce na li\u015bcie 10 najlepszych niejapo\u0144skich film\u00f3w wed\u0142ug magazynu \u201ekinema junpo\u201d.\n2010: 15. miejsce na li\u015bcie 25 najlepszych film\u00f3w artystycznych wed\u0142ug \u201ethe guardian\u201d.\n2012: 6. miejsce na li\u015bcie najlepiej zmontowanych film\u00f3w w rankingu cz\u0142onk\u00f3w gildii monta\u017cyst\u00f3w filmowych.\n2012: 7. miejsce na li\u015bcie najlepszych film\u00f3w wed\u0142ug re\u017cyser\u00f3w sporz\u0105dzonych dla czasopisma \u201esight & sound\u201d; w analogicznej li\u015bcie sporz\u0105dzonej przez krytyk\u00f3w miejsce 12.\n2014: 1. miejsce na li\u015bcie najlepszych film\u00f3w wszech czas\u00f3w w ankiecie \u201ethe hollywood reporter\u201d, przeprowadzonej w\u015br\u00f3d 2120 przedstawicieli bran\u017cy filmowej \u2013 studi\u00f3w, agencji aktorskich, agencji pr-owych, producent\u00f3w.\n2015: 2. miejsce na li\u015bcie 100 najlepszych film\u00f3w ameryka\u0144skich w rankingu bbc opracowanym na podstawie g\u0142os\u00f3w krytyk\u00f3w z ca\u0142ego \u015bwiata.\n\n\n== wp\u0142yw na kultur\u0119 ==\nchocia\u017c przed ojcem chrzestnym powsta\u0142o wiele film\u00f3w o tematyce gangsterskiej, coppola osadzi\u0142 sw\u00f3j film w kulturze w\u0142oskich imigrant\u00f3w, przedstawi\u0142 te\u017c gangster\u00f3w jako osoby o z\u0142o\u017conych osobowo\u015bciach, co nie mia\u0142o wcze\u015bniej miejsca. motyw ten rozwin\u0105\u0142 jeszcze bardziej w ojcu chrzestnym ii, a sukces tych dw\u00f3ch film\u00f3w na p\u0142aszczyznach krytycznej, artystycznej i finansowej by\u0142 przyczynkiem do powstania licznych kolejnych produkcji o gangsterach w\u0142oskiego pochodzenia, takich jak ch\u0142opcy z ferajny martina scorsesego czy stworzony przez davida chase\u2019a serial telewizyjny rodzina soprano .\nwed\u0142ug bada\u0144 przeprowadzonych przez italic institute of america, kt\u00f3rych tematem by\u0142o przedstawienie amerykan\u00f3w w\u0142oskiego pochodzenia w popkulturze w latach 1914\u20132014, znacz\u0105cy wp\u0142yw na ich rozw\u00f3j mia\u0142 ojciec chrzestny. od jego premiery do 2014 w stanach zjednoczonych wyprodukowano 430 film\u00f3w o gangsterach w\u0142oskiego pochodzenia (\u015brednio dziesi\u0119\u0107 rocznie), podczas gdy od 1914 do premiery ojca chrzestnego powsta\u0142o ich zaledwie 98. stworzona przez coppol\u0119 epopeja, na kt\u00f3r\u0105 sk\u0142ada si\u0119 nie tylko trylogia, ale te\u017c materia\u0142y dodatkowe, zakorzeni\u0142a si\u0119 w ameryka\u0144skiej \u015bwiadomo\u015bci. wraz z kolejnymi filmami eksploatuj\u0105cymi w\u0105tki mafijne zaowocowa\u0142o to stereotypow\u0105 koncepcj\u0105 kultury w\u0142osko-ameryka\u0144skiej opieraj\u0105cej si\u0119 na sieciach przest\u0119pczych. najwi\u0119kszy wp\u0142yw na kultur\u0119 ameryka\u0144sk\u0105 wywar\u0142a jednak cz\u0119\u015b\u0107 pierwsza, kt\u00f3ra w przeciwie\u0144stwie do jakiegokolwiek wcze\u015bniejszego filmu autentycznie przedstawia\u0142a losy ubogich w\u0142oskich imigrant\u00f3w, kt\u00f3rzy przybyli do stan\u00f3w zjednoczonych w latach 20. w poszukiwaniu lepszego \u017cycia; zas\u0142ug\u0119 za to cz\u0119sto przypisuje si\u0119 coppoli, kt\u00f3ry wyrazi\u0142 zrozumienie dla nich. chocia\u017c niekt\u00f3rzy krytycy uwa\u017cali, \u017ce historia corleon\u00f3w przedstawia uniwersalne aspekty imigracji, inni stwierdzili, \u017ce widzowie zacz\u0119li przesadnie uto\u017csamia\u0107 zorganizowan\u0105 dzia\u0142alno\u015b\u0107 przest\u0119pcz\u0105 z amerykanami w\u0142oskiego pochodzenia. film, wyprodukowany w okresie intensywnego narodowego cynizmu i samokrytyki, porusza\u0142 tematyk\u0119 podw\u00f3jnej to\u017csamo\u015bci, jak\u0105 wyczuwali w sobie potomkowie pierwszych imigrant\u00f3w. ojciec chrzestny wskazywany jest jako przyczynek do tego, \u017ce po jego premierze hollywood coraz cz\u0119\u015bciej zacz\u0119\u0142o przedstawia\u0107 w\u0142oskich imigrant\u00f3w jako postacie negatywne, jak r\u00f3wnie\u017c jako narz\u0119dzie s\u0142u\u017c\u0105ce werbunkowi do struktur przest\u0119pczo\u015bci zorganizowanej.\npoj\u0119cie mafijnego \u201eojca chrzestnego\u201d zosta\u0142o wymy\u015blone przez puza, jednak po premierze filmu wesz\u0142o do j\u0119zyka potocznego. american film institute uzna\u0142 zdanie \u201ezamierzam z\u0142o\u017cy\u0107 mu propozycj\u0119 nie do odrzucenia\u201d za drugi najbardziej pami\u0119tny cytat filmowy wszech czas\u00f3w \u2013 po \u201eszczerze m\u00f3wi\u0105c, moja droga, mam to gdzie\u015b\u201d z przemin\u0119\u0142o z wiatrem. zdanie to sta\u0142o si\u0119 popularne po premierze ojca chrzestnego, chocia\u017c nie zosta\u0142o ono wymy\u015blone przez puza ani coppol\u0119. ju\u017c w ojcu goriocie (1835) honor\u00e9 de balzaca vautrin m\u00f3wi do eug\u00e8ne\u2019a: \u201epo tym wszystkim, chc\u0119 zrobi\u0107 panu propozycj\u0119, kt\u00f3rej by nikt nie odrzuci\u0142\u201d, a niemal identyczna kwestia \u2013 \u201ez\u0142o\u017cy\u0142em dantonowi propozycj\u0119 nie do odrzucenia\u201d \u2013 pada w westernie je\u017ad\u017acy przeznaczenia (1933) z johnem wayne\u2019em.\nfilm mia\u0142 rzekomo wywrze\u0107 r\u00f3wnie\u017c wielkie wra\u017cenie na prawdziwych gangsterach. salvatore \u201esammy the bull\u201d gravano, sottocapo mafijnej rodziny gambin\u00f3w, stwierdzi\u0142: \u201ewyszed\u0142em z seansu os\u0142upia\u0142y. mo\u017ce to by\u0142a fikcja, ale tak wygl\u0105da\u0142o moje \u017cycie. to by\u0142o co\u015b niesamowitego. pami\u0119tam, \u017ce rozmawia\u0142em z wieloma wtajemniczonymi, kt\u00f3rzy czuli dok\u0142adnie to samo\u201d. wed\u0142ug anthony\u2019ego fiata, zab\u00f3jcy z mafii los angeles, cz\u0142onkowie rodziny patriarc\u00f3w \u2013 paulie intiso i nicky giso \u2013 po obejrzeniu ojca chrzestnego mieli zacz\u0105\u0107 imitowa\u0107 spos\u00f3b m\u00f3wienia vita corleonego; intiso, znany z u\u017cywania znacznej liczby wulgaryzm\u00f3w i niezbyt sk\u0142adnego wypowiadania si\u0119, po seansie mia\u0142 zacz\u0105\u0107 pracowa\u0107 nad wzbogaceniem swojego s\u0142ownictwa i popraw\u0105 wymowy.\n\n\n== parodie i utwory powi\u0105zane ==\nojciec chrzestny by\u0142 wielokrotnie parodiowany i cytowany w r\u00f3\u017cnych mediach, sta\u0142 si\u0119 r\u00f3wnie\u017c inspiracj\u0105 dla utwor\u00f3w pochodnych; przyk\u0142adowo:\n\nw skeczu zrealizowanym na potrzeby programu komediowego saturday night live john belushi pojawi\u0142 si\u0119 jako vito corleone ucz\u0119szczaj\u0105cy na terapi\u0119 po \u015bmierci sonny\u2019ego.\nw serialu telewizyjnym rodzina soprano bar ze striptizem prowadzony przez silvia dantego nazywa si\u0119 bada bing!, co nawi\u0105zuje do wyra\u017cenia spopularyzowanego przez posta\u0107 sonny\u2019ego.\ndo ojca chrzestnego wielokrotnie nawi\u0105zywano w serialu animowanym simpsonowie. przyk\u0142adowo, w odcinku kucyk lisy lisa po przebudzeniu si\u0119 znajduje w \u0142\u00f3\u017cku konia i zaczyna krzycze\u0107, a w odcinku pan p\u0142ug bart simpson zostaje obrzucony \u015bnie\u017ckami w spos\u00f3b parodiuj\u0105cy \u015bmier\u0107 sonny\u2019ego.\nscena chrztu zosta\u0142a sparodiowana w odcinku na imi\u0119 mu fulgencio serialu komediowego wsp\u00f3\u0142czesna rodzina.\nw 2006 roku wydano gr\u0119 komputerow\u0105 ojciec chrzestny, przedstawiaj\u0105c\u0105 losy nowej postaci \u2013 alda trapaniego \u2013 kt\u00f3ry do\u0142\u0105cza do rodziny corleon\u00f3w, a jego losy przeplataj\u0105 si\u0119 z wydarzeniami ukazanymi w filmie. duvall, caan i brando u\u017cyczyli g\u0142os\u00f3w i wizerunk\u00f3w postaciom, w kt\u00f3re wcielili si\u0119 w filmie. coppola otwarcie wyrazi\u0142 swoj\u0105 dezaprobat\u0119 dla gry.\nw 2021 roku ukaza\u0142a si\u0119 ksi\u0105\u017cka marka seala zostaw bro\u0144, we\u017a cannoli: kulisy powstania filmu \u201eojciec chrzestny\u201d, dokumentuj\u0105ca proces realizacji filmu na podstawie wywiad\u00f3w z jego tw\u00f3rcami.\nw 2022 na platformie strumieniowej paramount+ zadebiutowa\u0142 dziesi\u0119cioodcinkowy miniserial the offer przedstawiaj\u0105cy kulisy produkcji ojca chrzestnego z perspektywy alberta s. ruddy\u2019ego.\n\n\n== uwagi ==\n\n\n== przypisy ==\n\n\n== bibliografia ==\nalex ben block, lucy autrey wilson: george lucas\u2019s blockbusting: a decade-by-decade survey of timeless movies including untold secrets of their financial and cultural success. new york: harpercollins, 2010. isbn 978-0-06-177889-6. (ang.).\nfearful a-symmetries: violence as history in the godfather films. w: nick browne: francis ford coppola\u2019s the godfather trilogy. cambridge: cambridge university press, 1999. doi: 10.1017/cbo9781139172912.002. (ang.).\nfrancis f coppola: the godfather notebook. regan arts, 2016. isbn 978-1682450741. (ang.).\npeter cowie: the godfather book. london: faber and faber limited, 1997. isbn 978-0-571-19011-9. (ang.).\nchapter 4: don corleone was my godfather. w: george de stefano: an offer we can\u2019t refuse: the mafia in the mind of america. new york: faber and faber, 2006, s. 94\u2013135. isbn 978-0-571-21157-9. oclc 60420173. (ang.).\njoseph gelmis. merciful heavens, is this the end of don corleone?. \u201enew york\u201d. 4 (34), 1971-08-23. issn 0028-7369. [dost\u0119p 2014-07-16]. (ang.). \njenny m. jones: the annotated godfather: the complete screenplay. new york: black dog & leventhal, 2007. isbn 978-1-57912-739-8. (ang.).\nharlan lebo: the godfather legacy: the untold story of the making of the classic godfather trilogy. london: simon & schuster, 1997. isbn 978-0-684-83647-8. (ang.).\nharlan lebo: the godfather legacy: the untold story of the making of the classic godfather trilogy featuring never-before-published production stills. london: simon & schuster, 2005. isbn 978-0-7432-8777-7. (ang.).\ngene d. phillips: godfather: the intimate francis ford coppola. lexington: university press of kentucky, 2004. isbn 978-0-8131-4671-3. (ang.).\ntom santopietro: the godfather effect: changing hollywood, america, and me. new york: thomas dunne books, 2012. isbn 978-1-250-00513-7. (ang.).\ntimothy stanley: citizen hollywood: how the collaboration between la and dc revolutionized american politics. new york: thomas dunne books, 2014. isbn 978-1-250-03249-2. (ang.).\njoe williams: hollywood myths: the shocking truths behind film\u2019s most incredible secrets and scandals. minneapolis: mbi pub. co. and voyageur press, 2012. isbn 978-1-250-03249-2. (ang.).\njames m. welsh, gene d. phillips, rodney f. hill: the francis ford coppola encyclopedia. lanham: scarecrow press, 2010. isbn 978-0-8108-7651-4. (ang.).\nkenneth von gunden: postmodern auteurs: coppola, lucas, de palma, spielberg and scorsese. mcfarland & company, 1991. isbn 978-0-89950-618-0. (ang.).\n\n\n== linki zewn\u0119trzne ==\nojciec chrzestny w bazie imdb (ang.)\nojciec chrzestny w bazie filmweb"