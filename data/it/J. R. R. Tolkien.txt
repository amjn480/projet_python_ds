"john ronald reuel tolkien (pronuncia /\u02c8t\u0252lki\u02d0n/; bloemfontein, 3 gennaio 1892 \u2013 bournemouth, 2 settembre 1973) \u00e8 stato uno scrittore, filologo, glottoteta e linguista britannico.\nimportante studioso della lingua inglese antica, \u00e8 conosciuto principalmente per essere l'autore de il signore degli anelli, lo hobbit e il silmarillion.\n\n\n== biografia ==\n\n\n=== le origini ===\ngli antenati paterni di tolkien erano artigiani della classe media, impegnati nella produzione e vendita di orologi a londra e birmingham. la famiglia di tolkien era originariamente nativa di kreuzburg, citt\u00e0 prussiana nelle vicinanze di k\u00f6nigsberg, dove il suo antenato michel tolkien nacque intorno al 1620. il figlio di michel, christianus tolkien (1663\u20131746), fu poi un agiato mugnaio di kreuzburg; successivamente, il figlio christian tolkien (1706\u20131791) si trasfer\u00ec da kreuzburg alla vicina danzica, che in seguito i suoi figli daniel gottlieb tolkien (1747\u20131813) e johann (poi conosciuto come john) benjamin tolkien (1752\u20131819) lasciarono definitivamente alla volta di londra negli anni 1770, dando cos\u00ec avvio al ramo inglese della famiglia. oggi in germania esistono ancora numerose famiglie aventi come cognome tolkien (o con grafia simile): la maggior parte di esse, tuttavia, non sono direttamente imparentate con lo scrittore, bens\u00ec discendenti di famiglie che furono evacuate dalla prussia orientale in seguito alla seconda guerra mondiale e alla perdita di quei territori, passati all'unione sovietica.nel 1792 john benjamin tolkien e william gravell rilevarono la manifattura erdley norton a londra, nell'ambito della quale, riprendendo l'antico mestiere familiare, continuarono la loro produzione di orologi. daniel gottlieb ottenne la cittadinanza britannica nel 1794; al contrario, john benjamin non divenne mai un cittadino britannico. in ogni caso, secondo ryszard derdzi\u0144ski, il cognome tolkien affonda le proprie origini nel dialetto basso-prussiano e significherebbe probabilmente \"figlio/discendente di tolk\"; al contrario, tolkien stesso erroneamente ascriveva le origini del proprio cognome al vocabolo tedesco tollk\u00fchn, avente significato di \u00abavventato\u00bb. derdzi\u0144ski, infatti, ha dimostrato che si tratterebbe di una falsa etimologia; non a caso, j. r. r. tolkien - per quanto consapevole delle origini teutoniche della propria famiglia - aveva scarse conoscenze delle proprie radici a causa della prematura scomparsa del padre.\n\n\n=== infanzia ===\njohn ronald reuel tolkien nacque il 3 gennaio 1892 a bloemfontein, nello stato libero dell'orange (poi annesso con il trattato di vereeniging all'impero britannico) da arthur reuel tolkien (1857\u20131896), banchiere britannico, e sua moglie mabel suffield (1870\u20131904). la coppia aveva lasciato l'inghilterra quando arthur fu promosso a direttore della filiale di bloemfontein della banca britannica per la quale lavorava. tolkien aveva inoltre un fratello minore, hilary arthur reuel tolkien, nato il 17 febbraio 1894.all'et\u00e0 di tre anni tolkien si rec\u00f2 con la madre e il fratello in inghilterra in quella che inizialmente era stata considerata una semplice visita familiare. durante la loro assenza, tuttavia, il padre mor\u00ec in sudafrica con un accesso di febbre reumatica prima che potesse raggiungerli nel vecchio continente. la prematura morte del padre priv\u00f2 la famiglia di un importante sostegno economico: per questo motivo, le cure del giovane tolkien vennero affidate a sua madre, che all'epoca viveva a kings heath, un suburbio a sud di birmingham. successivamente, nel 1896, tolkien si trasfer\u00ec a seguito dei nonni a sarehole, un piccolo villaggio del worcestershire, dove trascorse una fanciullezza spensierata all'aria aperta, immerso nell'esplorazione della natura di luoghi come sarehole mill, moseley bog o le colline di clent, lickey e malvern: queste escursioni paesaggistiche lasciarono un'impronta profonda nella fantasia del giovane tolkien, che poi le avrebbe rievocate in numerose descrizioni dei suoi futuri libri.frattanto, tolkien ricevette un'istruzione domiciliare dalla madre mabel, che trasmise al figlio vaste conoscenze soprattutto in ambito botanico (il giovane tolkien, non a caso, amava disegnare paesaggi e alberi) e linguistico, insegnandogli i rudimenti del latino sin da una giovanissima et\u00e0. tolkien aveva cos\u00ec sviluppato sin dall'et\u00e0 di quattro anni le sue capacit\u00e0 di lettura e, a seguire poco dopo, quelle di scrittura: a ci\u00f2 contribuirono le vaste letture che aveva condotto sotto l'impulso della madre. in particolare, apprezzava molto le opere fantasy di george macdonald e i racconti sui \"pellerossa d'america\", nonch\u00e9 le avventure di alice nel paese delle meraviglie (che riteneva \u00abdivertenti ma inquietanti\u00bb), mentre riteneva poco interessanti l'isola del tesoro di robert louis stevenson e il pifferaio di hamelin.\nquando tolkien non aveva che dodici anni, mor\u00ec all'et\u00e0 di trentaquattro anni anche la madre, stroncata da una chetoacidosi diabetica: le terapie a base di insulina, ormone con cui \u00e8 possibile regolare la quantit\u00e0 di glucosio nel sangue, sarebbero state scoperte solo nel 1921, venti anni pi\u00f9 tardi. nove anni dopo la morte della madre, tolkien avrebbe scritto:\n\nprima della sua morte, mabel tolkien aveva affidato le cure dei propri figli al suo amico francis xavier morgan dell'oratorio di birmingham, che li avrebbe accuditi nel segno di un'educazione rigidamente improntata ai principi del cattolicesimo. in una lettera del 1965 al suo figlio michael, tolkien cos\u00ec avrebbe rievocato le memorie di quello che avrebbe sempre ricordato come \u00abpadre francis\u00bb:\n\nmorta la madre, tolkien avrebbe proseguito la sua formazione nella king edward's school e poi nella st philip's school di birmingham.\n\n\n=== giovinezza ===\nfu durante la sua adolescenza che tolkien - gi\u00e0 attivo nello studio del latino e dell'anglosassone - ebbe il primo incontro con una lingua artificiale, l'animalico (animalic), invenzione dei suoi cugini, mary e marjorie incledon. il loro interesse nell'animalico svan\u00ec presto, per\u00f2 mary e un gruppo di amici, tra cui lo stesso tolkien, elaborarono successivamente un'altra lingua, dalla struttura pi\u00f9 complessa, che battezzarono nevbosh. tolkien, che poi avrebbe codificato in maniera autonoma una sua propria lingua - il naffarin - avrebbe poi approfondito il suo interesse su questo tema imparando l'esperanto intorno al 1909 e componendo nel 10 giugno dello stesso anno the book of the foxrook, un taccuino di sedici pagine con brevi racconti in esperanto e dove, tra l'altro, appare \u00abil primo esempio di uno dei suoi alfabeti artificiali\u00bb.nel 1911, durante la permanenza alla king edward's school, tolkien e tre suoi amici - rob gilson, geoffrey bache smith, e christopher wiseman - fondarono una societ\u00e0 semi-segreta che battezzarono t.c.b.s., dalle iniziali di \u00abtea club and barrovian society\u00bb, alludendo alla loro passione per il t\u00e8, che consumavano spesso nei barrow's stores nei pressi della scuola. una volta lasciata la king edward's, i membri della societ\u00e0 si mantennero in contatto, stimolando al giovane tolkien un forte interesse per la composizione di poesie.\nsempre nel 1911 tolkien si rec\u00f2 in vacanza in svizzera: fu un viaggio che rievoc\u00f2 vividamente in una lettera del 1968, dove osserv\u00f2 che il viaggio di bilbo attraverso le montagne nebbiose (\u00abincludendo la scivolata lungo le pietre striscianti nei boschi di pini\u00bb) sarebbe una trasposizione narrativa di una serie di escursioni che effettu\u00f2 tra lauterbrunnen e m\u00fcrren.nell'ottobre dello stesso anno, tolkien inizi\u00f2 gli studi accademici all'exeter college di oxford. la sua specializzazione iniziale era nei classici, ma nel 1913 la cambi\u00f2 a favore della lingua e letteratura inglese, su cui si sarebbe laureato nel 1915 con lode. tra i suoi insegnanti all'exeter vi fu joseph wright, il cui primer of the gothic language lasci\u00f2 un'impronta fervida nella sua fantasia.\n\n\n=== matrimonio ===\nall'et\u00e0 di sedici anni tolkien si trasfer\u00ec con il fratello hilary in una pensione di edgbaston, dove incontr\u00f2 edith mary bratt, una ragazza di tre anni pi\u00f9 anziana di lui. secondo humphrey carpenter, \u00abedith e ronald iniziarono a frequentare assiduamente i teashops di birmingham, in particolare uno che aveva un balcone aggettante sulla strada in basso. l\u00ec si sedevano e gettavano zollette di zucchero sui cappelli dei passanti, spostandosi al tavolo successivo una volta svuotata la ciotola dello zucchero ... con due persone con una personalit\u00e0 simile, l'amore era destinato a fiorire. entrambi erano orfani alla ricerca di affetto, e scoprirono stando insieme che avrebbero potuto darselo a vicenda. durante l'estate del 1909, scoprirono di essere innamorati\u00bb.padre francis considerava \u00abdel tutto infelice\u00bb che il suo figlio surrogato si fosse legato sentimentalmente a una ragazza pi\u00f9 grande e al contempo anche protestante; per questo motivo, gli proib\u00ec categoricamente di frequentare o persino scrivere a edith prima che compisse ventuno anni, divieto al quale tolkien attese scrupolosamente. fu quindi solo la sera del suo ventunesimo compleanno, pertanto, che tolkien pot\u00e9 finalmente scrivere a edith, alla quale - confidandole che il suo amore nei suoi confronti non si era mai affievolito - chiese contestualmente di unirsi in matrimonio. edith rispose che aveva gi\u00e0 accettato la proposta di george field, il fratello di uno dei suoi migliori amici, ma solo perch\u00e9 nutriva profondi dubbi che tolkien potesse ancora nutrire dell'affetto per lei: una volta ricevuta la lettera, disse, tutto era cambiato.\nl'8 gennaio 1913 tolkien viaggi\u00f2 fino a cheltenham, dove viveva edith. i due fecero una gita in campagna e fu questa l'occasione per discutere e chiarirsi, e finalmente concordare la proposta di matrimonio. il congedo di edith da field fu particolarmente brusco - una volta ricevuto indietro l'anello di fidanzamento egli si dichiar\u00f2 \u00abterribilmente sconvolto\u00bb (dreadfully upset) e \u00abinsultato e arrabbiato\u00bb (insulted and angry); uno dei migliori amici nonch\u00e9 coinquilino di edith, c. h. jessop, dichiar\u00f2 invece di non avere \u00abnulla in contrario da dire su tolkien, un gentiluomo acculturato, ma con prospettive estremamente povere, tanto da non riuscire a immaginare quando possa essere in una posizione tale da potersi sposare ... sarebbe stato differente se avesse trovato un impiego\u00bb. le relazioni di amicizia tra edith e jessop, tuttavia, pure si raffreddarono bruscamente quando, in seguito alle forti insistenze di tolkien, edith si convert\u00ec al cattolicesimo.edith bratt e ronald tolkien si fidanzarono ufficialmente a birmingham nel gennaio 1913, e si unirono in matrimonio nella chiesa cattolica di santa maria immacolata di warwick il 22 marzo 1916. in una lettera del 1941 destinata al figlio michael, tolkien avrebbe poi espresso la sua ammirazione e stima per la volont\u00e0 della moglie di convolare a nozze con un uomo disoccupato, con poche prospettive economiche e sociali, se non quella di essere probabilmente inviato al fronte della infuriante prima guerra mondiale, e l\u00ec perirvi.\n\n\n=== prima guerra mondiale ===\nnell'agosto 1914, dopo l'inizio delle ostilit\u00e0 fra austria-ungheria e serbia, la gran bretagna dichiar\u00f2 guerra agli imperi centrali. i parenti di tolkien erano sconvolti quando appresero che egli non si sarebbe arruolato volontario nelle forze armate britanniche. in una lettera del 1941 al figlio michael, tolkien avrebbe ricordato: \u00aba quei tempi i ragazzi si univano o venivano pubblicamente disprezzati. era una brutta situazione essere un giovane con troppa immaginazione e poco coraggio fisico\u00bb. al contrario, tolkien \u00absopport\u00f2 il pubblico ludibrio\u00bb e ader\u00ec a un programma grazie al quale ritard\u00f2 l'arruolamento condizionandolo all'ottenimento del diploma, che consegu\u00ec nel luglio 1915, quando super\u00f2 gli esami finali.\narruolatosi il 15 luglio 1915, gli fu assegnato il grado di sottotenente nel reggimento di fanteria dei lancashire fusiliers; il suo addestramento, dalla durata di undici mesi, si svolse al rugeley camp di cannock chase, nei pressi di rugeley, nello staffordshire. in una lettera inoltrata ad edith, tolkien parlava di questo periodo in termini molto negativi: \u00abessere gentiluomini \u00e8 raro tra i miei superiori, e persino gli esseri umani sono rari\u00bb. frattanto, il 2 giugno 1916 tolkien ricevette un telegramma che lo convocava a folkestone per essere inviato sul fronte in francia. i coniugi tolkien trascorsero la notte prima della sua partenza in una stanza del plough & harrow hotel di edgbaston, a birmingham, cos\u00ec da potersi salutare in un degno commiato. in seguito scrisse: \u00abgli ufficiali minori venivano uccisi, una dozzina al minuto. separarsi da mia moglie allora... fu come una morte\u00bb.il 5 giugno 1916 tolkien si imbarc\u00f2 per calais, per poi recarsi alla base della british expeditionary force (bef) di \u00e9taples. il 6 giugno entr\u00f2 a far parte dell'undicesimo battaglione (settantaquattresima brigata, venticinquesima divisione) dei lancashire fusiliers. in attesa di essere convocato dalla sua unit\u00e0, tolkien trascorse le sue giornate assediato dalla noia, che sublim\u00f2 nella composizione poetica, scrivendo un poema intitolato lonely isle incentrato sui sentimenti provati durante la traversata del canale della manica; riusciva anche a comunicare con edith, mediante un segnale in codice a punti con il quale era possibile evadere la censura postale britannica. frattanto, tolkien lasci\u00f2 \u00e9taples il 27 giugno 1916 e raggiunse il suo battaglione a rubempr\u00e9, nei pressi di amiens: deteneva il comando di un reparto composto principalmente da uomini provenienti dalle citt\u00e0 minerarie e tessili del lancashire. secondo john garth, tolkien \u00abprovava un'affinit\u00e0 per questi uomini della working class\u00bb, ma il protocollo militare proibiva categoricamente legami di amicizia con \u00abaltri ranghi\u00bb, imponendo invece di \u00abfarsi carico di loro, disciplinarli, addestrarli, censurarne le lettere\u00bb. tolkien si sarebbe poi lamentato: \u00abil lavoro pi\u00f9 improprio di qualsiasi uomo... \u00e8 comandare altri uomini. non uno su un milione \u00e8 adatto per questo, e meno di tutti coloro che ne cercano l'opportunit\u00e0\u00bb.tolkien arriv\u00f2 alla somme agli inizi di luglio 1916: su questo fronte partecip\u00f2 agli assalti alla ridotta di schwaben e al saliente di lipsia. la permanenza di tolkien sul fronte occidentale fu fonte di un'atroce inquetudine per edith, che sentiva la morte del marito come tristemente imminente. ci\u00f2 non successe, ma comunque la partecipazione di tolkien alle offensive belliche gli procurarono un accesso di febbre delle trincee: dichiarato invalido di guerra e impossibilitato a combattere, fece ritorno in inghilterra l'8 novembre 1916. molti dei suoi amici sarebbero caduti in territorio francese durante la guerra: fra questi, rob gilson e geoffrey smith, entrambi antichi aderenti della tea club and barrovian society.tolkien, debole ed emaciato, trascorse il resto della guerra quindi nel regno unito, tra ospedali e guarnigioni. durante la degenza in un cottage a little haywood, nello staffordshire, inizi\u00f2 a lavorare a quello che denomin\u00f2 il libro dei racconti perduti, scrivendo il primo racconto la caduta di gondolin: con questo progetto, mai portato a termine, tolkien intendeva dare vita a una storia mitologica del regno unito. intanto, edith diede alla luce il loro primo figlio, john francis reuel tolkien, \u00abconcepito durante l'anno della fame del 1917 e la campagna degli u-boot, quando infuriava la battaglia di cambrai e la fine delle ostilit\u00e0 sembrava cos\u00ec lontana\u00bb. in questo tempo tolkien, ormai ristabilitosi a un livello tale da consentirgli di svolgere il servizio militare seppur con attivit\u00e0 a domicilio, fu promosso al grado temporaneo di luogotenente il 6 gennaio 1918: il 16 luglio 1919 fu invece congedato dal servizio attivo e gli fu assegnata una pensione di inabilit\u00e0.\n\n\n=== carriera accademica ===\ndopo il congedo dall'esercito, tolkien s'impieg\u00f2 presso l'oxford english dictionary, dove si occup\u00f2 principalmente della storia ed etimologia delle parole di origine germanica che iniziavano con la lettera w. a partire dal 1920 fu reader in lingua inglese all'universit\u00e0 di leeds, diventando il membro pi\u00f9 giovane dello staff accademico di quell'ateneo. durante la sua permanenza a leeds, scrisse un middle english vocabulary e una definizione definitiva di sir gawain e il cavaliere verde in collaborazione con il filologo e. v. gordon; entrambe le opere sarebbero rimaste standard accademici per lungo tempo. nel 1925 ritorn\u00f2 ad oxford con la qualifica di rawlinson and bosworth professor of anglo-saxon presso il pembroke college.\nfu proprio durante i suoi anni oxoniensi - intanto si era anche stabilito al n. 20 di northmoor road, nel benestante quartiere di summertown - che tolkien inizi\u00f2 a scrivere lo hobbit e i primi due volumi de il signore degli anelli. parallelamente, compose anche un saggio filologico intitolato nodens, pubblicato nel 1932, e una traduzione di beowulf, che complet\u00f2 nel 1926 ma non pubblic\u00f2; sarebbe stata data alle stampe solo nel 2014, a pi\u00f9 di quarant'anni dalla morte dello scrittore.nel 1945, dopo dunque la seconda guerra mondiale, tolkien cess\u00f2 la sua collaborazione con il pembroke college e si trasfer\u00ec al merton college, dove gli fu assegnata la cattedra di lingua e letteratura inglese, di cui fu titolare al suo pensionamento, avvenuto nel 1959. i suoi impegni presso l'universit\u00e0 di oxford, tuttavia, non lo distolsero dalla attivit\u00e0 letteraria: nel 1948, infatti, complet\u00f2 il signore degli anelli, quasi dieci anni dopo le prime bozze.\n\n\n=== famiglia ===\n\ni coniugi tolkien ebbero quattro figli: john francis reuel tolkien (17 novembre 1917 \u2013 22 gennaio 2003), michael hilary reuel tolkien (22 ottobre 1920 \u2013 27 febbraio 1984), christopher john reuel tolkien (21 novembre 1924 \u2013 16 gennaio 2020) e priscilla mary anne reuel tolkien (18 giugno 1929 \u2013 28 febbraio 2022).\n\n\n=== ultimi anni ===\nintanto, dopo la pubblicazione de il signore degli anelli e lo hobbit, si estendeva la fama letteraria e la celebrit\u00e0 dello scrittore, tanto da procurargli nel 1961 la candidatura da parte dell'amico c. s. lewis per il premio nobel per la letteratura. la popolarit\u00e0 raggiunta da tolkien come scrittore di best seller fu tale da aprirgli le porte dell'alta societ\u00e0, che tolkien frequent\u00f2 dalla sua nuova casa nella citt\u00e0 costiera di bournemouth.\nil 29 novembre 1971 tolkien fu funestato dalla morte dell'amata edith, spentasi all'et\u00e0 di 82 anni. ormai privo dell'affetto della moglie, tolkien fece ritorno a oxford, dove il merton college gli destin\u00f2 un alloggio nei pressi della high street. nel 1972 fu insignito commendatore dell'ordine dell'impero britannico e di un dottorato onorario in lettere da parte dell'universit\u00e0 di oxford. john ronald reuel tolkien, infine, mor\u00ec il 2 settembre 1973, stroncato da una malattia ulcerosa, all'et\u00e0 di 81 anni: la sua tomba giace con quella dell'amata edith nel cimitero di wolvercote, sempre ad oxford.\n\n\n== pensiero ==\n\n\n=== religione ===\nla fede cattolica di tolkien fu strumento della conversione dell'amico c. s. lewis dall'ateismo alla cristianit\u00e0 (seppur quella della chiesa d'inghilterra, con grande costernazione di tolkien). tolkien una volta comunic\u00f2 a camilla unwin (figlia dello scrittore rayner unwin) la seguente riflessione sul senso della vita:\n\ntolkien nutriva una fervente devozione soprattutto per il sacramento dell'eucaristia: al figlio michael avrebbe scritto che \u00abnel blessed sacrament ... troverai romanticismo, gloria, onore, fedelt\u00e0, e la vera via di tutti i tuoi amori sulla terra, e ben pi\u00f9 che tutto questo\u00bb. per questo motivo, incoraggiava spesso i propri figli alla recezione della comunione eucaristica, scrivendo di nuovo al figlio michael che \u00abl'unica cura per i cedimenti e gli svenimenti della fede \u00e8 la comunione\u00bb, sacramento per il quale riteneva la chiesa cattolica superiore a tutte le altre comunit\u00e0 ecclesiastiche. nei suoi ultimi anni di vita, tolkien fu inoltre particolarmente ostile ai cambiamenti indotti dal concilio vaticano ii, in particolare per quanto riguardava l'abbandono del latino liturgico: malgrado l'introduzione delle lingue locali (e dunque dell'inglese) nella liturgia, tolkien durante le celebrazioni ecclesiastiche continu\u00f2 a parlare rumorosamente in lingua latina, ignorando il resto della congregazione.\n\n\n=== razza ===\nle opere di tolkien sono spesso state accusate di trasporre in controluce atteggiamenti antiquati sul tema della razza, stabilendo nel proprio universo narrativo gerarchie sociali di origine razziale che legittimavano la superiorit\u00e0 di alcune razze rispetto ad altre, viste come prive di qualit\u00e0 morali e spirituali (come gli orchi), e che introducevano spesso anche una dimensione di geografia morale, con il buono identificato con l'ovest e il cattivo con l'est.molti studiosi, tuttavia, hanno notato che tolkien fu dichiaratamente anti-razzista sia in tempi di pace che durante i due conflitti mondiali, oltre che disgustato dalla propaganda razziale messa in essere dalla germania nazista, e che la terra di mezzo \u00e8 una dimensione definitivamente policulturale e polilinguistica.\n\n\n=== natura ===\nil conservazionismo, atteggiamento volto ad alterare il meno possibile l'equilibrio della biosfera, era un termine ancora sconosciuto dalle agende politiche del novecento, e lo stesso tolkien non espresse mai direttamente tesi conservazioniste, fatta eccezione per alcune lettere private, dove riport\u00f2 la sua devozione per le foreste e la sua tristezza in merito agli abbattimenti illeciti e scriteriati di alberi. vari studi e analisi letterarie hanno osservato come, durante la redazione de il signore degli anelli, tolkien aument\u00f2 la sua sensibilit\u00e0 ed interesse per il valore della natura pura e incontaminata, da proteggere dalla tossicit\u00e0 dei fenomeni di industrializzazione di massa.\n\n\n=== politica ===\ntolkien si esprime in diversi modi, ad esempio:\n\noppure condanna sia il comunismo che il fascismo, il capitalismo e il cosmopolitismo:\n\n\n== opere ==\n\n\n=== influenze ===\nle opere di tolkien, in particolar modo il signore degli anelli e il silmarillion, sintetizzano una vasta gamma di influenze, a partire dal suo interesse filologico per il linguaggio, la cristianit\u00e0, la mitologia (e tolkien, in effetti, fu sovente salutato come moderno creatore di miti), l'archeologia, la letteratura antica e moderna, e il suo vissuto personale.\nla sua opera filologica era incentrata sullo studio della letteratura in lingua inglese antica, in particolar modo su beowulf, di cui riconobbe l'influenza preponderante nella sua produzione letteraria, che attinse ampiamente anche dalle lingue e mitologie germaniche, celtiche, finlandesi e greche.gli studiosi hanno cercato pi\u00f9 volte di identificare modelli e paradigmi letterari e topologici precisi per i personaggi, gli eventi e i luoghi descritti nelle opere di tolkien. indubbiamente alcuni autori hanno lasciato un'impronta profonda sulla fantasia di tolkien, come william morris, john buchan e h. rider haggard, e parallelamente senza dubbio tolkien ricorse a toponimi realmente esistenti, come bag end, non solo la casa di bilbo baggins ma anche quella di sua zia. tra le esperienze che invece hanno influenzato passi specifici delle sue opere, invece, sono state identificate la sua fanciullezza, trascorsa nell'idillio delle campagne di birmingham, che gli suggerirono la fisionomia della contea, mentre le esperienze di combattimento nelle trincee della prima guerra mondiale lo aiutarono a plasmare l'inferno di mordor.negli stati uniti e nei paesi anglosassoni la spiritualit\u00e0, l'anti-materialismo e l'esaltazione del contatto con la natura hanno fatto del legendarium un'icona del movimento hippy. in italia il recupero della dimensione epico-mitologica e la descrizione di una cultura basata su valori guerrieri di onore, coraggio e lealt\u00e0 ne hanno fatto uno degli scrittori pi\u00f9 amati dalla destra radicale di impostazione neo-pagana negli anni settanta.diverse sono state comunque le interpretazioni, pi\u00f9 o meno forzate, dell'opera di tolkien, talora tendenti a contrapporne gli elementi paganeggianti al sostrato religioso cristiano, trattandosi tra l'altro di un autore profondamente cattolico.\nnell'immaginario di tolkien \u00e8 stata rilevata anche la presenza di temi antroposofici veicolati dall'influsso di owen barfield, membro del gruppo degli inklings, come ad esempio alcune corrispondenze con le vicende del mito di atlantide esposto da rudolf steiner.\n\n\n=== pubblicazioni ===\n\n\n==== beowulf: the monsters and the critics ====\nparallelamente alle sue opere fantasy tolkien fu anche autore di opere di critica letteraria. la sua attivit\u00e0 seminariale del 1936, poi trascritta e pubblicata, fu una pietra miliare nella critica letteraria del poema epico anglosassone beowulf, e continua a rimanere un punto di riferimento imprescindibile nello studio della letteratura old english. beowulf \u00e8 stata una delle influenze pi\u00f9 significative nella narrativa tolkeniana, che ad esso attinse per numerose descrizioni sia de lo hobbit che de il signore degli anelli.\n\n\n==== lo hobbit ====\n\ntolkien non si sarebbe mai aspettato che le sue storie avrebbero conosciuto un successo cos\u00ec smagliante - eppure un racconto intitolato lo hobbit, scritto per il divertimento dei propri figli, giunse nel 1936 alle attenzioni di susan dagnall, impiegata presso la casa editrice londinese george allen & unwin, che convinse lo scrittore a dare le stampe la propria creazione. la popolarit\u00e0 raggiunta dal racconto, in cui sono narrate le vicende di un hobbit denominato bilbo baggins che sotto l'impulso del mago gandalf e in compagnia di un gruppo di nani cercher\u00e0 di riconquistare l'antico regno nanico di erebor detronizzando il terribile drago smaug, sar\u00e0 tale da spingere tolkien a scrivere un sequel alle vicende narrate: il signore degli anelli.\n\n\n==== il signore degli anelli ====\n\nil signore degli anelli, come gi\u00e0 accennato, fu concepito per raccontare gli eventi posteriori a quelli svoltisi ne lo hobbit. tolkien attese pi\u00f9 di dieci anni alla ideazione e scrittura dei tre volumi de il signore degli anelli, tempo durante il quale pot\u00e9 beneficiare del costante supporto degli inklings, gruppo informale di discussione letteraria di cui faceva parte anche il suo intimo amico c. s. lewis, l'autore delle cronache di narnia.\npubblicato nel 1954-1955, l'atmosfera de il signore degli anelli inizialmente era intesa da tolkien sui medesimi toni fanciulleschi di quella de lo hobbit, per poi subire una virata pi\u00f9 fosca ed oscura con il procedere della redazione dell'opera. la trama dei tre volumi \u00e8 incentrata sulla missione della compagnia dell'anello, un'assemblea di nove compagni partiti per distruggere gli anelli del potere e scongiurare il pericolo che se ne impossessi sauron, emissario del male, e che con essi domini la terra di mezzo.\nil tipo di narrativa fantasy con l'opera tolkeniana giunse cos\u00ec alla sua piena maturit\u00e0, e parallelamente la trilogia de il signore degli anelli si \u00e8 imposta come una delle opere letterarie pi\u00f9 significative del xx secolo, cos\u00ec come sottolineano sia le vendite che i giudizi dei lettori (un sondaggio del 1999 condotto tra gli utenti di amazon.com lo elesse persino come \u00ablibro del millennio\u00bb cos\u00ec come tolkien fu votato come il novantaduesimo greatest briton [britannico pi\u00f9 grande] in una trasmissione della bbc del 2002).\n\n\n==== il silmarillion ====\n\nl'elaborazione del materiale narrativo de il silmarillion ebbe inizio per dare forma narrativa al repertorio mitico da cui attingono anche lo hobbit e il signore degli anelli. tolkien, in questo modo, narr\u00f2 della perdita e della tentata riconquista delle tre gemme di cristallo silmaril che danno il nome all'opera, bramate sia dagli elfi - che ne valorizzano la luce degli alberi di valinor che f\u00ebanor era riuscito a imprigionare in esse - ma anche da melkor-morgoth, primo signore delle tenebre.\nquesto scritto, inteso appunto originariamente come un \u00ababbozzo della mitologia\u00bb (sketch of the mythology, era questo il suo nome), doveva essere rilasciato sempre nell'ambito de il signore degli anelli - eventualit\u00e0 che tuttavia fu declinata dalle case editrici allen & unwin e collins - e sub\u00ec una vicenda pubblicativa molto travagliata, che si concluse solo quando, alla morte di tolkien, il figlio terzogenito christopher realizz\u00f2 un'opera di trascrizione e revisione critica del materiale rimasto inedito, tra cui le suddette vicende, che vennero cos\u00ec date alle stampe in un volume autonomo denominato appunto il silmarillion.\n\n\n== lingue e filologia ==\n\n\n=== carriera linguistica ===\nsia la produzione letteraria che la carriera accademica di tolkien sono inscindibili dalla sua conoscenza e devozione per la linguistica e la filologia. accostatosi a queste discipline gi\u00e0 durante gli studi universitari - nel 1915 si laure\u00f2 con una specializzazione sulla lingua norrena - tolkien ebbe modo di approfondirle tramite la sua collaborazione a partire dal 1918 con l'oxford university press, con cui lavor\u00f2 alla redazione dell'oxford english dictionary (sue sono le definizioni che iniziano con la lettera w, tra cui quella relativa al vocabolo walrus [tricheco], su cui si affann\u00f2 profondamente). nel 1920, divenne come gi\u00e0 accennato reader in lingua inglese all'universit\u00e0 di leeds, e in virt\u00f9 di questa qualifica tenne lezioni sul verso eroico dell'antico inglese, sulla storia di tale lingua, sulla filologia dell'old e middle english, oltre che sui fondamenti della filologia germanica, gotica, antico-islandese, e gallese. riusc\u00ec a sviluppare, anche se in maniera parziale, anche una certa conoscenza della lingua finlandese.\n\n\n=== costruzione di linguaggi ===\n\nparallelamente al lavoro professionale di tolkien come filologo vi fu la sua passione per la costruzione di lingue artificiali. di queste, tra quelle inventate dallo scrittore le pi\u00f9 mature sono il quenya e il sindarin, le cui strutture linguistiche e grammaticali sono state sviluppate secondo principi di estetica ed eufonia, particolarmente cari allo scrittore, che in particolare plasm\u00f2 il quenya in maniera fonestetica, intendendo dare vita a una sorta di \u00ablatino elfico\u00bb con innesti linguistici provenienti dal finlandese, dal gallese, dall'inglese e dal greco. un'aggiunta significativa in questo universo linguistico tolkeniano fu l'ad\u00fbnaic, elaborato nel 1945, una lingua dal \u00absapore vagamente semitico\u00bb parlata dai numenoreani, mitici abitanti di una terra che rielabora in chiave moderna il mito greco di atlantide.\ntolkien giudicava inseparabile il nesso tra tali lingue e le comunit\u00e0 (per quanto mitiche o fittizie) ad esse associate, e da ci\u00f2 scatur\u00ec il suo parere piuttosto negativo sulla possibilit\u00e0 di una lingua ausiliaria internazionale. malgrado l'entusiasmo espresso sull'esperanto in un congresso di esperantisti del 1930, durante il quale asser\u00ec che \u00abuna simile lingua dar\u00e0 vita a una mitologia\u00bb, gi\u00e0 nel 1956 aveva concluso amaramente che il \u00abvolap\u00fck, l'esperanto, l'ido, il novial, ecc ... sono morte, ben pi\u00f9 morte che le lingue antiche oggi inutilizzate, proprio perch\u00e9 i loro autori non hanno mai inventato nessuna leggenda in esperanto\u00bb.\nil successo conosciuto dalle opere di tolkien ha impresso, infine, un duraturo effetto sull'uso del linguaggio nella letteratura fantastica, e anche sui dizionari tradizionali, che oggi nelle edizioni inglese comunemente accettano le idiosincratiche ortografie di tolkien dwarves e dwarvish (a lato di dwarfs e dwarfish), ben poco utilizzati a partire dalla met\u00e0 dell'ottocento (infatti, secondo tolkien, se l'ortografia inglese antica fosse sopravvissuta, si sarebbe parlato di dwarrows o dwerrows). ha anche coniato il termine eucatastrophe, anche se oggi rimane utilizzato principalmente in connessione con il proprio lavoro.\n\n\n== onorificenze ==\n\n\n== note ==\n\n\n== bibliografia ==\n humphrey carpenter, tolkien: a biography, new york, ballantine books, 1977, isbn 978-0-04-928037-3.\n john garth, tolkien and the great war, harper-collins, 2003, isbn 978-0-00-711953-0.\n daniel grotta, j. r. r. tolkien: architect of middle earth: a biography, running press, 2002, isbn 978-0-7624-1337-9.\n stuart d. lee (a cura di), a companion to j. r. r. tolkien, wiley blackwell, 2020  [2014], isbn 978-1119656029.\n tom shippey, the road to middle-earth, third, houghton mifflin company, 2005  [1982], isbn 978-0-618-25760-7.\n the letters of j. r. r. tolkien, londra, george allen & unwin, 1981, isbn 978-0-04-826005-5.\n\n\n== voci correlate ==\naccoglienza di j. r. r. tolkien\nedith bratt\neric gordon (germanista)\nregola delle anacorete\nil silmarillion\nlo hobbit\nil signore degli anelli\nil signore degli anelli (serie di film)\nletteratura inglese\nsociet\u00e0 tolkieniana italiana\ntolkien (famiglia)\n\n\n== altri progetti ==\n\n wikisource contiene una pagina in lingua inglese dedicata a j. r. r. tolkien\n wikiquote contiene citazioni di o su j. r. r. tolkien\n wikimedia commons contiene immagini o altri file su j. r. r. tolkien\n\n\n== collegamenti esterni ==\n\n(en) sito ufficiale, su tolkienestate.com. \n tolkien, john ronald reuel, su treccani.it \u2013 enciclopedie on line, istituto dell'enciclopedia italiana. \n(en) wayne g. hammond, j.r.r. tolkien, su enciclopedia britannica, encyclop\u00e6dia britannica, inc. \n(en) j. r. r. tolkien, su the encyclopedia of science fiction. \n opere di j. r. r. tolkien, su openmlol, horizons unlimited srl. \n(en) opere di j. r. r. tolkien, su open library, internet archive. \n(en) opere di j. r. r. tolkien, su progetto gutenberg. \n(en) audiolibri di j. r. r. tolkien, su librivox. \n(en) opere riguardanti j. r. r. tolkien, su open library, internet archive. \n(en) bibliografia di j. r. r. tolkien, su internet speculative fiction database, al von ruff. \n(en) j.r.r. tolkien, su goodreads. \n bibliografia italiana di j. r. r. tolkien, su catalogo vegetti della letteratura fantastica, fantascienza.com. \n(en) j. r. r. tolkien, su mobygames, blue flame labs. \n j.r.r. tolkien, su last.fm, cbs interactive. \n(en) j. r. r. tolkien, su allmusic, all media network. \n j. r. r. tolkien, su mymovies.it, mo-net srl. \n(en) j. r. r. tolkien, su imdb, imdb.com. \n associazione italiana studi tolkieniani, su jrrtolkien.it.\n societ\u00e0 tolkieniana italiana, su tolkien.it.\n bibliografia italiana, su soronel.it.\n le lingue di arda, su ardalambion.immaginario.net.\n associazione culturale eldali\u00eb, su eldalie.com.\n approfondimenti sui temi trattati da tolkien nelle sue opere, su ilfossodihelm.it.\n la vita, la fede e gli affetti di j. r. r. tolkien, su alleanzacattolica.org.\n tolkienpedia. - wiki di fandom\n tolkien 1973\u20132023 uomo, professore, autore, su imuseidiroma.it."