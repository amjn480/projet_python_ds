"quendi (qya. m\u00f3wi\u0105cy) \u2013 okre\u015blenie wszystkich elf\u00f3w w stworzonej przez j.r.r. tolkiena mitologii \u015br\u00f3dziemia.\nbiogramy elf\u00f3w zosta\u0142y przedstawione w artyku\u0142ach lista calaquendich oraz lista sindar\u00f3w i moriquendich.\n\n\n== charakterystyka ==\nelfowie zostali powo\u0142ani do istnienia w trzecim temacie ainulindal\u00eb. pojawili si\u0119 w \u015br\u00f3dziemiu nad zatok\u0105 cuivi\u00e9nen podczas lat drzew, gdy nad \u015br\u00f3dziemiem \u015bwieci\u0142y tylko gwiazdy. byli pierwszymi, przed lud\u017ami, dzie\u0107mi iluvatara na ardzie i z tego powodu nazywani byli pierworodnymi.\nbyli jedn\u0105 z najpot\u0119\u017cniejszych ras ardy. osi\u0105gn\u0105wszy doros\u0142o\u015b\u0107 praktycznie nie starzeli si\u0119, dzi\u0119ki czemu mogli \u017cy\u0107 wiecznie, lecz wielu z nich gin\u0119\u0142o, np. w walce. cenili pi\u0119kno w r\u00f3\u017cnych jego przejawach \u2013 zajmowali si\u0119 poezj\u0105 i \u015bpiewem, tworzyli klejnoty i wspania\u0142e miasta.\npos\u0142ugiwali si\u0119 m.in. queny\u0105 i sindarinem, kt\u00f3re zapisywali sarati, tengwarem lub cirthem.\n\n\n== fabu\u0142a ==\nwkr\u00f3tce po przebudzeniu spotka\u0142 ich i pokocha\u0142 valar orom\u00eb. elfowie jednak podchodzili do oromego z nieufno\u015bci\u0105, gdy\u017c melkor wcze\u015bniej jako czarny je\u017adziec uprowadza\u0142 ich i upadla\u0142, a w ten spos\u00f3b wyhodowa\u0142 ras\u0119 ork\u00f3w.\ngdy orom\u00eb zaprosi\u0142 ich w imieniu valar\u00f3w do amanu, by chroni\u0107 ich przed wp\u0142ywami melkora, rozpocz\u0119\u0142a si\u0119 wielka w\u0119dr\u00f3wka, kt\u00f3ra by\u0142a jednocze\u015bnie pocz\u0105tkiem procesu rozpadu rasy elf\u00f3w na poszczeg\u00f3lne szczepy. ci kt\u00f3rzy podj\u0119li w\u0119dr\u00f3wk\u0119 zwani byli eldarami, natomiast ci kt\u00f3rzy pozostali \u2013 avarimi (qya. opornymi).\nw wyniku utworzenia ostatniego sojuszu wsp\u00f3lnie z lud\u017ami pokonali saurona. we w\u0142adcy pier\u015bcieni ostatni z w\u0142adc\u00f3w elf\u00f3w opuszczaj\u0105 \u015br\u00f3dziemie i odp\u0142ywaj\u0105 do eldamaru tzw. prost\u0105 drog\u0105.\n\n\n== szczepy elf\u00f3w ==\nci, kt\u00f3rzy podj\u0119li wyzwanie wielkiej w\u0119dr\u00f3wki, to eldarowie, pozostali za\u015b \u2013 elfy oporne (avari). cz\u0119\u015b\u0107 eldar\u00f3w nie dosz\u0142a do valinoru, a stanowi\u0142 ich trzon telerich. eldarowie, kt\u00f3rzy zostali na zawsze w valinorze, to vanyarowie. ci, kt\u00f3rzy go opu\u015bcili, to \u00f1oldorowie, a ci, kt\u00f3rzy przybyli do valinoru najp\u00f3\u017aniej, to falmari, cz\u0119\u015b\u0107 telerich. byli oni nazywani elfami \u015bwiat\u0142a (calaquendimi). teleri, kt\u00f3rzy nie dotarli do valinoru podzielili si\u0119 na sindar\u00f3w i nandor\u00f3w. nazywani byli razem z avarimi elfami ciemno\u015bci (moriquendimi).\n\n\n=== avari ===\nqya. niech\u0119tni. jeden z pierwotnych szczep\u00f3w elf\u00f3w, kt\u00f3rzy obudzili si\u0119 na brzegach jeziora cuivi\u00e9nen. w odr\u00f3\u017cnieniu od eldar\u00f3w nie podj\u0119li oni w\u0119dr\u00f3wki za oromem na zach\u00f3d.\nwielu spo\u015br\u00f3d avarich zgin\u0119\u0142o w walkach z melkorem i jego s\u0142ugami, a wielu zdo\u0142a\u0142 uprowadzi\u0107, stopniowo upodlaj\u0105c ich i zmieniaj\u0105c w ork\u00f3w. czyn ten by\u0142 uwa\u017cany za najgorsz\u0105 zbrodni\u0119 melkora.\navari, razem z tymi eldarami, kt\u00f3rzy nie uko\u0144czyli w\u0119dr\u00f3wki do amanu i nigdy nie widzieli \u015bwiat\u0142a rzucanego przez drzewa valinoru, zwani byli z tego powodu moriquendi.\nw the war of the jewels podane s\u0105 nazwy sze\u015bciu plemion avarich, kognaty quendich: kindi, cuind, hwenti, windan, kinn-lai, penni. s\u0105 to jedyne pewne s\u0142owa w avarinie, j\u0119zyku avarich, w opublikowanych materia\u0142ach o \u015br\u00f3dziemiu.\n\n\n=== eldarowie ===\nqya. lud gwiazd. pocz\u0105tkowo termin ten, nadany przez oromego przy znalezieniu pierwszych elf\u00f3w, oznacza\u0142 wszystkich pierworodnych, lecz z czasem zosta\u0142 zaw\u0119\u017cony do trzech plemion, kt\u00f3re uczestniczy\u0142y w wielkiej w\u0119dr\u00f3wce. elf\u00f3w, kt\u00f3rzy nie chcieli uczestniczy\u0107 w wielkiej w\u0119dr\u00f3wce, nazwano avarimi.\neldarowie nazywani te\u017c byli elfami wysokiego rodu, ludem gwiazd i ludem wielkiej w\u0119dr\u00f3wki.\n\n\n=== calaquendi ===\nqya. elfowie \u015bwiat\u0142a. s\u0105 to trzy szczepy eldar\u00f3w, kt\u00f3re dotar\u0142y wcze\u015bniej lub p\u00f3\u017aniej do amanu (nazywani z tego powodu tak\u017ce amanyar), gdy jeszcze kwit\u0142y nad nim drzewa valinoru. nale\u017c\u0105 do nich vanyarowie i \u00f1oldorowie, a tak\u017ce ci teleri, kt\u00f3rzy przekroczyli belegaer.\nkr\u00f3l telerich, elw\u00eb, r\u00f3wnie\u017c by\u0142 zaliczany do calaquendich, gdy\u017c by\u0142 pos\u0142em do amanu przed wielk\u0105 w\u0119dr\u00f3wk\u0105, cho\u0107 p\u00f3\u017aniej pozosta\u0142 w beleriandzie.\n\n\n=== laiquendi ===\nqya. elfowie zieloni. by\u0142 to szczep elf\u00f3w, kt\u00f3ry pod przewodnictwem denethora od\u0142\u0105czy\u0142 si\u0119 od nandor\u00f3w i osiad\u0142 w ossiriandzie. zostali nazwani laiquendimi, poniewa\u017c nosili ubrania koloru li\u015bci. po \u015bmierci swojego wodza w bitwie z orkami nie wybrali kolejnego kr\u00f3la. stali si\u0119 odt\u0105d bardzo ostro\u017cni i \u017cyli w ukryciu, nie walcz\u0105c wi\u0119cej w otwartym polu.\n\n\n=== moriquendi ===\ns\u0105 to szczepy elf\u00f3w, kt\u00f3re nie rozpocz\u0119\u0142y lub nie uko\u0144czy\u0142y wielkiej w\u0119dr\u00f3wki do amanu i by\u0142y nazywane z tego powodu tak\u017ce \u00famanyar.\n\n\n=== nandorowie ===\njest to cz\u0119\u015b\u0107 telerich, kt\u00f3ra nie uko\u0144czy\u0142a wielkiej w\u0119dr\u00f3wki do amanu. odm\u00f3wili oni przekroczenia g\u00f3r mglistych i osiedlili si\u0119 w dolinie anduiny.\nwiele lat p\u00f3\u017aniej grupa nandor\u00f3w pod przyw\u00f3dztwem denethora przekroczy\u0142a g\u00f3ry b\u0142\u0119kitne i osiedli\u0142a si\u0119 w ossiriandzie. kraina, kt\u00f3r\u0105 zamieszkali od tej pory nazywa\u0142a si\u0119 lindon, a sama grupa zosta\u0142a nazwana laiquendimi.\n\n\n=== \u00f1oldorowie ===\n\u00f1oldorowie byli drugim hufcem eldar\u00f3w w w\u0119dr\u00f3wce z cuivi\u00e9nen do amanu, prowadzonym przez finwego. nazwa (l. poj. \u00f1oldo, w sindarinie golodh) znaczy m\u0105drzy, lecz w sensie posiadania wiedzy, nie za\u015b rozs\u0105dku i rozwagi. kr\u00f3lem \u00f1oldor\u00f3w w amanie by\u0142 finw\u00eb.\nnajbardziej zaprzyja\u017anieni byli z aulem, od kt\u00f3rego nauczyli si\u0119 wiele o obr\u00f3bce kamienia i kruszc\u00f3w (dzi\u0119ki temu aul\u00eb zyska\u0142 miano przyjaciela \u00f1oldor\u00f3w). dzi\u0119ki przekazanej im wiedzy zas\u0142yn\u0119li jako najbieglejsi w\u015br\u00f3d elf\u00f3w w rozmaitych umiej\u0119tno\u015bciach; na sw\u00f3j spos\u00f3b, na miar\u0119 otrzymanych od il\u00favatara dar\u00f3w, niejedno dodali do tego, czego ich aul\u00eb nauczy\u0142. kochali si\u0119 bowiem w kunszcie mowy i pisma, w ozdobnych haftach, rysunkach i rze\u017abie. \u00f1oldorowie te\u017c pierwsi opanowali tajniki szlifowania szlachetnych kamieni i wytwarzali przepi\u0119kne klejnoty; najpi\u0119kniejszymi z ich dzie\u0142 by\u0142y silmarile, wykute przez f\u00ebanora.\nzwierzchnictwo nad \u00f1oldorami sprawowali przyw\u00f3dcy rodu finwego, nosz\u0105cy tytu\u0142 najwy\u017cszych kr\u00f3l\u00f3w \u00f1oldor\u00f3w (ang. high king of the noldor). \npierwszym najwy\u017cszym kr\u00f3lem by\u0142 finw\u00eb, kt\u00f3ry zosta\u0142 wybrany przez oromego, by zobaczy\u0107 aman, a nast\u0119pnie przewodzi\u0142 hufcowi \u00f1oldor\u00f3w w drodze z cuivi\u00e9nen do amanu i tam zosta\u0142 ich w\u0142adc\u0105. zgin\u0105\u0142 zabity przez morgotha w formenos, a jego nast\u0119pc\u0105 zosta\u0142 jego najstarszy syn, f\u00ebanor.\nf\u00ebanor doprowadzi\u0142 do buntu \u00f1oldor\u00f3w i wyprowadzi\u0142 ich z valinoru z powrotem do \u015br\u00f3dziemia. cz\u0119\u015b\u0107 \u00f1oldor\u00f3w, zniech\u0119cona przez bratob\u00f3jstwo w alqualond\u00eb, zawr\u00f3ci\u0142a jednak i pozosta\u0142a w tirionie pod zwierzchnictwem m\u0142odszego z przyrodnich braci f\u00ebanora, finarfina, kt\u00f3ry przyj\u0105\u0142 tytu\u0142 najwy\u017cszego kr\u00f3la \u00f1oldor\u00f3w w amanie (w odr\u00f3\u017cnieniu od najwy\u017cszych kr\u00f3l\u00f3w \u00f1oldor\u00f3w w \u015br\u00f3dziemiu).\nf\u00ebanor zgin\u0105\u0142 jeszcze przed nastaniem lat s\u0142o\u0144ca po bitwie dagor-nuin-giliath. po jego \u015bmierci najstarszy jego syn maedhros w imieniu swoim i swoich braci zrzek\u0142 si\u0119 zwierzchnictwa nad \u00f1oldorami. najwy\u017cszym kr\u00f3lem \u00f1oldor\u00f3w w \u015br\u00f3dziemiu okrzykni\u0119ty zosta\u0142 starszy z przyrodnich braci f\u00ebanora, fingolfin. w\u0142adca ten zgin\u0105\u0142 w pojedynku z morgothem w czasie bitwy dagor bragollach, a jego nast\u0119pc\u0105 zosta\u0142 jego syn, fingon. po \u015bmierci fingona w bitwie nirnaeth arnoediad najwy\u017cszym kr\u00f3lem zosta\u0142 jego m\u0142odszy brat, turgon. poni\u00f3s\u0142 on \u015bmier\u0107 w czasie upadku gondolinu.\nkolejnym, ostatnim ju\u017c najwy\u017cszym kr\u00f3lem zosta\u0142 gil-galad, syn fingona (w p\u00f3\u017aniejszych tekstach tolkien uczyni\u0142 go synem orodretha, bratankiem finroda i galadrieli). prze\u017cy\u0142 on wojn\u0119 gniewu i koniec pierwszej ery, a nast\u0119pnie panowa\u0142 przez ca\u0142\u0105 drug\u0105 er\u0119. zgin\u0105\u0142 w bitwie na stokach orodruiny w czasie wojny ostatniego sojuszu z sauronem w 3441 de.\npo jego \u015bmierci, w trzeciej erze za zwierzchnika \u00f1oldor\u00f3w i wszystkich eldar\u00f3w uchodzi\u0142a galadriela, c\u00f3rka finarfina, ostatnia przedstawicielka rodu finwego w \u015br\u00f3dziemiu. nie u\u017cywa\u0142a ona jednak tytu\u0142u najwy\u017cszej kr\u00f3lowej \u00f1oldor\u00f3w. odp\u0142yn\u0119\u0142a za morze w 1 roku czwartej ery razem z pozosta\u0142ymi powiernikami pier\u015bcieni.\n\n\n=== sindarowie ===\nqya. elfowie szarzy. s\u0105 od\u0142amem telerich, kt\u00f3rzy podr\u00f3\u017cuj\u0105c z innymi elfami na zach\u00f3d pozostali w beleriandzie, a nie pop\u0142yn\u0119li za morze. niekt\u00f3rzy poszukiwali tam swojego kr\u00f3la \u2013 elwego \u2013 a pozostali zostali przekonani do pozostania przez majara ossego.\njeszcze przed powrotem \u00f1oldor\u00f3w do \u015br\u00f3dziemia zamieszkiwali wi\u0119kszo\u015b\u0107 teren\u00f3w beleriandu. wszyscy spo\u015br\u00f3d nich uznawali za najwy\u017cszego kr\u00f3la elwego thingola. mieli dwa kr\u00f3lestwa: doriath, rz\u0105dzone przez thingola i falas, pod rz\u0105dami c\u00edrdana. przez dwa wieki \u017cyli w spokoju, lecz w ostatnim wieku lat drzew z\u0142o na wsch\u00f3d od g\u00f3r b\u0142\u0119kitnych zacz\u0119\u0142o n\u0119ka\u0107 sindar\u00f3w. dopiero wtedy uznali za konieczne posiadanie broni. rozwin\u0105\u0142 si\u0119 handel z krasnoludami z nogrodu i belegostu, a tak\u017ce rzemios\u0142o ku\u017anicze.\n\n\n=== teleri ===\nqya. ci, kt\u00f3rzy przyp\u0142yn\u0119li ostatni. by\u0142 to jeden z trzech szczep\u00f3w eldar\u00f3w, kt\u00f3re wyruszy\u0142y do amanu znad jeziora cuivi\u00e9nen. teleri wyruszyli w wielk\u0105 w\u0119dr\u00f3wk\u0119 jako ostatni i ich hufiec by\u0142 najliczniejszy. pocz\u0105tkowo telerimi dowodzi\u0142 elw\u00eb, kt\u00f3ry jako jeden z pierwszych z elf\u00f3w wraz z ingwem i finwem odwiedzi\u0142 aman.\nw trakcie w\u0119dr\u00f3wki cz\u0119\u015b\u0107 telerich przestraszy\u0142a si\u0119 wielkich czarnych chmur, k\u0142\u0119bi\u0105cych si\u0119 nad utumno i zawr\u00f3ci\u0142a z obranej drogi. pierwszy wi\u0119kszy roz\u0142am mia\u0142 miejsce, kiedy teleri dotarli do brzeg\u00f3w anduiny. w\u00f3wczas cz\u0119\u015b\u0107 eldar\u00f3w pod wodz\u0105 lenwego postanowi\u0142a ruszy\u0107 na po\u0142udnie. elf\u00f3w tych nazywa si\u0119 nandorami. po przekroczeniu anduiny niekt\u00f3rzy eldarowie oci\u0105gali si\u0119 z przepraw\u0105 przez g\u00f3ry mgliste, a\u017c w ko\u0144cu udali si\u0119 na po\u0142udnie, by do\u0142\u0105czy\u0107 do nandor\u00f3w. reszta telerich przeprawi\u0142a si\u0119 przez g\u00f3ry i bez wi\u0119kszych problem\u00f3w dotar\u0142a do beleriandu. udali si\u0119 do uj\u015bcia sirionu, by tam oczekiwa\u0107 wyspy, na kt\u00f3rej b\u0119d\u0105 mogli przeprawi\u0107 si\u0119 do amanu.\noss\u00eb i jego \u017cona uinena cz\u0119sto ich odwiedzali i zaprzyja\u017anili si\u0119 z nimi. oss\u00eb siedz\u0105c na skale tu\u017c obok kraw\u0119dzi l\u0105du przemawia\u0142 do nich i od niego teleri nauczyli si\u0119 wszystkiego, co trzeba wiedzie\u0107 o morzu i o muzyce morza. od pocz\u0105tku lubili wod\u0119 i umieli \u015bpiewa\u0107 pi\u0119kniej ni\u017c inne elfy, lecz dzi\u0119ki przyja\u017ani z oss\u00ebm zawartej w beleriandzie rozmi\u0142owali si\u0119 w morzu, a w ich pie\u015bniach s\u0142ycha\u0107 by\u0142o szum fal bij\u0105cych o brzegi.\nkiedy ulmo da\u0142 si\u0119 ub\u0142aga\u0107 \u00f1oldorom i ich kr\u00f3lowi finwemu, kt\u00f3rzy cierpieli z powodu d\u0142ugiej roz\u0142\u0105ki z przyjaci\u00f3\u0142mi i prosili, aby przywi\u00f3d\u0142 telerich do amanu, je\u015bli si\u0119 na to zgodz\u0105. wi\u0119kszo\u015b\u0107 telerich rzeczywi\u015bcie tego pragn\u0119\u0142a, lecz oss\u00eb bardzo si\u0119 zmartwi\u0142, gdy ulmo wr\u00f3ci\u0142 na wybrze\u017ce beleriandu, \u017ceby ich zabra\u0107 do valinoru. oss\u00eb bowiem, kt\u00f3ry si\u0119 opiekowa\u0142 morzami \u015br\u00f3dziemia i brzegami bli\u017cszych ziem \u017ca\u0142owa\u0142, \u017ce jego dziedzina nie b\u0119dzie rozbrzmiewa\u0142a g\u0142osami telerich. cz\u0119\u015b\u0107 ich zdo\u0142a\u0142 sk\u0142oni\u0107 do pozostania i tych znano p\u00f3\u017aniej pod mianem falathrim\u00f3w, czyli elf\u00f3w z wybrze\u017ca, zamieszkuj\u0105cych przystanie brithombar i eglarest, pierwszych w \u015br\u00f3dziemiu \u017ceglarzy i szkutnik\u00f3w. w\u0142adc\u0105 ich by\u0142 c\u00edrdan, budowniczy okr\u0119t\u00f3w. ponadto podczas postoju w pobli\u017cu lasu nan elmoth elw\u00eb uda\u0142 si\u0119 na spacer i na le\u015bnej polance ujrza\u0142 melian\u0119 z rodu majar\u00f3w. zakocha\u0142 si\u0119 w niej ze wzajemno\u015bci\u0105 i nie chcia\u0142 wr\u00f3ci\u0107 do swojego plemienia. kiedy teleri nie mogli odnale\u017a\u0107 swojego przyw\u00f3dcy cz\u0119\u015b\u0107 z nich odm\u00f3wi\u0142a dalszej w\u0119dr\u00f3wki i przybrali imi\u0119 eglath, opuszczonego ludu i oddali\u0142a si\u0119 od morza, gdy\u017c wzbudza\u0142o w nich smutek. po powrocie elwego nazwali si\u0119 sindarami, elfami szarymi. ci z telerich, kt\u00f3rzy pop\u0142yn\u0119li na wyspie do amanu wybrali na swojego przyw\u00f3dc\u0119 olwego, brata elwego.\ntymczasem podr\u00f3\u017cuj\u0105cy teleri, s\u0142ysz\u0105c zew ossego, poprosili ulma, aby przerwa\u0107 podr\u00f3\u017c. ulmo wys\u0142ucha\u0142 ich i pozwoli\u0142, \u017ceby osse przytwierdzi\u0142 wysp\u0119 do dna i zakorzeni\u0142 j\u0105 w fundamentach morza. ulmo zgodzi\u0142 si\u0119 na to ch\u0119tnie, bo rozumia\u0142 serca telerich i podczas narady valar\u00f3w by\u0142 przeciwny sprowadzeniu ich do valinoru s\u0105dz\u0105c, \u017ce dla quendich stosowniejszym miejscem jest \u015br\u00f3dziemie. valarowie na wie\u015b\u0107 o takim jego post\u0119pku byli niezadowoleni, a finwe zasmuci\u0142 si\u0119, \u017ce teleri nie dop\u0142yn\u0119li do amanu, a jeszcze bardziej, \u017ce nie znale\u017ali elwego, poj\u0105\u0142 bowiem, \u017ce nie zobaczy go ju\u017c nigdy; chyba w siedzibie mandosa. lecz wyspy nie ruszono z miejsca, na kt\u00f3rym sta\u0142a w zatoce eldamaru; dano jej nazw\u0119 tol eress\u00eba, to znaczy samotna wyspa, i na niej zamieszkiwali teleri tak, jak sami pragn\u0119li: maj\u0105c nad sob\u0105 gwiazdy niebios, a zarazem maj\u0105c w zasi\u0119gu wzroku aman i wybrze\u017ca krainy nie\u015bmiertelno\u015bci; \u017cyli d\u0142ugo w odosobnieniu na samotnej wyspie, tote\u017c z czasem utworzyli w\u0142asn\u0105 mow\u0119 (telerin), odmienn\u0105 od j\u0119zyka vanyar\u00f3w i \u00f1oldor\u00f3w. aby teleri mogli cieszy\u0107 si\u0119 \u015bwiat\u0142em dw\u00f3ch drzew valarowie przebili w g\u00f3rach pelori prze\u0142\u0119cz calaciry\u0119.\nd\u0142ugie wieki sp\u0119dzili na tol eressei, lecz z wolna serca ich si\u0119 zmienia\u0142y i coraz silniej poci\u0105ga\u0142o ich \u015bwiat\u0142o dosi\u0119gaj\u0105ce poprzez morze samotnej wyspy. dr\u0119czy\u0142a ich rozterka, bo kochali muzyk\u0119 fal bij\u0105cych o brzegi, a jednocze\u015bnie n\u0119ka\u0142a ich t\u0119sknota do wsp\u00f3\u0142plemie\u0144c\u00f3w i ch\u0119\u0107 poznania cud\u00f3w valinoru; ostatecznie pragnienie \u015bwiat\u0142a zwyci\u0119\u017cy\u0142o. ulmo ulegaj\u0105c woli innych valar\u00f3w wyprawi\u0142 do telerich przyjaciela ich, ossego, a ten, chocia\u017c z \u017calem, nauczy\u0142 ich sztuki budowania statk\u00f3w, w kt\u00f3rej nikt inny ju\u017c ich nie prze\u015bcign\u0105\u0142; gdy statki by\u0142y gotowe, ofiarowa\u0142 im jako po\u017cegnalny dar stado \u0142ab\u0119dzi o niezwykle mocnych skrzyd\u0142ach. ptaki te poci\u0105gn\u0119\u0142y bia\u0142e statki po bezwietrznym morzu i w ten spos\u00f3b teleri wreszcie, jako ostatni hufiec elf\u00f3w, dop\u0142yn\u0119li do amanu i wyszli na brzeg eldamaru. tak teleri dotarli do amanu, gdzie za\u0142o\u017cyli \u0142ab\u0119dzi\u0105 przysta\u0144, alqualond\u00eb, w kt\u00f3rej zamieszkali. mogli do syta nacieszy\u0107 si\u0119 \u015bwiat\u0142em dw\u00f3ch drzew, chodz\u0105c po wy\u0142o\u017conych z\u0142otem ulicach valmaru i po kryszta\u0142owych schodach tirionu na zielonym pag\u00f3rku t\u00fana. najcz\u0119\u015bciej jednak p\u0142ywali na swoich \u015bmig\u0142ych statkach po wodach zatoki eldamaru lub brodzili w przybrze\u017cnych falach, z g\u0142owami l\u015bni\u0105cymi od blasku docieraj\u0105cego tutaj spoza g\u00f3r. \u00f1oldorowie dali im mn\u00f3stwo klejnot\u00f3w, opali, diament\u00f3w, jasnych kryszta\u0142\u00f3w, a teleri rozsiali je po wybrze\u017cu i rozrzucili w p\u0142ytkich przybrze\u017cnych jeziorkach; wy\u0142awiali te\u017c z morza mn\u00f3stwo pere\u0142 i zdobili nimi \u015bciany swoich dwor\u00f3w a tak\u017ce pa\u0142ace olwego w alqualonde, o\u015bwietlonym przez wiele latarni. ci z telerich, kt\u00f3rzy ostatecznie dotarli do amanu przybrali nazw\u0119 falmari.\nkiedy f\u00ebanor zbuntowa\u0142 si\u0119 przeciwko valarom i wraz ze swoim ludem postanowi\u0142 opu\u015bci\u0107 aman zwr\u00f3ci\u0142 si\u0119 do telerich, aby do\u0142\u0105czyli si\u0119 do nich i u\u017cyczyli im swoich statk\u00f3w. teleri nie przystali na \u017cadn\u0105 z tych pr\u00f3\u015bb. w\u00f3wczas f\u00ebanor ogarni\u0119ty szale\u0144czym zapa\u0142em przeprowadzi\u0142 atak na alqualond\u00eb. wtedy podczas bratob\u00f3jczej walki wielu telerich zosta\u0142o zabitych, ich statki zosta\u0142y skradzione, a p\u00f3\u017aniej spalone w miejscu zwanym losgar.\nteleri nazywali sami siebie lindarami (\u015bpiewakami). bywali nazywani r\u00f3wnie\u017c nelyarami (trzecimi).\n\n\n=== vanyarowie ===\nqya. pi\u0119kni. vanyarowie to obok \u00f1oldor\u00f3w i telerich jeden z elfickich szczep\u00f3w, kt\u00f3re zdecydowa\u0142y si\u0119 pod\u0105\u017cy\u0107 za oromem na zach\u00f3d do amanu. cieszyli si\u0119 wielkimi wzgl\u0119dami manwego i vardy, kt\u00f3rzy obdarzyli ich talentem do \u015bpiewu i ta\u0144ca. ich przyw\u00f3dc\u0105 by\u0142 ingw\u00eb, uwa\u017cany r\u00f3wnie\u017c za kr\u00f3la wszystkich elf\u00f3w. sp\u0119dzili oni najmniej czasu na obszarze \u015br\u00f3dziemia, ludzie mieli z nimi kontakt tylko raz \u2013 podczas wojny gniewu, kiedy to melkor zosta\u0142 ostatecznie pokonany. po wojnie wr\u00f3cili do valinoru i ju\u017c nigdy nie opu\u015bcili nie\u015bmiertelnych krain.\nszczeg\u00f3lnie znana by\u0142a nieprzeci\u0119tna uroda vanyar\u00f3w: uchodzili oni za niezwykle pi\u0119knych nawet w\u015br\u00f3d elf\u00f3w (st\u0105d nazwa plemienia), mieli wspania\u0142e, jasne, z\u0142ociste w\u0142osy, jakby w ich sieci uwi\u0119ziony zosta\u0142 ca\u0142y blask laurelinu (epitet ten odnosi si\u0119 w silmarillionie do galadrieli).\nbyli nieufni w stosunku do obcych, niezwykle m\u0105drzy, dalekowzroczni i pow\u015bci\u0105gliwi. gdy morgoth zacz\u0105\u0142 po kryjomu buntowa\u0107 elf\u00f3w w valinorze przeciwko valarom, przekona\u0142 do siebie du\u017c\u0105 cz\u0119\u015b\u0107 \u00f1oldor\u00f3w, uda\u0142o mu si\u0119 te\u017c omami\u0107 f\u00ebanora. wiedzia\u0142 jednak, \u017ce vanyarowie nie dadz\u0105 wiary jego k\u0142amstwom, poniewa\u017c poza \u015bwiat\u0142em drzew nie pragn\u0119li oni niczego wi\u0119cej.\n\n\n== inne ludy elf\u00f3w ==\n\n\n=== elfy le\u015bne ===\nw trzeciej erze zamieszkiwali kr\u00f3lestwa rz\u0105dzone przez znacznie mniej licznych eldar\u00f3w: by\u0142y to lothl\u00f3rien i le\u015bne kr\u00f3lestwo. prawdopodobnie w\u0119drowali tak\u017ce po wschodnich stepach \u015br\u00f3dziemia.\nby\u0107 mo\u017ce nale\u017celi do grupy avarich, z kt\u00f3rymi byli nie do odr\u00f3\u017cnienia (poniewa\u017c nie uczestniczyli w wielkiej w\u0119dr\u00f3wce). w ich za\u015b sk\u0142ad wchodzili laiquendi oraz cz\u0119\u015b\u0107 nandor\u00f3w. ich j\u0119zyki by\u0142y daleko spokrewnione z sindarinem i queny\u0105.\n\n\n=== galadhrimowie ===\nnazwa ta obejmowa\u0142a wszystkich elf\u00f3w zamieszkuj\u0105cych lothl\u00f3rien i w wolnym t\u0142umaczeniu znaczy\u0142a w sindarinie lud drzew, co odnosi\u0142o si\u0119 do las\u00f3w porastaj\u0105cych lothl\u00f3rien. byli oni poddanymi galadrieli, powierniczki nenyi, i celeborna.\n\n\n=== gwaith-i-m\u00edrdain ===\nsin. lud-klejnot\u00f3w-kowali zwani byli tak\u017ce kowalami elf\u00f3w. wzmianki o nich pojawiaj\u0105 si\u0119 w silmarillionie, dru\u017cynie pier\u015bcienia i powrocie kr\u00f3la.\nby\u0142 to \u00f1oldorski lud najlepszych (z wyj\u0105tkiem f\u00ebanora) kowali \u015br\u00f3dziemia. przybyli do eregionu z lindonu oko\u0142o 750 roku drugiej ery pod wodz\u0105 celebrimbora, by pracowa\u0107 w pobli\u017cu \u017cy\u0142y mithrilu z khazad-d\u00fbm. w ci\u0105gu swojej dzia\u0142alno\u015bci nawi\u0105zali z rodem durina najwi\u0119ksz\u0105 przyja\u017a\u0144 mi\u0119dzy elfami a krasnoludami.\nod oko\u0142o 1200 roku nieznajomy nazywaj\u0105cy siebie annatarem (b\u0119d\u0105cy pocz\u0105tkowo s\u0142ug\u0105 aulego) odwiedza\u0142 ich i udziela\u0142 im rad. po oko\u0142o trzystu latach gwaith-i-m\u00edrdain rozpocz\u0119li pod jego kierunkiem wykuwanie pier\u015bcieni w\u0142adzy. gdy sko\u0144czyli w roku 1590, wybuch\u0142a wojna mi\u0119dzy nimi a sauronem spowodowana wykuciem jedynego pier\u015bcienia. wi\u0119kszo\u015b\u0107 kowali zgin\u0119\u0142a, a pozostali za\u0142o\u017cyli siedzib\u0119 w rivendell. prawdopodobnie to oni przekuli w 3018 roku and\u00farila dla aragorna.\n\n\n== przypisy ==\n\n\n== bibliografia ==\nrobert foster: encyklopedia \u015br\u00f3dziemia. warszawa: amber, 2002, s. 95\u201396. isbn 83-241-0200-0.\n\n\n== linki zewn\u0119trzne ==\nhas\u0142o elfowie w serwisie \u015br\u00f3dziemie wiki"