"pa\u0144stwo \u2013 forma organizacji spo\u0142ecze\u0144stwa maj\u0105ca na celu stanowienie i wykonywanie prawa na okre\u015blonym terytorium. ma zdolno\u015b\u0107 do nawi\u0105zywania i utrzymywania stosunk\u00f3w dyplomatycznych z innymi pa\u0144stwami. jest cz\u0119sto uto\u017csamiane z narodem i krajem.\n\n\n== definicja politologiczna ==\npa\u0144stwo jest przymusow\u0105 organizacj\u0105, wyposa\u017con\u0105 w atrybuty w\u0142adzy zwierzchniej po to, by ochrania\u0107 przed zagro\u017ceniami zewn\u0119trznymi i wewn\u0119trznymi \u0142ad, zapewniaj\u0105cy zasiedlaj\u0105cej jego terytorium spo\u0142eczno\u015bci, sk\u0142adaj\u0105cej si\u0119 ze wsp\u00f3\u0142zale\u017cnych grup o zr\u00f3\u017cnicowanych interesach, warunki egzystencji korzystne odpowiednio do si\u0142y ich ekonomicznej pozycji i politycznych wp\u0142yw\u00f3w.\n\n\n== definicja prawna ==\nprawne kryteria pa\u0144stwowo\u015bci, przyj\u0119te na mocy art. 1 konwencji w montevideo z 1933, okre\u015blane s\u0105 nast\u0119puj\u0105co:\n\u201epa\u0144stwo jako podmiot prawa mi\u0119dzynarodowego powinno mie\u0107 nast\u0119puj\u0105ce elementy:\n\nsta\u0142\u0105 ludno\u015b\u0107,\nsuwerenn\u0105 w\u0142adz\u0119,\nokre\u015blone terytorium (wielko\u015b\u0107 pa\u0144stwa nie wp\u0142ywa na jego podmiotowo\u015b\u0107) oddzielone od innych granic\u0105,\nzdolno\u015b\u0107 wchodzenia w stosunki mi\u0119dzynarodowe\u201dwedle art. 3 \u201epolityczne istnienie pa\u0144stwa jest niezale\u017cne od uznania przez inne pa\u0144stwa\u201d.\nkarta bogoty (1948) w art. 10 g\u0142osi:\npa\u0144stwa s\u0105 r\u00f3wne pod wzgl\u0119dem prawnym, maj\u0105 r\u00f3wne prawa i r\u00f3wn\u0105 zdolno\u015b\u0107 do korzystania z tych praw oraz maj\u0105 r\u00f3wne obowi\u0105zki. prawa ka\u017cdego pa\u0144stwa nie zale\u017c\u0105 od jego uprawnie\u0144 do zapewnienia ich wykonywania, ale od samego faktu jego istnienia jako osoby na mocy prawa mi\u0119dzynarodowego.\n\n\n== kryterium uznania pa\u0144stwa ==\nkonwencja by\u0142a regionaln\u0105 umow\u0105 mi\u0119dzynarodow\u0105 i ogranicza\u0142a si\u0119 jedynie do pa\u0144stw ameryka\u0144skich, ale jej zasady zosta\u0142y uznane w zwyczajowym prawie mi\u0119dzynarodowym. niekt\u00f3rzy w\u0105tpi\u0105 jednak, czy te kryteria s\u0105 wystarczaj\u0105ce.\npodstawowym problemem pa\u0144stwowo\u015bci jest uznanie pa\u0144stwa na arenie mi\u0119dzynarodowej, czyli stwierdzenie przez podmiot prawa mi\u0119dzynarodowego faktu istnienia jakiego\u015b pa\u0144stwa i gotowo\u015bci do respektowania zwi\u0105zanych z tym skutk\u00f3w prawnych. przedmiotem uznania mo\u017ce by\u0107: pa\u0144stwo, rz\u0105d, powsta\u0144cy, strona walcz\u0105ca czy nar\u00f3d. uznanie pa\u0144stwa mo\u017ce by\u0107 udzielone b\u0105d\u017a indywidualnie przez podmiot prawa mi\u0119dzynarodowego (nawi\u0105zanie stosunk\u00f3w dyplomatycznych lub podpisanie umowy bilateralnej), b\u0105d\u017a kolektywnie przez grup\u0119 pa\u0144stw (podobnie jak w przypadku pojedynczego pa\u0144stwa) lub organizacj\u0119 mi\u0119dzynarodow\u0105 (przyj\u0119cie w poczet cz\u0142onk\u00f3w). uznanie pa\u0144stwa powinno mie\u0107 charakter jednoznaczny i nieodwracalny, cho\u0107 w praktyce spotyka si\u0119 przypadki zawieszenia lub zerwania stosunk\u00f3w dyplomatycznych czy wykluczenie cz\u0142onka organizacji.\nkonsekwencje uznania pa\u0144stwa: teoria konstytutywna m\u00f3wi, \u017ce pa\u0144stwo istnieje tylko wtedy, gdy jest uznane przez inne pa\u0144stwa, za\u015b teoria deklaratoryjna twierdzi, \u017ce istnienie pa\u0144stwa jest niezale\u017cne od uznania go przez inne pa\u0144stwa.\n\n\n== teorie powstania pa\u0144stwa ==\nw naukach zajmuj\u0105cych si\u0119 teori\u0105 pa\u0144stwa (politologia) nie ma powszechnie uznanej teorii wyja\u015bniaj\u0105cej problem powstania organizacji pa\u0144stwowej. w ci\u0105gu wiek\u00f3w kszta\u0142towa\u0142y si\u0119 r\u00f3\u017cnorodne koncepcje dotycz\u0105ce tego problemu.\n\nteistyczna \u2013 jest to najstarsza teoria, kt\u00f3ra zak\u0142ada, \u017ce pa\u0144stwo powsta\u0142o dzi\u0119ki dzia\u0142aniu si\u0142y nadprzyrodzonej, zamiarowi bo\u017cemu. modyfikacj\u0105 tej doktryny jest koncepcja \u015bw. tomasza z akwinu, kt\u00f3ry twierdzi\u0142, \u017ce od boga pochodzi idea w\u0142adzy, natomiast konkretne pa\u0144stwa to dzie\u0142o ludzi. ta koncepcja by\u0142a popularna w monarchiach absolutnych i stanowi\u0142a uzasadnienie dla nieograniczonej w\u0142adzy monarchy, jako pochodz\u0105cej od boga. ka\u017cde wyst\u0105pienie przeciwko w\u0142adzy traktowane by\u0142o jako grzech.\nteologiczna \u2013 jej tw\u00f3rc\u0105 by\u0142 \u015bw. augustyn, kt\u00f3ry w dziele zatytu\u0142owanym de civitatis dei twierdzi\u0142, \u017ce w\u0142adza pochodzi od boga, a pa\u0144stwo na ziemi powinno wzorowa\u0107 si\u0119 na pa\u0144stwie niebieskim. teori\u0119 t\u0119 zmodyfikowa\u0142 \u015bw. tomasz z akwinu: w\u0142adza pochodzi od boga, ale wyr\u00f3\u017cni\u0107 mo\u017cna rz\u0105dy dobre i z\u0142e. \u201eje\u017celi rz\u0105dy nie prowadz\u0105 do dobra wsp\u00f3lnego, ale do prywatnego dobra rz\u0105dz\u0105cego lub partii stoj\u0105cej u w\u0142adzy, s\u0105 to rz\u0105dy niesprawiedliwe i przewrotne\u201d [wed\u0142ug w. j. korab-karpowicz: historia filozofii politycznej, 2010, rozdz. vi, \u015bw. tomasz z akwinu, s. 178.]\npatriarchalna \u2013 koncepcja, kt\u00f3ra uto\u017csamia pa\u0144stwo z rodzin\u0105; w tej teorii w\u0142adza kr\u00f3lewska wywodzi si\u0119 z tradycji w\u0142adzy ojca rodziny; koncepcja ta jest charakterystyczna dla feudalnej monarchii.\npatrymonialna \u2013 poprzez przy\u0142\u0105czenie ziem zwi\u0105zana z posiadaniem maj\u0105tku w postaci ziemi; tw\u00f3rc\u0105 jest ludwig von haller.\numowy spo\u0142ecznej \u2013 zak\u0142ada, \u017ce pa\u0144stwo jest rezultatem umowy pomi\u0119dzy cz\u0142onkami spo\u0142ecze\u0144stwa lub mi\u0119dzy spo\u0142ecze\u0144stwem a w\u0142adz\u0105, oraz neguje tez\u0119 o boskim pochodzeniu w\u0142adzy. tw\u00f3rc\u0105 koncepcji by\u0142 thomas hobbes, a wybitnym przedstawicielem m.in. jean-jacques rousseau.\npodboju i przemocy \u2013 zak\u0142ada, \u017ce pa\u0144stwa powstaj\u0105 w wyniku podbijania s\u0142abszych plemion przez plemiona silniejsze, w ten spos\u00f3b za pomoc\u0105 podboj\u00f3w powi\u0119ksza si\u0119 terytorium pa\u0144stwa. sformu\u0142owana zosta\u0142a w xix w. przez ludwika gumplowicza.\nsolidarystyczna \u2013 tw\u00f3rc\u0105 by\u0142 \u00e9mile durkheim: pa\u0144stwo powsta\u0142o jako forma solidarnego dzielenia si\u0119 obowi\u0105zkami.\npsychologistyczna \u2013 tw\u00f3rc\u0105 by\u0142 leon petra\u017cycki: pa\u0144stwo to najlepsza forma zaspokajania potrzeb psychicznych \u2013 bezpiecze\u0144stwa, afiliacji, dominacji.\nmarksistowska \u2013 zak\u0142ada, \u017ce pa\u0144stwo powsta\u0142o w wyniku rozpadu wsp\u00f3lnoty pierwotnej, w kt\u00f3rej panowa\u0142a wsp\u00f3lna w\u0142asno\u015b\u0107 narz\u0119dzi i \u015brodk\u00f3w, na klasy, co nast\u0105pi\u0142o g\u0142\u00f3wnie w wyniku powstania w\u0142asno\u015bci prywatnej. przewaga ekonomiczna pozwoli\u0142a klasom posiadaj\u0105cym w\u0142asno\u015b\u0107 zdoby\u0107 w\u0142adz\u0119. to doprowadzi\u0142o do powstania pa\u0144stwa, kt\u00f3re ma utrwala\u0107 panowanie klas posiadaj\u0105cych. autorami tej koncepcji byli karol marks i fryderyk engels.\nteoria pa\u0144stwa w katolickiej nauce spo\u0142ecznej \u2013 wed\u0142ug tej koncepcji pa\u0144stwo istnieje w \u015bwiadomo\u015bci cz\u0142owieka i ma za zadanie s\u0142u\u017cy\u0107 poprawie jako\u015bci bytu obywateli.\nfunkcjonalna \u2013 dominuje we wsp\u00f3\u0142czesnej socjologii, g\u0142osi, \u017ce pa\u0144stwo powsta\u0142o jako ostatnia forma rozwoju spo\u0142ecznego i ca\u0142e dzieje pokazuj\u0105, \u017ce spo\u0142ecze\u0144stwa d\u0105\u017c\u0105 do takiej w\u0142a\u015bnie formy. tw\u00f3rca: aureliusz augustyn.\n\n\n== forma pa\u0144stwa ==\nforma pa\u0144stwa to spos\u00f3b sprawowania w\u0142adzy oraz organizowania \u017cycia politycznego i spo\u0142ecznego w pa\u0144stwie. charakteryzuje si\u0119 j\u0105 ze wzgl\u0119du na:\n\nform\u0119 rz\u0105d\u00f3w \u2013 struktura najwy\u017cszych organ\u00f3w pa\u0144stwowych, ich wzajemne relacje i spos\u00f3b powo\u0142ywania g\u0142owy pa\u0144stwa:\nrepublika\nmonarchia\ndziedziczna\nelekcyjna\nkonstytucyjna\nabsolutna\nre\u017cim polityczny \u2013 spos\u00f3b rz\u0105dzenia pa\u0144stwem, metody i techniki sprawowania w\u0142adzy\npa\u0144stwo demokratyczne\npa\u0144stwo anokratyczne\npa\u0144stwo autorytarne\npa\u0144stwo totalitarne\nustr\u00f3j terytorialny pa\u0144stwa \u2013 struktura terytorialna, zakres samodzielno\u015bci w\u0142adz lokalnych, podzia\u0142 kompetencji mi\u0119dzy w\u0142adze centralne a lokalne\npa\u0144stwo unitarne\npa\u0144stwo z\u0142o\u017cone\nunia personalna\nunia realna\nfederacja\nkonfederacja\n\n\n== typy pa\u0144stw ==\nzgodnie z typologi\u0105 pa\u0144stw w uj\u0119ciu marksistowskim \u201etyp pa\u0144stwa wyznaczaj\u0105 podobne stosunki spo\u0142eczno-ekonomiczne oraz podobny status ludzi\u201d (e. zieli\u0144ski). na podstawie tej definicji wyr\u00f3\u017cnia si\u0119 4 podstawowe typy pa\u0144stw, odpowiadaj\u0105ce formacjom spo\u0142ecznym:\n\npa\u0144stwo niewolnicze \u2013 cechuje je wyst\u0119powanie w\u0142a\u015bcicieli niewolnik\u00f3w, oraz niewolnik\u00f3w b\u0119d\u0105cych ich w\u0142asno\u015bci\u0105. kszta\u0142tuj\u0105 si\u0119 mi\u0119dzy nimi stosunki zwierzchnictwa i podporz\u0105dkowania. w\u0142a\u015bciciele niewolnik\u00f3w s\u0105 warstw\u0105 panuj\u0105c\u0105 i maj\u0105c\u0105 prawa obywatelskie, niewolnicy natomiast pozbawieni s\u0105 praw i swobody.\npa\u0144stwo feudalne \u2013 wyst\u0119puje tu feudalna w\u0142asno\u015b\u0107 ziemi nale\u017c\u0105cej do stosunkowo ma\u0142ej cz\u0119\u015bci ludno\u015bci (np. rycerstwa, duchowie\u0144stwa). stosunki zwierzchnik \u2013 podporz\u0105dkowany kszta\u0142tuj\u0105 si\u0119 na zasadzie podda\u0144stwa ch\u0142op\u00f3w feuda\u0142om. w tym systemie warstwy podporz\u0105dkowane (ch\u0142opi) podlegaj\u0105 pewnej ochronie prawnej.\npa\u0144stwo kapitalistyczne \u2013 charakteryzuje si\u0119 wyst\u0119powaniem prywatnej w\u0142asno\u015bci \u015brodk\u00f3w produkcji oraz wytw\u00f3rc\u00f3w sprzedaj\u0105cych swoj\u0105 si\u0142\u0119 robocz\u0105. g\u0142\u00f3wn\u0105 si\u0142\u0105 spo\u0142eczn\u0105 s\u0105 w\u0142a\u015bciciele \u015brodk\u00f3w produkcji, lecz grupy spo\u0142eczne korzystaj\u0105 z formalnie r\u00f3wnych praw. ten typ dzielimy na:\npa\u0144stwo wczesnokapitalistyczne,\npa\u0144stwo liberalno-demokratyczne,\npa\u0144stwa trzeciego \u015bwiata,\npa\u0144stwo socjalistyczne \u2013 charakteryzuje si\u0119 ono daleko posuni\u0119t\u0105 uniformizacj\u0105 stosunk\u00f3w spo\u0142eczno-ekonomicznych i politycznych. istnieje tu spo\u0142eczna w\u0142asno\u015b\u0107 \u015brodk\u00f3w produkcji pozostaj\u0105cych w r\u0119kach pa\u0144stwa i swobodni wytw\u00f3rcy zatrudnieni w pa\u0144stwowych zak\u0142adach. istotn\u0105 r\u00f3\u017cnic\u0105 pomi\u0119dzy pa\u0144stwami kapitalistycznymi a socjalistycznymi, jest forma w\u0142asno\u015bci \u2013 w pa\u0144stwach kapitalistycznych wi\u0119kszo\u015b\u0107 d\u00f3br skupiona jest w r\u0119kach tzw. klasy \u015bredniej oraz wy\u017cej, w krajach socjalistycznych w\u0142asno\u015b\u0107 jest domen\u0105 pa\u0144stwa, rozumianego jako prawny przedstawiciel ca\u0142ego narodu i og\u00f3\u0142u \u017cyj\u0105cych w nim obywateli.\n\n\n== nazwa pa\u0144stwa ==\nwi\u0119kszo\u015b\u0107 pa\u0144stw \u015bwiata ma dwie nazwy:\n\nnazw\u0119 protokolarn\u0105 (pe\u0142n\u0105, oficjaln\u0105) \u2013 u\u017cywa si\u0119, gdy mowa jest o pa\u0144stwie jako osobie prawnej,\nnazw\u0119 geograficzn\u0105 (skr\u00f3con\u0105, kr\u00f3tk\u0105) \u2013 stosuje si\u0119, gdy mowa jest o pa\u0144stwie w znaczeniu geograficznym lub ekonomicznym.\n\n\n== symbole pa\u0144stwowe ==\nflaga pa\u0144stwowa\nherb pa\u0144stwowy\nhymn pa\u0144stwowy (narodowy)\npiecz\u0119\u0107 pa\u0144stwowa\ndewiza (motto) pa\u0144stwa, np. francuskie wolno\u015b\u0107, r\u00f3wno\u015b\u0107, braterstwo\ninne symbole np. marianna we francji czy wuj sam w usa\n\n\n== cechy pa\u0144stwa ==\npa\u0144stwo jest organizacj\u0105 polityczn\u0105. sensem jego istnienia, osi\u0105 jego zainteresowania jest rz\u0105dzenie spo\u0142ecze\u0144stwem. jest organizacj\u0105 globaln\u0105, rz\u0105dz\u0105c\u0105 ca\u0142ym spo\u0142ecze\u0144stwem.\npa\u0144stwo jest organizacj\u0105 przymusow\u0105; ma monopol terytorialny na stanowienie i wykonywanie prawa. normy prawne pochodz\u0105ce od pa\u0144stwa mog\u0105 by\u0107 w razie ch\u0119ci aparatu pa\u0144stwowego wymuszone fizycznie. pa\u0144stwo ma monopol na stosowanie przemocy w celu pozyskania \u015brodk\u00f3w na swoje finansowanie \u2013 w razie niep\u0142acenia podatk\u00f3w pa\u0144stwo mo\u017ce u\u017cy\u0107 przemocy fizycznej, aby wymusi\u0107 ich zap\u0142acenie.\nzdaniem politolog\u00f3w pa\u0144stwo cechuje:\n\nsuwerenno\u015b\u0107 \u2013 pa\u0144stwo jest niezale\u017cne od innych organizacji pa\u0144stwowych w zakresie realizacji funkcji wewn\u0119trznych i zewn\u0119trznych pa\u0144stwa\npowszechno\u015b\u0107 \u2013 cecha ta dotyczy powszechno\u015bci zasad prawnych w pa\u0144stwie, kt\u00f3re obejmuj\u0105 wszystkich obywateli w r\u00f3wnym stopniu\nterytorium \u2013 obszar l\u0105dowy pa\u0144stwa oraz wody przybrze\u017cne (wody wewn\u0119trzne, morze terytorialne), a tak\u017ce przestrze\u0144 powietrzna nad l\u0105dem i wodami pa\u0144stwa oraz podziemie pod nimi.\n\n\n== funkcje pa\u0144stwa ==\nbior\u0105c pod uwag\u0119 zasi\u0119g przestrzenny aktywno\u015bci pa\u0144stwa, mo\u017cna wyr\u00f3\u017cni\u0107 dwie jego funkcje:\n\nwewn\u0119trzna \u2013 obejmuje dzia\u0142ania, kt\u00f3re maj\u0105 zagwarantowa\u0107 bezpiecze\u0144stwo i \u0142ad w kraju. w ramach realizacji tej funkcji mo\u017cna wyr\u00f3\u017cni\u0107 dzia\u0142alno\u015b\u0107:\nprawodawcz\u0105 \u2013 tworzenie prawa, kt\u00f3re obowi\u0105zuje na terytorium pa\u0144stwa,\nporz\u0105dkow\u0105 \u2013 podejmowanie dzia\u0142a\u0144, kt\u00f3re zapewniaj\u0105 porz\u0105dek na terytorium pa\u0144stwa,\nadministracyjn\u0105 \u2013 zarz\u0105dzanie przez odpowiednie organy pa\u0144stwowe okre\u015blonymi dziedzinami \u017cycia publicznego,\nsocjaln\u0105 \u2013 d\u0105\u017cenie pa\u0144stwa do zapewnienia obywatelom minimum egzystencji, walka z bezrobociem oraz starania o popraw\u0119 warunk\u00f3w pracy,\nkulturaln\u0105 \u2013 dzia\u0142alno\u015b\u0107 pa\u0144stwa w zakresie wspierania bada\u0144 naukowych, rozwoju o\u015bwiaty i kultury, ochrony zabytk\u00f3w i promocji kultury za granic\u0105,\ngospodarczo-organizatorsk\u0105 \u2013 polega na zarz\u0105dzaniu przez pa\u0144stwo gospodark\u0105 oraz na oddzia\u0142ywaniu na ni\u0105. pa\u0144stwo stara si\u0119 promowa\u0107 gospodark\u0119 w \u015bwiecie, chroni\u0107 j\u0105 przed nieuczciw\u0105 konkurencj\u0105 oraz stwarza\u0107 warunki dla jej rozwoju.\nzewn\u0119trzna \u2013 obejmuje aktywno\u015b\u0107 mi\u0119dzynarodow\u0105 pa\u0144stwa, stosunki z innymi pa\u0144stwami, dzia\u0142alno\u015b\u0107 w organizacjach mi\u0119dzynarodowych, co ma na celu ochron\u0119 suwerenno\u015bci zewn\u0119trznej pa\u0144stwa. organami, kt\u00f3re realizuj\u0119 t\u0119 funkcj\u0119 s\u0105 m.in. s\u0142u\u017cby dyplomatyczne i wojsko.\n\n\n== zobacz te\u017c ==\n\npa\u0144stwo narodowe \u2013 pa\u0144stwo wielonarodowe \u2013 pa\u0144stwo uniwersalne\nwirtualne pa\u0144stwo\n\npa\u0144stwo korporacyjne\nformy pa\u0144stwowe \u2013 ustr\u00f3j terytorialny\nimmunitet pa\u0144stwa\nlista pa\u0144stw \u015bwiata wed\u0142ug kontynent\u00f3w\npa\u0144stwa \u015bwiata\nsi\u0142a pa\u0144stwa\nsystem polityczny\nustr\u00f3j polityczny\nanarchizm\netatyzm\nobywatelstwo\nojczyzna \u2013 patriotyzm \u2013 nacjonalizm \u2013 szowinizm\n\n\n== przypisy ==\n\n\n== bibliografia ==\narystoteles: polityka, warszawa 1964.\ndubel lech, kostrubiec jaros\u0142aw, \u0142awnikowicz grzegorz, markwart zbigniew: elementy nauki o pa\u0144stwie i polityce. warszawa 2011.\nehrlich stanis\u0142aw: wst\u0119p do nauki o pa\u0144stwie i prawie, warszawa. 1979.\ngray john: liberalizm, krak\u00f3w 1994.\njusty\u0144ski janusz: wyb\u00f3r tekst\u00f3w \u017ar\u00f3d\u0142owych z historii doktryn politycznych i prawnych, toru\u0144 1994.\nkorab-karpowicz, w. julian: historia filozofii politycznej. od tukidydesa do locke\u2019a, k\u0119ty 2010.\nlamentowicz wojciech: pa\u0144stwo wsp\u00f3\u0142czesne, warszawa 1993.\n\u0142opatka adam: wst\u0119p do prawoznawstwa, warszawa 1975.\nolszewski henryk, zmierczak maria: historia doktryn politycznych i prawnych, pozna\u0144 1993.\nsczaniecki micha\u0142: powszechna historia pa\u0144stwa i prawa, warszawa 1991.\nsylwestrzak andrzej: historia doktryn politycznych i prawnych, warszawa 1995.\nwilczy\u0144ski piotr l.: wybrane koncepcje pa\u0144stwa przysz\u0142o\u015bci [w:] trzci\u0144ski k. (red.): pa\u0144stwo w \u015bwiecie wsp\u00f3\u0142czesnym, warszawa 2006, s. 81\u201396.\nwinczorek piotr: nauka o pa\u0144stwie, warszawa.\nzieli\u0144ski eugeniusz: nauka o pa\u0144stwie i polityce, warszawa 2006."