Xabier Alonso Olano, meglio noto come Xabi Alonso (Tolosa, 25 novembre 1981), è un allenatore di calcio ed ex calciatore spagnolo, di ruolo centrocampista, tecnico del Bayer Leverkusen.
Con la nazionale spagnola ha vinto l'Europeo 2008, il Mondiale 2010 e l'Europeo 2012.


== Biografia ==
Nato nella città basca di Tolosa, trascorre i primi sei anni di vita a Barcellona e si trasferisce poi nella città di San Sebastián, dove pratica il calcio sulla spiaggia di La Concha e diventa grande amico di Mikel Arteta, ex calciatore dell'Arsenal. È figlio di Miguel Ángel Alonso, ex giocatore del Barcellona e vincitore di due campionati con la Real Sociedad, squadra nella quale ha giocato anche il fratello maggiore, Mikel. Un altro fratello, Jon, è arbitro.Il 21 marzo 2018, in seguito ad un processo ai suoi danni per un'evasione fiscale di due milioni di euro, vengono richiesti per Alonso cinque anni di reclusione e il pagamento di una multa di 4 milioni.Nel marzo 2019 viene scelto come ambasciatore per l’Europeo 2020.


== Caratteristiche tecniche ==
Ritenuto uno dei migliori centrocampisti della sua generazione, giocava da regista per via della sua grande visione di gioco che gli permetteva di fornire assist ai compagni oltre che d'intercettare i palloni avversari. Era anche aggressivo nel pressing e bravo nei lanci lunghi e nelle verticalizzazioni, oltre a essere un ottimo tiratore dalla distanza e di punizioni e rigori.


== Carriera ==


=== Club ===


==== Real Sociedad ====
Cresce nella cantera della Real Sociedad di San Sebastián, con la quale esordisce nella stagione 1999-2000, in Coppa del Re contro il Logroñés.
La stagione successiva viene ceduto in prestito, per la prima parte della stagione, all'Eibar, per poi ritornare a gennaio nella prima squadra della Real Sociedad.
Dal 2001 diventa titolare e nel 2002-2003 chiusa al secondo posto, disputando 33 partite e siglando 3 gol. Nel 2003 arriva anche la prima convocazione nella Nazionale spagnola.


==== Liverpool ====
Nell'agosto del 2004 si trasferisce al Liverpool per 16,5 milioni di euro. Debutta nella Premier League il 29 agosto 2004 contro il Bolton al Reebok Stadium, gara in cui i reds perdono 0-1. Segna il suo primo gol il 16 ottobre 2004 contro il Fulham, su calcio di punizione, contribuendo alla vittoria del Liverpool (che stava perdendo 2-0).
Diventato nel frattempo titolare nella squadra di Rafael Benítez, il 1º gennaio 2005, durante la partita contro il Chelsea, subisce un tackle da Frank Lampard che lo colpisce alla caviglia, e l'infortunio che ne consegue lo costringe a stare lontano dal campo per tre mesi. Rientra nei quarti di finale di Champions League contro la Juventus, giocando l'intera partita (complice l'assenza di Steven Gerrard, infortunato) e conquistando la semifinale. Nella finale di Istanbul è uno dei grandi protagonisti della rimonta sul Milan (da 0-3 a 3-3), realizzando il gol del pareggio con una ribattuta in rete del rigore paratogli da Dida. Tra l'altro quello è stato il primo rigore calciato da lui nel corso della sua carriera.Il 7 gennaio 2006, nel terzo turno di FA Cup contro il Luton Town, contribuisce alla vittoria dei Reds che ribaltano il risultato ottenendo un 5-3 dopo essere stati sotto 1-3 nel secondo tempo, con due gol: il primo da quasi 40 metri mentre il secondo dalla sua metà campo, sfruttando l'assenza tra i pali del portiere ospite spintosi nell'area del Liverpool alla ricerca del gol. Con la sua doppietta fa la fortuna di un tifoso del Liverpool che scommettendo 200 sterline su un suo gol dalla sua metà campo durante la stagione 2005-2006, vince 25.000 sterline. Pochi mesi dopo, durante la vittoria 3-1 sul Portsmouth del 7 maggio, si procura un infortunio alla caviglia, riuscendo a recuperare in tempo per la finale della FA Cup, vinta, e disputare con la nazionale spagnola il mondiale di Germania.
Nella stagione 2006-2007 rimane il titolare del centrocampo dei Reds che arrivano terzi in campionato e perdono la finale di Champions League contro il Milan.
L'8 giugno 2007 rinnova il suo contratto con il Liverpool, firmando un prolungamento di cinque anni, fino al 2012. Termina la stagione con 19 presenze e 2 reti in Premier, partecipando poi agli Europei in Svizzera ed Austria.


==== Real Madrid ====
Il 4 agosto 2009 si trasferisce al Real Madrid per 35,4 milioni di euro, con cui firma un contratto quinquennale. Il 21 febbraio 2010 segna il suo primo gol nella Liga su rigore contro il Villarreal. Al termine della sua prima stagione in Spagna, il Real si classifica secondo nella Liga. Il 20 aprile 2011 si aggiudica con il risultato di 1-0 il suo primo trofeo con i blancos, andando a conquistare la Coppa del Re ai danni proprio del Barcellona.L'anno successivo vince il campionato dopo aver disputato una stagione sempre da titolare. Inizia la stagione vincendo la Supercoppa di Spagna 2012 nella doppia sfida contro il Barcellona.Il 16 aprile 2014 vince la Coppa del Re battendo in finale il Barcellona, mentre il 24 maggio 2014, pur non giocando per squalifica, vince la sua seconda Champions League, la prima con il Real Madrid che batte l'Atletico Madrid per 4-1 ai supplementari.


==== Bayern Monaco ====
Il 29 agosto 2014 viene acquistato dal Bayern Monaco per 10 milioni di euro e sottoscrive con la società bavarese un contratto biennale. Il 26 aprile 2015 vince il suo primo campionato tedesco con il Bayern. Con il club bavarese vince in totale tre campionati tedeschi, una Coppa di Germania e una Supercoppa di Germania.
Il 9 marzo 2017 annuncia il ritiro dal calcio giocato al termine della stagione.


=== Nazionale ===
Debutta nella Selección nell'aprile del 2003 nell'amichevole vinta per 4-0 contro l'Ecuador. Nel 2006 viene convocato per il mondiale di Germania, durante il quale segna il suo primo gol in nazionale, nel corso dell'incontro vinto contro l'Ucraina 4-0, il 14 giugno.Il 29 giugno 2008 con le Furie rosse vince il campionato europeo battendo in finale la Germania. Nel 2009 viene convocato per la Confederations Cup in Sudafrica, in cui segna il gol decisivo su calcio di punizione nella finale per il terzo posto contro il Sudafrica. Nel 2010 è quindi nella lista dei 23 di Vicente del Bosque per il mondiale vinto proprio dalla Spagna.
Convocato anche per gli europei del 2012 in Polonia e Ucraina da Del Bosque, nella partita dei quarti di finale contro la Francia segna la sua prima doppietta in nazionale con un colpo di testa nel primo tempo e al 90º minuto su calcio di rigore. La partita (la sua 100ª in Nazionale) termina 2-0 in favore delle Furie rosse, risultato che le qualifica per la semifinale, dove sconfiggeranno il Portogallo ai tiri di rigore per 4-2. Il 1º luglio 2012 vince il campionato europeo con la sua nazionale.
Partecipa anche ai mondiali 2014 in Brasile. Nella prima sfida, contro i Paesi Bassi, sblocca la partita su calcio di rigore; tuttavia la Spagna perderà per 5-1, venendo poi eliminata ai gironi dopo due altri incontri. Il 27 agosto 2014, con una lettera pubblicata sul sito della federazione spagnola, annuncia il suo ritiro dalla nazionale.In carriera ha anche vestito a più riprese la maglia della Selezione di calcio dei Paesi Baschi.


=== Allenatore ===


==== Gli inizi ====
Il 1º giugno 2018 prende la qualifica di allenatore UEFA insieme a Raúl, Xavi, Víctor Valdés, Joan Capdevila.Il 29 agosto entra nello staff del Real Madrid con il ruolo di allenatore della selezione Infantil A.


==== Real Sociedad B ====
Il 1º giugno 2019 viene annunciato come nuovo allenatore della Real Sociedad de Fútbol B. Il 25 maggio 2022 viene annunciata la separazione con il club spagnolo.


==== Bayer Leverkusen ====
Il 5 ottobre 2022, in seguito all'esonero dello svizzero Gerardo Seoane, viene ingaggiato dai tedeschi del Bayer Leverkusen, in quel momento penultimo in Bundesliga con 5 punti raccolti nelle prime 8 partite, firmando un contratto fino al 30 giugno 2024. Termina il girone di Champions al terzo posto con 5 punti e, grazie al pareggio decisivo contro il Club Bruges all’ultimo turno e al vantaggio sull’Atlético Madrid come scontri diretti a favore, accede così all’Europa League. Xabi Alonso dà una svolta alla stagione del Leverkusen, portandolo al sesto posto in Bundesliga e in semifinale di Europa League persa contro la Roma.


== Statistiche ==


=== Presenze e reti nei club ===
Statistiche aggiornate al termine della carriera da calciatore.


=== Cronologia presenze e reti in nazionale ===


=== Statistiche da allenatore ===
Statistiche aggiornate al 10 novembre 2023. In grassetto le competizioni vinte.


== Palmarès ==


=== Giocatore ===


=== Allenatore ===
Segunda División:   1Real Sociedad B: 2020-2021


== Note ==


== Altri progetti ==

 Wikimedia Commons contiene immagini o altri file su Xabi Alonso


== Collegamenti esterni ==

 Xabi Alonso, su UEFA.com, UEFA. 
(EN) Xabi Alonso, su national-football-teams.com, National Football Teams. 
(DE, EN, IT) Xabi Alonso (calciatore), su Transfermarkt, Transfermarkt GmbH & Co. KG. 
(DE, EN, IT) Xabi Alonso (allenatore), su Transfermarkt, Transfermarkt GmbH & Co. KG. 
 Xabi Alonso, su it.soccerway.com, Perform Group. 
 Xabi Alonso, su smr.worldfootball.net, HEIM:SPIEL Medien GmbH. 
(EN) Xabi Alonso, su soccerbase.com, Racing Post. 
(EN) Xabi Alonso, su dfb.de, Federazione calcistica della Germania. 
(FR) Xabi Alonso, su lequipe.fr, L'Équipe 24/24. 
(DE) Xabi Alonso, su fussballdaten.de, Fussballdaten Verlags GmbH. 
(EN, ES, CA) Xabi Alonso, su BDFutbol.com. 
(EN, RU) Xabi Alonso, su eu-football.info. 
(ES) Xabi Alonso, su AS.com. 
(EN) Xabi Alonso, su IMDb, IMDb.com. 
(EN) Profilo su lfchistory.net, su lfchistory.net.
(EN) Profilo su BBCsport, su news.bbc.co.uk. URL consultato il 17 giugno 2006 (archiviato dall'url originale il 31 dicembre 2005).