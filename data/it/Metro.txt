"il metro (simbolo: m, talvolta erroneamente indicato con mt o con ml come metro lineare) \u00e8 l'unit\u00e0 di misura base della lunghezza, secondo il si (sistema internazionale di unit\u00e0 di misura).in origine l'assemblea nazionale francese approv\u00f2 il 26 marzo 1791 la proposta di una definizione teorica del metro come 1/10 000 000 dell'arco di meridiano terrestre compreso fra il polo nord e l'equatore che passava per parigi (il cosiddetto meridiano di parigi). studi successivi determinarono per\u00f2 che la lunghezza del quarto terrestre era di 10 001 957 metri anzich\u00e9 i 10 000 000 previsti. nel 1899 venne creato il primo campione standard in platino iridio.col progredire della scienza si ebbero sviluppi successivi finch\u00e9 nel 1983, durante la 17\u00aa conf\u00e9rence g\u00e9n\u00e9rale des poids et mesures (conferenza generale di pesi e misure) a parigi, il metro venne ridefinito come la distanza percorsa dalla luce nel vuoto in un intervallo di tempo pari a 1/299 792 458 di secondo, assumendo che la velocit\u00e0 della luce nel vuoto, per definizione, \u00e8 pari a c = 299792458 m/s. questa definizione, e il valore della costante fisica, sono stati confermati nel 2018 dalla 26\u00aa cgpm.\n\n\n== storia ==\nil termine \"metro\" deriva dal greco \u201cmetron\u201d che significa misura. fu ripreso nel 1675 da tito livio burattini, che propose una delle prime definizioni basate sulla lunghezza di un pendolo che batte il secondo. il quarto di periodo di un pendolo di un metro attuale \u00e8 circa un secondo, e varia al variare della latitudine essendo influenzata prima di tutto dalla rotazione terrestre.la definizione originale del metro basata sulle dimensioni della terra viene fatta risalire al 1791, stabilita dall'accademia delle scienze francese come 1/10 000 000 della distanza tra polo nord ed equatore, lungo la superficie terrestre, calcolata sul meridiano di parigi. il 7 aprile 1795 la francia adott\u00f2 il metro come unit\u00e0 di misura ufficiale, seguita da altri paesi europei. in italia il metro venne per la prima volta introdotto da parte di napoleone durante la campagna d'italia del 1796. da allora, nonostante svariate resistenze politiche, esacerbatesi durante il congresso di vienna, il metro non abbandon\u00f2 pi\u00f9 la penisola italiana, anche se venne adottato dagli stati italiani in tempi e secondo percorsi diversi.l'incertezza nella definizione del metro port\u00f2 il bureau international des poids et mesures (bipm) a ridefinire nel 1889 il metro come la distanza tra due linee incise su una barra campione di platino-iridio conservata a s\u00e8vres presso parigi.\nnel 1960, con la disponibilit\u00e0 dei laser, l'undicesima conferenza generale di pesi e misure cambi\u00f2 la definizione del metro in: la lunghezza pari a 1 650 763,73 lunghezze d'onda nel vuoto della radiazione corrispondente alla transizione fra i livelli 2p10 e 5d5 dell'atomo di kripton-86.\nnel 1983 la xvii conferenza generale di pesi e misure defin\u00ec il metro come la distanza percorsa dalla luce nel vuoto in 1/299 792 458 di secondo (ovvero la velocit\u00e0 della luce nel vuoto venne definita essere 299 792 458 metri al secondo). poich\u00e9 si ritiene che la velocit\u00e0 della luce nel vuoto sia la stessa ovunque, questa definizione \u00e8 pi\u00f9 universale della definizione basata sulla misurazione della circonferenza della terra o della lunghezza di una specifica barra di lega metallica e il metro campione pu\u00f2 essere riprodotto fedelmente in ogni laboratorio appositamente attrezzato. l'altro vantaggio \u00e8 che pu\u00f2 (in teoria) essere misurato con precisione superiore rispetto alla circonferenza terrestre o alla distanza tra due punti.\nsempre grazie agli esperimenti in laboratorio, dalla fine del 1997 \u00e8 possibile raggiungere un ordine di accuratezza dell'ordine di 10\u221210 m. questo risultato \u00e8 ottenibile sfruttando la relazione \u03bb = c/\u03bd (\u03bb lunghezza d'onda, c velocit\u00e0 della luce, \u03bd frequenza della radiazione) utilizzando oscillatori laser stabilizzati a frequenza conosciuta (imprecisione \u03b4\u03bd/\u03bd migliore di 10\u221210) la cui radiazione viene utilizzata in sistemi di misura interferometrici.\n\n\n== multipli e sottomultipli ==\n\nutilizzando i prefissi si si ottengono i seguenti multipli e sottomultipli (in corsivo i multipli e sottomultipli non ricavati con uso di prefissi o non facenti parte del sistema internazionale di unit\u00e0 di misura):\n\nil picometro \u00e8 comunemente usato nella misura di distanze su scala atomica; il diametro di un atomo \u00e8 compreso circa tra 30 e 600 pm. \u00e8 uguale a un milionesimo di micron ed era chiamato micromicron, stigma o bicron. una volta era utilizzato il simbolo \u00b5\u00b5.\nlo yottametro potrebbe essere utilizzato per misurare distanze intergalattiche, ma gli astronomi sono da tempo abituati a utilizzare anni luce e parsec e continuano a preferirli.\n\n\n== note ==\n\n\n== bibliografia ==\n ken adler, la misura di tutte le cose. l'avventurosa storia dell'invenzione del sistema metrico decimale, rizzoli, 2002, isbn 9788817870672. storia della misurazione dell'arco di meridiano tra dunkerque e barcellona di jean-baptiste delambre e pierre m\u00e9chain.\n emanuele lugli, unit\u00e0 di misura: breve storia del metro in italia, il mulino, 2014, isbn 9788815252739.\n\n\n== voci correlate ==\nsistema internazionale di unit\u00e0 di misura\nordini di grandezza (lunghezza)\nmetro quadrato\nconversione delle unit\u00e0 di misura\nmetro (strumento)\n\n\n== altri progetti ==\n\n wikizionario contiene il lemma di dizionario \u00abmetro\u00bb\n wikimedia commons contiene immagini o altri file sul metro\n\n\n== collegamenti esterni ==\n\n metro, su treccani.it \u2013 enciclopedie on line, istituto dell'enciclopedia italiana. \n(en) metre, su enciclopedia britannica, encyclop\u00e6dia britannica, inc."