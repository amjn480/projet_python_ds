"gr\u00f6nland (gr\u00f6nl\u00e4ndska: kalaallit nunaat, gr\u00f6nl\u00e4ndskt uttal: [kala\u02d0\u026cit n\u0289na\u02d0t]; danska: gr\u00f8nland) \u00e4r v\u00e4rldens st\u00f6rsta \u00f6, bel\u00e4gen mellan norra ishavet och atlanten, \u00f6ster om kanadas arktiska \u00f6ar. \u00f6ver tre fj\u00e4rdedelar av \u00f6n \u00e4r t\u00e4ckt av is, vilket \u00e4r v\u00e4rldens enda inlandsis utanf\u00f6r antarktis. med en befolkning p\u00e5 cirka 56 370 (2013), \u00e4r det v\u00e4rldens mest glesbefolkade land. trots att dess fysiska geografi \u00e4r en del av kontinenten nordamerika har gr\u00f6nland varit politiskt och kulturellt associerat med europa (s\u00e4rskilt norge och danmark, kolonialmakterna, liksom den n\u00e4rliggande \u00f6n island) i mer \u00e4n ett \u00e5rtusende. gr\u00f6nland \u00e4r en autonom del av konungariket danmark, med omfattande sj\u00e4lvstyre sedan 1979. \u00e5r 2008 genomf\u00f6rde befolkningen p\u00e5 gr\u00f6nland en folkomr\u00f6stning om ytterligare sj\u00e4lvstyre. 75 procent av r\u00f6sterna var f\u00f6r.\ngr\u00f6nland har varit bebott under \u00e5tminstone de senaste 4 500 \u00e5ren av arktiska folkslag vars f\u00f6rf\u00e4der emigrerade dit fr\u00e5n det som nu \u00e4r kanada. vikingar bosatte den obebodda s\u00f6dra delen av gr\u00f6nland, med b\u00f6rjan av 900-talet, och inuiter anl\u00e4nde dit p\u00e5 1200-talet. vikingakolonierna f\u00f6rsvann i slutet av 1400-talet. i b\u00f6rjan av 1700-talet fick skandinavien och gr\u00f6nland tillbaka kontakten med varandra, och danmark etablerade suver\u00e4nitet \u00f6ver \u00f6n.\nefter att danmark-norge gjort anspr\u00e5k p\u00e5 gr\u00f6nland i \u00e5rhundraden, blev det en dansk koloni \u00e5r 1814, och en del av riksgemenskapen 1953 enligt danmarks rikes grundlag. \u00e5r 1973 ansl\u00f6ts gr\u00f6nland till europeiska ekonomiska gemenskapen (eeg) som en (d\u00e5 icke sj\u00e4lvstyrande) del av danmark, trots att en majoritet av gr\u00f6nl\u00e4ndarna r\u00f6stat emot danmarks anslutning. i en ny folkomr\u00f6stning 1982 r\u00f6stade en majoritet av befolkningen f\u00f6r gr\u00f6nland att dra sig ur eeg, vilket skedde 1985. \u00e5r 1979 beviljade danmark gr\u00f6nland hjemmestyre (hemstyre), begr\u00e4nsat sj\u00e4lvstyre, och 2008 r\u00f6stade gr\u00f6nl\u00e4ndarna till f\u00f6rm\u00e5n f\u00f6r ut\u00f6kat sj\u00e4lvstyre, som \u00f6verf\u00f6rde mer makt fr\u00e5n det danska statsskicket till den lokala gr\u00f6nl\u00e4ndska regeringen. enligt den nya strukturen, som tr\u00e4dde i kraft den 21 juni 2009 kan gr\u00f6nland successivt ta ansvar f\u00f6r polis, r\u00e4ttsv\u00e4sende, bolagsr\u00e4tt, redovisning och revision; mineraltillg\u00e5ngar; luftfart; r\u00e4ttshandlingsf\u00f6rm\u00e5ga, familjer\u00e4tt och arvsr\u00e4tt; utl\u00e4ndsk bakgrunds- och gr\u00e4nskontroll; arbetsmilj\u00f6; och finansiell reglering och tillsyn, medan den danska regeringen beh\u00e5ller kontrollen \u00f6ver utrikespolitik och f\u00f6rsvar. den beh\u00e5ller ocks\u00e5 kontrollen \u00f6ver penningpolitiken, som gav ett f\u00f6rsta \u00e5rligt bidrag p\u00e5 3,4 miljarder danska kronor som planeras att minska gradvis under tiden som gr\u00f6nlands ekonomi st\u00e4rks genom \u00f6kade int\u00e4kter fr\u00e5n utvinning av naturresurser.\n\n\n== historia ==\n\ngr\u00f6nland befolkades sent av m\u00e4nniskan j\u00e4mf\u00f6rt med de flesta andra delar av v\u00e4rlden, i f\u00f6rhistorisk tid (ca 2500 till 1800 f.kr.) av j\u00e4garkulturer som vandrade fr\u00e5n ellesmere\u00f6n i kanada till nord\u00f6stra h\u00f6rnet av gr\u00f6nland p\u00e5 jakt efter myskoxar. mellan 200 och 1000 e.kr. var gr\u00f6nland i stort sett avfolkat, och skandinaver som ankom till \u00f6n p\u00e5 det sena 900-talet m\u00f6ttes av ett folktomt land. omkring 875 gick gunbj\u00f6rn, son till ulf kr\u00e5ka, i land p\u00e5 \u00f6stra gr\u00f6nland och kallade omr\u00e5det gunbj\u00f6rnssk\u00e4r. 982 flydde erik r\u00f6de fr\u00e5n island och gick i land vid gr\u00f6nlands sydv\u00e4stkust. han ben\u00e4mnde \u00f6n med nuvarande namnet. fr\u00e5n 1000-talet invandrade inuiter (thulekulturen) fr\u00e5n \u00f6vriga norra nordamerika och bredde ut sig i norr och \u00f6ster. cirka \u00e5r 1000 kom leif eriksson p\u00e5 missionsuppdrag fr\u00e5n norge, och m\u00e5nga gr\u00f6nl\u00e4nningar ansl\u00f6t sig sedermera till kristendomen. under 1100- och 1200-talen blomstrade de tv\u00e5 norska bos\u00e4ttningarna, vilka som mest hade uppemot 4 000 inv\u00e5nare. \u00e5r 1261 erk\u00e4nde gr\u00f6nl\u00e4nningarna norges \u00f6verh\u00f6ghet. en pr\u00e4st fr\u00e5n isl\u00e4ndska kyrkan ber\u00e4ttade 1350 att den mindre bos\u00e4ttningen \u00f6vergivits. omkring \u00e5r 1500 upph\u00f6rde den sista nordiska bos\u00e4ttningen p\u00e5 ok\u00e4nt s\u00e4tt.\nn\u00e4sta viktiga punkt i gr\u00f6nlands historia intr\u00e4ffade d\u00e5 k\u00f6pmannen och mission\u00e4ren hans egede ankom 1721 och startade en ny bos\u00e4ttning, som lockade nya europeiska invandrare till gr\u00f6nland. bland annat lockades under 1700- och 1800-talet j\u00e4gare fr\u00e5n nederl\u00e4nderna, danmark och tyskland till gr\u00f6nland f\u00f6r att f\u00e5nga valar. 1814 blev gr\u00f6nland dansk koloni n\u00e4r norge \u00f6vergick fr\u00e5n danmark till sverige, medan danmark beh\u00f6ll de norska kolonierna.\nunder andra v\u00e4rldskriget br\u00f6ts kontakten med det tyskockuperade danmark. gr\u00f6nland blev under kriget i praktiken sj\u00e4lvst\u00e4ndigt och startade en egen utrikespolitik, d\u00e4r man l\u00e4t usa bygga milit\u00e4rbaser. 1941 byggde usa milit\u00e4rflygplatser vid kangerlussuaq och narsarsuaq och n\u00e5got senare thule air base p\u00e5 gr\u00f6nland. kontrakten mellan usa och danmark f\u00f6r gemensamt f\u00f6rsvar av \u00f6n uppr\u00e4ttades 1951. \u00e5r 1953 blev gr\u00f6nland en del av danmark (efter att tidigare ha varit en koloni), och 1979 uppr\u00e4ttades hjemmestyre \u2013 sj\u00e4lvf\u00f6rvaltning och autonomi (eget parlament och regering). gr\u00f6nland f\u00f6ljde danmark in i europeiska gemenskapen 1973, men gick ur efter en folkomr\u00f6stning 1982. \u00e5r 2008 h\u00f6lls en r\u00e5dgivande folkomr\u00f6stning om 1979 \u00e5rs hjemmestyre skulle ers\u00e4ttas med selvstyre. ja-sidan vann med 75,54 procent av r\u00f6sterna \u2013 i klartext ytterligare ut\u00f6kad autonomi men fortfarande i n\u00e5gon m\u00e5n sammanh\u00e5llet med danmark. bland de viktigaste nya kompensationerna var att gr\u00f6nland fick del i ers\u00e4ttningen f\u00f6r underjordiska rikedomar som olja och uran. detta tr\u00e4dde i kraft den 21 juni 2009. hittills har det delats ut mer \u00e4n 120 licenser f\u00f6r att prospektera, unders\u00f6ka och utvinna mineraler. bland de stora gruvinvesteringar som planeras \u00e4r j\u00e4rnmalmsgruvan isua 150 kilometer nord\u00f6st om provinshuvudstaden nuuk. f\u00f6retaget london mining vill investera 2,35 miljarder dollar i en \u00f6ppen gruva. 200 miljoner ton is m\u00e5ste fraktas bort f\u00f6r att komma \u00e5t j\u00e4rnmalmen. reserverna uppskattas till 1,1 miljarder ton. london mining vill anv\u00e4nda kinesisk arbetskraft f\u00f6r att anl\u00e4gga gruvan. n\u00e4r den \u00e4r f\u00e4rdig v\u00e4ntas den ge 500\u2013700 jobb.\n\n\n=== kustlinjens systematiska utforskning ===\ngr\u00f6nlands v\u00e4stra kust har p\u00e5 initiativ av frederik johnstrup sedan 1876 upp till 74\u00b0 30\u2019 nordlig bredd systematiskt och detaljerat unders\u00f6kts p\u00e5 initiativ av den danska kommissionen f\u00f6r gr\u00f6nlands geologiska och geografiska unders\u00f6kning, vilka unders\u00f6kningar bekostats av danska staten. melville bay norr om denna kuststr\u00e4cka har utforskats av eivind astrup (1894) och mera utf\u00f6rligt unders\u00f6kts av ludvig mylius-erichsen och harald moltke (1903\u201304), medan landet norr om kap york (76\u00b0 n. br.) blivit bekant f\u00f6retr\u00e4desvis genom flera engelska och amerikanska expeditioner under john ross, edward inglefield, isaak israel hayes, charles francis hall, george nares, adolphus greely och i synnerhet genom amerikanen robert edwin peary, som 1901 fastst\u00e4llde gr\u00f6nlands avslutning mot norr.\n\u00f6stra kusten upp till 66\u00b0 f\u00f6rbi orten ammassalik (i dag tasiilaq), d\u00e4r adolf erik nordenski\u00f6ld landade f\u00f6r f\u00f6rsta g\u00e5ngen 1883, har 1883-1885 unders\u00f6kts av danska expeditioner under thomas vilhelm garde och gustav frederik holm, samt sedermera av andra expeditioner. str\u00e4ckan d\u00e4rifr\u00e5n upp till 70\u00b0 har kartlagts av dansken georg carl amdrup 1898\u20131900. det av william scoresby 1822 uppt\u00e4ckta fjordsystemet scoresbys sund 70\u00b0\u201371\u00b0 har unders\u00f6kts av expeditioner under dansken carl hartvig ryder 1891\u20131892, under alfred nathorst 1899 samt (upp till 72\u00b0 nordlig bredd) av dansken nikolaj hartz 1900.\nde stora fjordsystemen kung oskars fjord och frans josefs fjord 72\u00b0\u201373\u00b0 20\u2019 blev unders\u00f6kt och kartlagt under a. g. nathorst 1899, medan k\u00e4nnedomen om str\u00e4ckan fr\u00e5n frans josefs fjord till kap bismarck (77\u00b0) utvunnits huvudsakligen genom den tyska expeditionen under carl koldewey 1869\u20131870, som f\u00f6rst uppt\u00e4ckte frans josefs fjord. 1905 lyckades adrien de gerlache f\u00f6r f\u00f6rsta g\u00e5ngen att med fartyg komma in till kusten norr om 76\u00b0, varefter denna f\u00f6ljdes till norr om 78\u00b0. fullst\u00e4ndigt unders\u00f6kt blev denna kust f\u00f6rst genom den danska expeditionen under ludvig mylius-erichsen 1906\u20131908, vars forskningar str\u00e4ckte sig s\u00e5 l\u00e5ngt, att de n\u00e5dde gr\u00f6nlands nordspets och omr\u00e5det f\u00f6r robert edwin pearys unders\u00f6kningar fr\u00e5n v\u00e4stra sidan.\n\n\n== geografi ==\ngr\u00f6nland ligger mellan nordamerikas fastland mot v\u00e4st och \u00f6arna island och svalbard mot \u00f6st. gr\u00f6nland har maritima gr\u00e4nser mot island, kanada och norge. sedan 2022 finns ocks\u00e5 en landgr\u00e4ns mot kanada, d\u00e5 l\u00e4nderna besl\u00f6t att dela p\u00e5 hans \u00f6. vattnen runt gr\u00f6nland \u00e4r norra ishavet mot norr, \u00e5t \u00f6st mot gr\u00f6nlandshavet och danmarksundet, \u00e5t syd mot atlanten och labradorhavet och mot v\u00e4st \u00e5t davis sund och labradorbukten.\ngr\u00f6nland \u00e4r v\u00e4rldens st\u00f6rsta \u00f6 och \u00e4r fr\u00e5n dess nordligaste punkt (kap morris jesup) till dess sydligaste (kap farvel) 2 650 kilometer l\u00e5ngt och ungef\u00e4r 1 000 kilometer brett. landets yta \u00e4r 2 166 086 kvadratkilometer, n\u00e4stan fem g\u00e5nger s\u00e5 stort som sverige. landet har en 44 087 kilometer l\u00e5ng kustlinje. huvuddelen av befolkningen bor p\u00e5 v\u00e4stkusten.\n80 procent av \u00f6ns yta \u00e4r t\u00e4ckt av inlandsis och resterande omkring 341 700 kvadratkilometer \u00e4r isfri. isen finns mest p\u00e5 \u00f6ns inland. isen \u00e4r i genomsnitt 1 500 meter tjock men vid n\u00e5gra punkter \u00e4r tjockleken runt 3 000 meter. i inlandet f\u00f6rekommer det bara f\u00e5 bergstoppar. bergstopparna som skjuter upp fr\u00e5n isen kallas nunataker. de finns bara vid inlandsisens randomr\u00e5den. isen flyttar vid kusterna till havet och kalvar stora isberg. kusterna \u00e4r markerade av sterila, steniga \u00f6ar, m\u00e5nga och stora havsbukter och fjordar, tr\u00e4dl\u00f6sa toppar och glaci\u00e4rer vid havets kuster.h\u00f6gsta punkten \u00e4r gunnbj\u00f8rn med 3 700 meter (se \u00e4ven gr\u00f6nlands ytterpunkter).\nmerparten av gr\u00f6nland ligger norr om polcirkeln. bara den sydligaste delen, med bland annat huvudorten nuuk, ligger s\u00f6der om den.\n\n\n=== geologi ===\np\u00e5 sydv\u00e4stra gr\u00f6nland finns n\u00e5gra av jordens \u00e4ldsta bergarter, i form av isuaformationen som \u00e4r cirka 3,8 miljarder \u00e5r gamla. bergarterna i isuaformationen bildades, till skillnad fr\u00e5n andra k\u00e4nda lik\u00e5ldriga bergarter, p\u00e5 jordens yta och kan d\u00e4rf\u00f6r bidra med en \u00f6kad kunskap om hur den tidiga jorden s\u00e5g ut och f\u00f6ruts\u00e4ttningarna f\u00f6r liv under den perioden. \nnorra gr\u00f6nland best\u00e5r till st\u00f6rsta delen av paleozoiska bergarter.\n\n\n=== klimat och milj\u00f6 ===\ngr\u00f6nland har arktiskt klimat med undantag av n\u00e5gra f\u00e5 platser som har subarktiskt klimat, till exempel narsarsuaq.\np\u00e5 inlandsisen \u00e4r k\u00f6ldrekordet omkring \u201370 \u00b0c (uppm\u00e4tt p\u00e5 h\u00f6g h\u00f6jd), men normalt n\u00e5r temperaturen ner mot \u201350 \u00b0c p\u00e5 isen under vintrarna. vid kusterna \u00e4r det mildare och i allm\u00e4nhet nollgradigt eller \u00f6ver noll grader om somrarna, men dygnsmedeltemperaturen \u00f6verstiger inte 10 \u00b0c. under v\u00e4rmeb\u00f6ljor har maxtemperaturer p\u00e5 omkring 20 \u00b0c uppm\u00e4tts p\u00e5 sina h\u00e5ll p\u00e5 gr\u00f6nland. vid fjordarna p\u00e5 sydv\u00e4stra gr\u00f6nland \u00e4r det normalt mildast, vilket till\u00e5ter en f\u00f6rh\u00e5llandevis rik \u00e4ngs- och buskvegetation med l\u00e5gvuxen bj\u00f6rkskog och piltr\u00e4d p\u00e5 sina platser. det har \u00e4ven gjorts f\u00f6rs\u00f6k med att plantera barrtr\u00e4d.\u00e5rsnederb\u00f6rden \u00e4r omkring 230 mm i norr, vilket \u00e4r torrt, och omkring 1 000 mm i s\u00f6der. p\u00e5 sydspetsen \u00e4r \u00e5rsnederb\u00f6rden riklig med \u00f6ver 2 200 mm.den katabatiska vinden sveper fr\u00e5n glaci\u00e4rerna till dalg\u00e5ngarna vid kusterna. piteraq \u00e4r en kraftig s\u00e5dan p\u00e5 gr\u00f6nlands \u00f6stkust. den har uppn\u00e5tt hastigheter \u00f6ver 72 m/s.vid \u00f6stkusten kan drivis fr\u00e5n ishavet f\u00f6rekomma \u00e5ret om och skapa problem f\u00f6r sj\u00f6farten. i sydv\u00e4st h\u00e5lls vattnet \u00f6ppet under st\u00f6rre delen av \u00e5ret, medan isen brukar l\u00e4gga sig vid de nordv\u00e4stra kusterna p\u00e5 vintern.s\u00e4rskilt i n\u00e4rheten av kusterna sm\u00e4lter isen \u00e5r f\u00f6r \u00e5r, medan den tjockare isen i inlandet h\u00e5ller sig konstant eller till och med \u00f6kar n\u00e5got.nordatlantiska djuphavsstr\u00f6mmen r\u00f6r sig i en sydv\u00e4stlig riktning l\u00e4ngs \u00f6st- och sydkusten och \u00e4r en effekt av att den nordostliga golfstr\u00f6mmen avtar vid svalbard och att vattnet fr\u00e5n den sedan sjunker med den nya str\u00f6mmen, vilket kallas termohalin cirkulation. forskning tyder p\u00e5 att sm\u00e4ltande is fr\u00e5n gr\u00f6nland resulterar i h\u00f6jda havsvattenniv\u00e5er och i framtiden skulle kunna f\u00f6r\u00e4ndra golfstr\u00f6mmen, vilket i sin tur skulle kunna p\u00e5verka v\u00e4rldsklimatet.\n\n\n=== natur ===\nkustlinjer som \u00e4r isfria \u00e4r t\u00e4ckt av tundra. djurlivet som innefattar \u00e5tta landd\u00e4ggdjur \u00e4r typiskt f\u00f6r tundran med isbj\u00f6rn, ren, myskoxe, fj\u00e4llr\u00e4v (som f\u00f6rekommer i tv\u00e5 varianter, vit och bl\u00e5), varg, hermelin, polarhare.halsbandsl\u00e4mmel \u00e4r den enda sm\u00e5gnagaren.det har observerats omkring 180 f\u00e5gelarter p\u00e5 gr\u00f6nland, varibland 50 arter h\u00e4ckar p\u00e5 \u00f6arna. bland de senare m\u00e4rks jaktfalk (en vit underart som endast f\u00f6rekommer p\u00e5 gr\u00f6nland kallas gr\u00f6nlandsfalk), pilgrimsfalk, havs\u00f6rn, fj\u00e4lluggla, islom, sm\u00e5lom, stormf\u00e5gel, praktejder, ejder, fj\u00e4llripa, stenskv\u00e4tta, sn\u00f6siska, gr\u00e5siska, sn\u00f6sparv, lappsparv sex arter g\u00e4ss samt ett flertal m\u00e5sarter. d\u00e4rtill alla i europa f\u00f6rekommande arter av alkor.kr\u00e4l- och groddjur saknas helt.gr\u00f6nland \u00e4r fattigt p\u00e5 ryggradsl\u00f6sa djur: bland insekterna finns det endast omkring 700 arter. helt saknas gr\u00e4shoppor, trollsl\u00e4ndor, myror och getingar. den huvudsakliga insektsfaunan utg\u00f6rs av stickmyggor, svidknott, fj\u00e4dermyggor och flugor. dessutom finns ett 50-tal skalbaggsarter, fem h\u00f6garktiska fj\u00e4rilar, ett antal m\u00e4tare och nattflyn samt tv\u00e5 humlearter, bombus polaris och dess boparasit bombus natvigi. (tidigare betraktades dessa som geografiska former av polarhumlan respektive tundrahumlan, men sedan 2015 betraktas de nordamerikanska formerna, inklusive de gr\u00f6nl\u00e4ndska, som egna arter.) en vanlig skinnbagge \u00e4r nysius groenlandicus, som finns \u00f6verallt p\u00e5 fj\u00e4llsippor. av \u00f6vriga ryggradsl\u00f6sa djur finns det ett 60-tal spindlar, sex arter sn\u00e4ckor (fyra arter landlevande och tv\u00e5 arter s\u00f6tvattenslevande).l\u00e4ngs gr\u00f6nlands kuster f\u00f6rekommer sex arter av s\u00e4lar, sexton arter tandvalar och sex arter bardvalar. dessutom omkring 100 fiskarter.f\u00f6r ungef\u00e4r 200 miljoner \u00e5r sedan var gr\u00f6nland t\u00e4ckt med skog, och klimatet var s\u00e5 varmt att sk\u00f6ldpaddor och stora \u00f6dlor levde d\u00e4r.\np\u00e5 gr\u00f6nland f\u00f6rekommer omkring 500 inhemska v\u00e4xtarter samt ett antal kulturspridda v\u00e4xter. bland de inhemska arterna m\u00e4rks l\u00e5ga skogar av glasbj\u00f6rk och ripvide. p\u00e5 sydv\u00e4stra gr\u00f6nland f\u00f6rekommer al, och i kustn\u00e4ra varma regioner f\u00f6rekommer rishedar med dv\u00e4rgbj\u00f6rk, odon, skvattram, lingon, stj\u00e4rnblommor och lappspira. p\u00e5 tundran f\u00f6rekommer kantljung, ishavsvide, fj\u00e4llsippa, gr\u00f6nl\u00e4ndsk fj\u00e4llsippa och fj\u00e4llvallmo.\n\n\n== styre och politik ==\ngr\u00f6nlands statschef \u00e4r danmarks monark, f\u00f6r n\u00e4rvarande margrethe ii. gr\u00f6nlands landsting har 31 ledam\u00f6ter och v\u00e4ljer en regeringsbildare titulerad landsstyreformand p\u00e5 danska. gr\u00f6nland \u00e4r till skillnad fr\u00e5n danmark inte medlem av eu.\ngr\u00f6nland har haft \u201dhemstyre\u201d fr\u00e5n den 1 maj 1979. efter en folkomr\u00f6stning 2008, d\u00e4r 76 procent r\u00f6stade f\u00f6r f\u00f6r\u00e4ndringen inf\u00f6rdes \u201dselvstyre\u201d, sj\u00e4lvstyre, den 21 juni 2009.\n\n\n=== administrativ indelning ===\n\ngr\u00f6nland har sedan den f\u00f6rsta januari 2018 fem kommuner, vilka listas i tabellen nedan.\n\np\u00e5 gr\u00f6nland skiljer man mellan t\u00e4torter (byer) och \u00f6vriga bos\u00e4ttningar/mindre samh\u00e4llen, som kallas bygder. de gamla kommuncentra var samtliga t\u00e4torter.\n\n\n== ekonomi ==\ngr\u00f6nlands ekonomi \u00e4r liten och s\u00e5rbar, vilket bland annat h\u00e4nger ihop med det l\u00e5ga inv\u00e5narantalet. de tv\u00e5 huvudsektorerna i ekonomin \u00e4r fiskeindustrin, d\u00e4r merparten exporteras, och den offentliga sektorn. st\u00f6det fr\u00e5n danmark \u00e4r ocks\u00e5 mycket viktigt d\u00e5 omkring h\u00e4lften av gr\u00f6nlands int\u00e4kter utg\u00f6rs av bidrag fr\u00e5n danmarks regering. tv\u00e5 andra betydande sektorer \u00e4r gruvindustrin och turismen. b\u00e5da lider av h\u00f6ga kostnader och l\u00e5nga avst\u00e5nd. gruvfyndigheterna \u00e4r ofta v\u00e4ldigt ensligt bel\u00e4gna och nya gruvor m\u00e5ste bygga allt fr\u00e5n grunden. det finns stora or\u00f6rda fyndigheter s\u00e5som isukasiagruvan. turisterna f\u00e5r ocks\u00e5 betala h\u00f6ga priser och kan inte \u00e5ka runt med bil eller buss, utan f\u00e5r bli transporterade med b\u00e5t eller flyg. ilulissatfjorden \u00e4r den st\u00f6rsta attraktionen.\n\n\n=== transporter ===\ndet finns inga v\u00e4gar mellan samh\u00e4llen, endast inom samh\u00e4llena. p\u00e5 sina h\u00e5ll finns grusv\u00e4gar kring samh\u00e4llen och g\u00e5rdar, mest f\u00f6r terr\u00e4ngfordon. fjordar utg\u00f6r hinder f\u00f6r v\u00e4gbyggen, liksom den mycket l\u00e5ga folkt\u00e4theten som skulle ge l\u00e5gt utnyttjande om v\u00e4gar hade byggts. det finns inga bilf\u00e4rjor inom gr\u00f6nland, \u00e4ven om det g\u00e5r att transportera bilar som b\u00e5tfrakt.\nhuvudtransportmedlet f\u00f6r persontransport \u00e4r flyg. usa:s f\u00f6rsvar har byggt en del flygbaser, som anv\u00e4nds som flygplatser, delvis illa bel\u00e4gna i f\u00f6rh\u00e5llande till samh\u00e4llen. huvudflygplatsen kangerlussuaq har ett s\u00e5dant l\u00e4ge. en del orter har f\u00e5tt mindre flygplatser byggda, men dit kan bara mindre plan med kort r\u00e4ckvidd g\u00e5 (som l\u00e4ngst till island). m\u00e5nga orter har helikopter som huvudtransportmedel. flyg anv\u00e4nds \u00e4ven f\u00f6r frakt av till exempel dagligvaror.\ntyngre varor fraktas med b\u00e5t. n\u00e4stan all frakttrafik hanteras av rederiet royal arctic line. det finns en passagerarb\u00e5tlinje, arctic umiaq line, som g\u00e5r en g\u00e5ng i veckan. kryssningsfartyg g\u00f6r ocks\u00e5 bes\u00f6k p\u00e5 sommaren, i f\u00f6rsta hand i syd. isf\u00f6rh\u00e5llandena kan vara sv\u00e5ra p\u00e5 vintern.\n\n\n== demografi ==\ngr\u00f6nlands befolkning best\u00e5r till 88 procent av inuiter eller blandbefolkning (gr\u00f6nl\u00e4ndare med blandat ursprung, fr\u00e4mst inuitiskt, danskt, tyskt och norskt). befolkningen \u00e4r mer uppblandad i sydv\u00e4stra gr\u00f6nland \u00e4n i \u00f6vriga delar. de resterande 12 procenten utg\u00f6rs av inv\u00e5nare utan inuitiskt p\u00e5br\u00e5, huvudsakligen etniska danskar. mer \u00e4n 20 procent av befolkningen \u00e4r f\u00f6dd utomlands, huvudsakligen i danmark. till f\u00f6ljd av \u00e5teremigrering fr\u00e5n gruppen av europeiska invandrare \u00e4r befolkningens storlek n\u00e4stan konstant.\ntill f\u00f6ljd av att tyska mission\u00e4rer under tidigare \u00e5rhundraden ofta gifte sig med gr\u00f6nl\u00e4ndska kvinnor eller adopterade gr\u00f6nl\u00e4ndska barn b\u00e4r m\u00e5nga av inv\u00e5narna tyskklingande efternamn (s.s. chemnitz, kleist och kreutzmann). spr\u00e5kligt sett dominerar de tv\u00e5 officiella spr\u00e5ken, gr\u00f6nl\u00e4ndska och danska, fullkomligt. st\u00f6rre delen av befolkningen \u00e4r tv\u00e5spr\u00e5kig och beh\u00e4rskar b\u00e5da spr\u00e5ken v\u00e4l. gr\u00f6nl\u00e4ndska talas som modersm\u00e5l av stora delar av inuit- och blandbefolkningen medan danska dominerar bland europ\u00e9erna. det officiella undervisningsspr\u00e5ket i folkskolan \u00e4r gr\u00f6nl\u00e4ndska, med danska som f\u00f6rsta fr\u00e4mmande spr\u00e5k. ut\u00f6ver dessa spr\u00e5k f\u00f6rekommer i vissa fall engelska och andra spr\u00e5k.\nen stor del av gr\u00f6nlands yta anses vara anekumen och befolkningen \u00e4r mycket oj\u00e4mnt f\u00f6rdelad: v\u00e4stgr\u00f6nland hyser 91 procent av befolkningen, medan motsvarande siffror f\u00f6r \u00f6stgr\u00f6nland \u00e4r 6,3 procent och nordgr\u00f6nland 1,6 procent. \ngr\u00f6nland \u00e4r mycket glest befolkat med 0,026 inv\u00e5nare per kvadratkilometer (1 per 38 kvadratkilometer). r\u00e4knas bara den isfria ytan blir \u00e4nd\u00e5 befolkningst\u00e4theten mycket l\u00e5g, 56 375 p\u00e5 341 700 kvadratkilometer g\u00f6r 0,165 per kvadratkilometer.\n\n\n=== religion ===\nreligi\u00f6st sett f\u00f6rdelar sig befolkningen p\u00e5 98 procent protestanter (95 procent evangelisk-lutherska bek\u00e4nnare), samt mindre grupper romerska-katoliker, baptister, jehovas vittnen med flera. bland invandrarna \u00e4r 98 procent protestanter.\nde traditionella gr\u00f6nl\u00e4ndska religionerna, som inuiterna f\u00f6rr praktiserade, \u00e4r inte \u00f6vergivna, men har numera liksom religion i allm\u00e4nhet begr\u00e4nsad betydelse.\nleif eriksson s\u00e4gs ha tagit med sig kristendomen till gr\u00f6nland runt \u00e5r 1000. den trettonde maj 1934 d\u00f6ptes gr\u00f6nlands just d\u00e5 sista vuxna icke kristna person i en n\u00e4rap\u00e5 nybyggd kyrka i qaanaaq. han hette nukagpi\u00e1nguaq och var 41 \u00e5r gammal. de flesta gr\u00f6nl\u00e4ndare \u00e4r numera formellt kristna och medlemmar i den danska folkkyrkan. den kristendom som praktiseras d\u00e4r \u00e4r evangelisk-lutherskt protestantisk. 1993 blev gr\u00f6nland ett sj\u00e4lvst\u00e4ndigt biskopsd\u00f6me.\nf\u00f6rutom den protestantiska kristendomen finns mindre fr\u00e4mmande religi\u00f6sa samfund, exempelvis katoliker, adventister, baptister och jehovas vittnen. vidare finns anh\u00e4ngare av bahai och indifferenta sekul\u00e4ra.\n\n\n=== utbildning ===\nskolan p\u00e5 gr\u00f6nland kallas folkskolan och har cirka 9 000 elever f\u00f6rdelat p\u00e5 86 skolor \u00f6ver hela provinsen (1997). hjemmestyret har haft ansvaret f\u00f6r skolan och l\u00e4roplanerna sedan 1980. det officiella undervisningsspr\u00e5ket \u00e4r gr\u00f6nl\u00e4ndska, men om s\u00e5 \u00e4r beh\u00f6vligt anv\u00e4nds \u00e4ven danska. skolplikten \u00e4r p\u00e5 nio \u00e5r i folkskolan. f\u00f6r att bli beh\u00f6rig till gymnasiet beh\u00f6vs en tv\u00e5\u00e5rig forts\u00e4ttningsskola och \u00e4ven ibland en ett\u00e5rig till\u00e4ggskurs. i folkskolan finns tv\u00e5 linjer med s\u00e4rskilda avg\u00e5ngsprov, allm\u00e4n linje och en s\u00e5 kallad utvidgad linje. den allm\u00e4nna linjen inriktar sig helt p\u00e5 yrkesutbildning medan den utvidgade linjen inneb\u00e4r mer teoretisk utbildning. i st\u00e4llet f\u00f6r engelska \u00e4r danska det f\u00f6rsta fr\u00e4mmande spr\u00e5ket de gr\u00f6nl\u00e4ndska eleverna f\u00e5r l\u00e4ra sig.\np\u00e5 gr\u00f6nland finns tre gymnasier; vid examen fr\u00e5n n\u00e5got av dessa har man tilltr\u00e4de till ilinniarfissauq (da. gr\u00f8nlands seminarium), ilisimatusarfik (da. gr\u00f8nlands universitet) och h\u00f6gre l\u00e4roanstalter i danmark. l\u00e4rarutbildningen och utbildning inom det sociala ges i seminariet och universitetet undervisar i gr\u00f6nl\u00e4ndska spr\u00e5ket och kulturen, teologi, administration samt de \u00f6vriga samh\u00e4llsvetenskapliga \u00e4mnena. \u00f6vrig utbildning ges i danmark. p\u00e5 alla orter i landet erbjuds alla en frivillig fritidsundervisning.\n\n\n== kultur ==\nden gr\u00f6nl\u00e4ndska kulturen \u00e4r en blandning av den traditionella inuitkulturen och skandinavisk kultur. gr\u00f6nland har ocks\u00e5 en liten, men framg\u00e5ngsrik, musikkultur. n\u00e5gra av de popul\u00e4raste gr\u00f6nl\u00e4ndska banden och artisterna \u00e4r sume (klassisk rock), chilly friday (rock), siissisoq (rock), nanook, nuuk posse (hip hop) och rasmus lyberth (folkmusik) samt simon lynge. gr\u00f6nl\u00e4ndsk musikkultur inkluderar \u00e4ven traditionell inuitisk musik, d\u00e4r s\u00e5ng och trummor oftast \u00e4r i fokus.\n\n\n=== sport och fritid ===\nsport och olika sportiga fritidsaktiviteter \u00e4r en viktig del av den gr\u00f6nl\u00e4ndska kulturen. nationalsporten \u00e4r fotboll. andra popul\u00e4ra sporter \u00e4r bland annat l\u00f6pning, handboll och skid\u00e5kning. gr\u00f6nland deltog bland annat i handbolls-vm 2001 p\u00e5 b\u00e5de herrsidan och damsidan. gr\u00f6nland har ett eget fotbollslag, men \u00e4r inte medlem i fifa eller n\u00e5got kontinentalt f\u00f6rbund, d\u00e4remot har man ans\u00f6kt om medlemskap i den kontinentala federationen concacaf.\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n=== k\u00e4llf\u00f6rteckning ===\nden h\u00e4r artikeln \u00e4r helt eller delvis baserad p\u00e5 material fr\u00e5n nordisk familjebok, gr\u00f6nland, 1904\u20131926.\n\n\n== vidare l\u00e4sning ==\nehrlich, gretel (2003) (p\u00e5 engelska). this cold heaven: seven seasons in greenland \ngull\u00f8v, hans christian (2004) (p\u00e5 danska). gr\u00f8nlands forhistorie. gyldendal. isbn 978-87-02-01724-3 \n\n\n== externa l\u00e4nkar ==\ngoverment of greenland\ngr\u00f8nlands statistik\nf\u00f6reningen sverige-gr\u00f6nland"