"yamaha motor company limited (\u30e4\u30de\u30cf\u767a\u52d5\u6a5f\u682a\u5f0f\u4f1a\u793e, , yamaha hatsud\u014dki kabushiki-gaisha?) o simplement, yamaha (tyo 7272), \u00e9s una companyia japonesa fabricant de vehicles motoritzats. la seva seu \u00e9s a iwata, shizuoka, i \u00e9s part de la yamaha corporation. yamaha motor \u00e9s la segona companyia productora de motocicletes m\u00e9s gran del m\u00f3n, per darrere d'honda. tamb\u00e9 produeix altres vehicles, com ara quads, vaixells, motos de neu o motors per a embarcacions.\ndespr\u00e9s d'haver expandit yamaha corporation al mercat de pianos com al m\u00e9s gran fabricant del m\u00f3n, el cap del yamaha, genichi kawakami, va portar l'empresa al camp dels vehicles motoritzats l'1 de juliol de 1955. la recerca intensiva de la companyia en el camp dels aliatges de metalls per al seu \u00fas en pianos va donar a yamaha un ampli coneixement, el qual va poder aplicar a fer construccions lleugeres i fiables de metall i, per tant, es va poder adaptar f\u00e0cilment a la construcci\u00f3 de xassisos i motors per a motocicletes.\n\n\n== hist\u00f2ria ==\n\n\n=== els inicis: 1955 ===\nyamaha motor company es va fundar el 1955 i aquell mateix any llan\u00e7\u00e0 el seu producte inicial, una motocicleta monocil\u00edndrica de dos temps de 125 cc, anomenada ya-1, que era una c\u00f2pia m\u00e9s de l'alemanya dkw rt 125 (les patents de la qual s'havien fet p\u00fabliques en acabar la segona guerra mundial com a part de les reparacions de guerra imposades a alemanya pels vencedors). la ya-1 va tenir \u00e8xit a les competicions de bon comen\u00e7ament, guanyant no nom\u00e9s la classe 125cc a la pujada al fuji, sin\u00f3 tamb\u00e9 a l'all japan autobike endurance road race d'aquell mateix 1955, on ocup\u00e0 els tres primers llocs al podi. els primers \u00e8xits a les curses van marcar el futur de la marca, ja que la competici\u00f3 en tota mena de modalitats motociclistes ha estat un esfor\u00e7 clau de yamaha al llarg de la seva hist\u00f2ria, sovint alimentada per una forta rivalitat amb honda, suzuki, kawasaki i altres fabricants japonesos.\nyamaha va comen\u00e7ar a competir a escala internacional el 1956, quan va participar, de nou amb la ya-1, en el catalina grand prix, on acab\u00e0 sisena. a la ya-1 la va seguir el 1957 la ya-2, un altre model de dos temps de 125 cc, per\u00f2 amb bastidor i suspensi\u00f3 significativament millorats. la yd-1 de 1957 era una moto bicil\u00edndrica de dos temps de 250 cc, semblant a la ya-2, per\u00f2 amb un motor m\u00e9s gran i potent. una versi\u00f3 d'alt rendiment d'aquesta moto, la yds-1, duia el mateix motor bicil\u00edndric de dos temps de 250 cc allotjat en un bastidor de doble bressol i disposava de canvi de cinc velocitats, la primera moto japonesa a tenir-ne. durant aquesta \u00e8poca, yamaha llan\u00e7\u00e0 tamb\u00e9 el seu primer motor mar\u00ed forabord.\n\n\n=== \u00e8xit i creixement als 60 ===\nel 1963, la dedicaci\u00f3 de yamaha tant als motors de dos temps com a les curses va donar els seus fruits amb la seva primera vict\u00f2ria en competici\u00f3 internacional, concretament al gran premi de b\u00e8lgica, on va guanyar la classe de 250cc. l'\u00e8xit en vendes va ser encara m\u00e9s remarcable i yamaha va crear la primera de les seves filials internacionals en aquest per\u00edode, comen\u00e7ant per tail\u00e0ndia el 1964 i els pa\u00efsos baixos el 1968. el 1965 es va llan\u00e7ar una bicil\u00edndrica de 305 cc de dos temps, aleshores el vaixell ins\u00edgnia de la marca. disposava d'una alimentaci\u00f3 separada d'oli que l'injectava directament a la benzina abans de la combusti\u00f3 (tradicionalment, als motors de dos temps, els pilots havien de pre-mesclar l'oli amb la benzina abans d'omplir el dip\u00f2sit de combustible). el 1967 es va afegir a la gamma un nou model de cilindrada m\u00e9s gran, la bicil\u00edndrica de dos temps i 350 cc r-1.\nel 1968, yamaha va llan\u00e7ar la seva primera motocicleta de quatre temps, la xs-1, una bicil\u00edndrica de 650 cc. es tractava d'una moto m\u00e9s gran i potent que igualava la cilindrada i el rendiment de les populars motocicletes brit\u00e0niques de l'\u00e8poca, com ara la triumph bonneville i la bsa gold star. yamaha va continuar amb la l\u00ednia dels dos temps i les bicil\u00edndriques de quatre temps en un moment en qu\u00e8 altres fabricants japonesos passaven cada vegada m\u00e9s a motos de quatre cilindres i quatre temps, una tend\u00e8ncia iniciada per honda el 1969 amb la llegend\u00e0ria cb-750 de quatre temps.\n\n\n=== inici de l'era dels quatre temps: els 70 ===\nfins al 1976, yamaha no respongu\u00e9 a les altres marques japoneses amb una pluricil\u00edndrica de quatre temps pr\u00f2pia. la xs-750 (i posteriorment 850), una tricil\u00edndrica de 750 cc amb eix de transmissi\u00f3 final que es va presentar gaireb\u00e9 set anys despr\u00e9s de la innovadora moto d'honda. el primer model de quatre cilindres de yamaha, la xs-1100, la va seguir el 1978, de nou amb eix de transmissi\u00f3 final. tot i ser m\u00e9s pesada i orientada al turisme que les seves rivals, va aconseguir una notable tirallonga de vict\u00f2ries a les curses de resist\u00e8ncia.\ndurant la d\u00e8cada del 1970 tamb\u00e9 varen apar\u00e8ixer les primeres motocicletes fora d'asfalt dedicades a la competici\u00f3 i el lleure. yamaha va ser una de les primeres innovadores en tecnologia de motos fora d'asfalt i va introduir la primera suspensi\u00f3 posterior d'amortidor individual, registrada comercialment com a \"monoshock\" el 1973. aquests nou sistema va apar\u00e8ixer en producci\u00f3 a la yamaha yz-250 de 1974, un model que encara actualment \u00e9s en producci\u00f3, cosa que el converteix en el model i la denominaci\u00f3 comercial m\u00e9s llargs de la hist\u00f2ria de yamaha.\nyamaha va continuar competint durant els anys seixanta i setanta amb un \u00e8xit creixent en diverses modalitats. al final de la d\u00e8cada del 1970, la xt500 va guanyar el primer ral\u00b7li par\u00eds-dakar (1979).\n\n\n=== anys 80: diversificaci\u00f3 i innovaci\u00f3 ===\ncap al 1980, la combinaci\u00f3 de les prefer\u00e8ncies dels consumidors i la regulaci\u00f3 ambiental van fer que els quatre temps fossin cada cop m\u00e9s populars. suzuki va cessar la producci\u00f3 de la seva s\u00e8rie gt de dos temps, incloent el seu vaixell ins\u00edgnia de 750 cc refrigerada per aigua, el 1977. kawasaki, que va tenir un \u00e8xit considerable al llarg dels anys setanta amb les seves tricil\u00edndriques de dos temps de 250, 350, 500 i 750 cc, va abandonar la producci\u00f3 de motos de carretera de dos temps el 1980. yamaha va contrarestar aquesta tend\u00e8ncia i va continuar perfeccionant i venent motos de dos temps de carretera durant els anys vuitanta. aquestes motocicletes eren bicil\u00edndriques refrigerades per aigua esportives, dissenyades per a aconseguir unes excel\u00b7lents prestacions tot aprofitant el pes menor de les motos de dos temps. la rz-250 de 1980 fou la primera d'aquesta s\u00e8rie. la rz-350, el model de cilindrada m\u00e9s gran, va ser una de les m\u00e9s populars motos de semi-competici\u00f3 dels vuitanta i es va continuar venent en alguns pa\u00efsos fins a comen\u00e7aments dels noranta.\nal llarg dels anys vuitanta, la ind\u00fastria de la motocicleta va passar gradualment de la producci\u00f3 d'alguns models b\u00e0sics per\u00f2 vers\u00e0tils dissenyats per a funcionar b\u00e9 en condicions diverses, a oferir motos m\u00e9s especialitzades, dissenyades per a excel\u00b7lir en sectors particulars, com ara les curses de velocitat, les esportives de carretera, turisme, motocr\u00f2s, enduro i lleure fora d'asfalt o aventura. al final de la d\u00e8cada, yamaha es va separar del relativament petit nombre d'ujm (universal japanese motorcycle, nom amb qu\u00e8 es coneixen les motos est\u00e0ndard japoneses dels anys 70 als 80) al comen\u00e7ament de la d\u00e8cada i es va obrir a una oferta molt m\u00e9s \u00e0mplia dins diversos mercats clarament definits.\n\nla xv750 de 1981 presentava un motor v-twin de quatre temps refrigerat per aire i un estil \"cruiser\" o \"custom\" (fou una de les primeres motocicletes japoneses d'aquesta mena). a finals de d\u00e8cada, yamaha hagu\u00e9 llan\u00e7at dotzenes de motos \"cruiser\" en una gran varietat de cilindrades i configuracions de motors. la rzv500 va ser una de les primeres \"r\u00e8pliques de cursa\", pr\u00e0cticament una c\u00f2pia de la moto de gran premi de competici\u00f3 de kenny roberts: tenia un motor de dos temps refrigerat per l\u00edquid de 500 cc en configuraci\u00f3 v4, amb bastidor perimetral i carenat complet.el 1985 es va presentar un model d'altes prestacions m\u00e9s popular i pr\u00e0ctic per a la carretera, la fz750. era un innovador model de quatre temps de quatre cilindres en l\u00ednia i 750cc. va ser la primera motocicleta que va disposar de culata de cinc v\u00e0lvules, cosa que va donar molta anomenada a la marca. tamb\u00e9 tenia el bloc de cilindres inclinat cap endavant a 45 graus i bastidor perimetral d'acer de secci\u00f3 quadrada. la producci\u00f3 de la fz es va mantenir fins al 1991.\nuna altra moto d'altes prestacions fou la rx-z, llan\u00e7ada el 1985 com a moto esportiva \"naked\" de dos temps. relacionada amb la yamaha rx-135 i la rd-135, en prenia el xass\u00eds i la plataforma. originalment equipada amb canvi de cinc velocitats i un s\u00f2lid disc de fre anterior, amb frens de tambor posteriors, fou molt popular a mal\u00e0isia i singapur. despr\u00e9s d'uns quants anys al mercat, el motor es va millorar amb la instal\u00b7laci\u00f3 d'un nou canvi de sis velocitats, juntament amb un nou panell d'instruments i interruptors de manillar, aix\u00ed com un fre de disc anterior perforat, mentre que la part posterior es va mantenir amb els frens de tambor. el disseny no va canviar fins que es va actualitzar el 2004, amb els llums posteriors adoptats de la yamaha y125z i un nou far. tamb\u00e9 se li va instal\u00b7lar un convertidor catal\u00edtic que en redu\u00efa la pot\u00e8ncia a 19 cv. malgrat que el parell m\u00e0xim es va mantenir sense canvis, el de gamma baixa es va millorar en comparaci\u00f3 amb els primers models. alguns propietaris de les rx-z anteriors podien tenir problemes durant l'engegada, ja que el motor tendeix a aturar-se quan un pilot inexpert intenta sortir en primera. tanmateix, el problema es va resoldre en el nou model. a mal\u00e0isia, aquesta moto estava associada a corredors de carrer i aparegu\u00e9 en moltes pel\u00b7l\u00edcules. el 2011, despr\u00e9s de 26 anys en producci\u00f3, la rx-z es va deixar de fabricar.\n\n\n=== anys 90: motos eficients i una \"spin-off\" ===\nel 1995, yamaha va anunciar la creaci\u00f3 de star motorcycles, una nova marca per a la seva s\u00e8rie de motocicletes de tipus \"creuer\" al mercat nord-americ\u00e0. als altres mercats, les motocicletes star encara es venen sota la marca yamaha. aquest fou un intent de crear una identitat de marca m\u00e9s estretament alineada amb el segment del mercat de motos \"cruiser\", un dels m\u00e9s grans i lucratius dels eua.\nel 1998, yamaha va comercialitzar una moto de carretera de quatre cilindres de 1.000 cc anomenada yzf 'r1', un model on s'introdu\u00efa un nou estil de disseny de caixa de canvis que n'escur\u00e7ava la longitud total per tal de permetre una unitat m\u00e9s compacta. aix\u00f2, al seu torn, permetia de situar el motor m\u00e9s endavant al bastidor, cosa que millora la maniobrabilitat en un bastidor curt.\n\n\n=== segle xxi: expansi\u00f3 i consolidaci\u00f3 ===\nel 2007, yamaha es va establir a les filipines i, des d'all\u00e0, distribueix les seves motocicletes sota la denominaci\u00f3 corporativa de yamaha motor philippines, inc., una de les m\u00e9s de 20 filials de l'empresa que operen a tots els continents.\n\n\n== actualitat ==\nyamaha motor co. \u00e9s avui en dia una corporaci\u00f3 separada, que ja no forma part de yamaha corporation. comparteix, tanmateix, el mateix nom i logotip (tres diapasons), amb petites difer\u00e8ncies en el logotip del nom. la \"m\" de yamaha \u00e9s diferent, en el cas de motor co.: la m s'est\u00e9n fins a baix, mentre que la m de yamaha corp. es talla a la meitat. de totes maneres, existeix una estreta col\u00b7laboraci\u00f3 entre les dues companyies. un exemple \u00e9s una f\u00e0brica yamaha a indon\u00e8sia, on es produeixen parts de motors per a motocicletes i diverses parts d'instruments de percussi\u00f3.\nl'any 2000, toyota i yamaha van fer una alian\u00e7a de capital on toyota pagava a yamaha 10,5 bilions d'iens per un 5% de capital de yamaha motor co., i a la vegada, yamaha i yamaha motor co. van comprar cadascuna 500.000 accions de toyota a canvi.\nel 2005, yamaha va ser investigada pel govern japon\u00e8s per vendre helic\u00f2pters a la xina, tecnologia que potencialment podria ser utilitzada com a armament.\n\n\n== producci\u00f3 ==\n\n\n=== motocicletes ===\n\n\n==== models en producci\u00f3 ====\n\n\n==== models hist\u00f2rics ====\n\n\n==== \"star motorcycles\" ====\nles motocicletes custom s'anomenen \"star\" als estats units d'am\u00e8rica. el 2005, yamaha va anunciar la creaci\u00f3 de \"star motorcycles\", una nova marca pels seus models custom als estats units. tot i ser una marca separada, se segueixen venent als concessionaris yamaha. a la resta de mercats, se segueixen venent com a yamaha.\n\n\n=== quads ===\n\n\n=== motos de neu ===\n\n\n==== models en producci\u00f3 ====\n\n\n==== models hist\u00f2rics ====\n\n\n=== vehicles el\u00e8ctrics ===\n\n\n=== motors ===\n\n\n==== forabord ====\n2 temps lleugers\nv6 2 temps\ns\u00e8rie de 4 temps\ns\u00e8rie de 4 temps amb tecnologia jet drive\n\n\n==== karts ====\n\n\n=== helic\u00f2pters teledirigits ===\nyamaha r-50\nyamaha r-max\n\n\n== competici\u00f3 ==\nyamaha ha mantingut una llarga traject\u00f2ria esportiva, on les seves m\u00e0quines han guanyat diferents campionats en diferents \u00e0rees, com ara per exemple el ral\u00b7li dakar, el mundial de motociclisme, el de motocr\u00f2s, el d'enduro o fins i tot a la f\u00f3rmula 1.\n\na 1 de gener de 2013\n\n\n=== velocitat ===\n\nal llarg de la hist\u00f2ria del campionat del m\u00f3n de motociclisme, yamaha hi ha guanyat 47 t\u00edtols mundials de constructors repartits entre les seg\u00fcents categories: sidecars, 125cc, 250cc, 350cc, 500cc i motogp. al mateix temps, nombrosos pilots han obtingut vict\u00f2ries en grans premis amb yamaha a pr\u00e0cticament totes les categories. pel que fa a la m\u00e0xima (500cc i motogp), n'han estat 192:\n\nel nord-americ\u00e0 ben spies fou campi\u00f3 del m\u00f3n de superbike amb una yamaha el 2009. els anys 2004 i 2009, sengles equips als comandaments d'una yamaha yzf-r1 van guanyar el mundial de resist\u00e8ncia.\n\n\n=== fora d'asfalt ===\npel que fa al fora d'asfalt, yamaha hi ha destacat en totes les modalitats. a data del 2013, els pilots de la marca japonesa havien guanyat 25 campionats del m\u00f3n de motocr\u00f2s i 6 d'enduro.\ntamb\u00e9 durant una curta etapa, yamaha va provar sort en la modalitat del trial amb cert \u00e8xit. el 1973, la marca va fitxar l'angl\u00e8s mick andrews per tal de competir al campionat d'europa amb el seu prototip de dos temps, la yamaha ty. andrews va aconseguir bons resultats al campionat durant anys (subcampi\u00f3 el mateix 1973 i tercer el 1974) i va donar a yamaha les dues \u00faniques vict\u00f2ries fins al moment d'una marca japonesa als sis dies d'esc\u00f2cia (1974-1975), la prova m\u00e9s important de l'especialitat a l'\u00e8poca. al tombant de la d\u00e8cada del 1970, andrews va abandonar yamaha pel fet que la marca japonesa havia perdut inter\u00e8s en la competici\u00f3, per\u00f2 tot i aix\u00ed, yamaha ha seguit fabricant-ne models competitius fins a l'actualitat.\n\n\n=== ral\u00b7li dakar ===\nels guanyadors del ral\u00b7li dakar amb yamaha han estat els seg\u00fcents: st\u00e9phane peterhansel (1991-1993, 1995 i 1997-1998), edi orioli (1996) i cyril neveu (les dues primeres edicions, 1979-1980).\nalguns dels models de la marca dissenyats per al dakar han estat la xt-500 (1980 i 1981), la xt-600 (1985), la xt-600 t\u00e9n\u00e9r\u00e9 o la yze-850e de 1993.\n\n\n== refer\u00e8ncies ==\n\n\n== enlla\u00e7os externs ==\nyamaha motor company - lloc web oficial (angl\u00e8s)\nyamaha racing (angl\u00e8s)\nclub de propietaris de yamaha (angl\u00e8s)"