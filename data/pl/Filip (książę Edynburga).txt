"filip, ksi\u0105\u017c\u0119 edynburga, ang. philip, duke of edinburgh, urodzony jako ksi\u0105\u017c\u0119 filip z grecji i danii, nast\u0119pnie filip mountbatten (ur. 10 czerwca 1921 w willi mon repos pod korfu, zm. 9 kwietnia 2021 w windsorze) \u2013 ksi\u0105\u017c\u0119 zjednoczonego kr\u00f3lestwa, brytyjski ksi\u0105\u017c\u0119 ma\u0142\u017conek jako m\u0105\u017c kr\u00f3lowej el\u017cbiety ii, wolnomularz. w 2021 by\u0142 najd\u0142u\u017cej \u017cyj\u0105cym ma\u0142\u017conkiem w\u0142adcy w historii imperium brytyjskiego, a tak\u017ce najstarszym wsp\u00f3\u0142ma\u0142\u017conkiem kiedykolwiek panuj\u0105cego monarchy brytyjskiego.\npochodzi\u0142 z du\u0144skiego rodu kr\u00f3lewskiego schleswig-holstein-sonderburg-gl\u00fccksburg. urodzi\u0142 si\u0119 w grecji jako cz\u0142onek greckiej i du\u0144skiej rodziny kr\u00f3lewskiej, ale jego rodzina zosta\u0142a wygnana, gdy by\u0142 jeszcze dzieckiem. kszta\u0142ci\u0142 si\u0119 we francji, wielkiej brytanii i niemczech, po czym wst\u0105pi\u0142 do royal navy w 1939, w wieku 18 lat. od lipca 1939 zacz\u0105\u0142 korespondowa\u0107 z 13-letni\u0105 ksi\u0119\u017cniczk\u0105 el\u017cbiet\u0105 (jego dalsz\u0105 kuzynk\u0105 ze strony kr\u00f3lowej wiktorii i najstarsz\u0105 c\u00f3rk\u0105 oraz przypuszczaln\u0105 nast\u0119pczyni\u0105 tronu po kr\u00f3lu jerzym vi), kt\u00f3r\u0105 spotka\u0142 po raz pierwszy w 1934. podczas ii wojny \u015bwiatowej s\u0142u\u017cy\u0142 we flotach na morzu \u015br\u00f3dziemnym i pacyfiku.\npoza tytu\u0142em ksi\u0119cia edynburga (duke of edinburgh), by\u0142 te\u017c hrabi\u0105 merioneth (earl of merioneth) i baronem greenwich (baron greenwich). w roku 2011 na swoje 90. urodziny otrzyma\u0142 od swojej ma\u0142\u017conki tytu\u0142 lorda wielkiego admira\u0142a marynarki (lord high admiral of the navy).\nz el\u017cbiet\u0105 ii mieli czworo dzieci \u2013 karola, ann\u0119, andrzeja i edwarda.\nzmar\u0142 w wieku 99 lat w zamku windsor w mie\u015bcie windsor.\n11 listopada 2023 w dzie\u0144 pami\u0119ci w london's royal albert hall ods\u0142oni\u0119to pomnik filipa i jego \u017cony el\u017cbiety ii.\n\n\n== \u017cyciorys ==\n\n\n=== wczesne dzieci\u0144stwo ===\nurodzi\u0142 si\u0119 na wyspie korfu jako filip, ksi\u0105\u017c\u0119 grecji i danii. jedyny syn i ostatnie dziecko ksi\u0119cia andrzeja, syna kr\u00f3la grecji jerzego i oraz ksi\u0119\u017cnej alicji battenberg.\nw 1922 wuj filipa, panuj\u0105cy konstantyn i, zosta\u0142 zmuszony do abdykacji po rewolucji 11 wrze\u015bnia, spowodowanej przez wojska rozczarowane kl\u0119sk\u0105 grecji w wojnie z turcj\u0105, a ksi\u0105\u017c\u0119 andrzej aresztowany przez rz\u0105d wojskowy i wkr\u00f3tce skazany na do\u017cywotnie wygnanie oraz pozbawienie, tak jak reszta rodziny, obywatelstwa greckiego. w grudniu rodzina filipa opu\u015bci\u0142a kraj i osiedli\u0142a si\u0119 w podparyskim saint-cloud w domu u\u017cyczonym przez ciotk\u0119, ksi\u0119\u017cn\u0105 mari\u0119 bonaparte.\n\n\n=== edukacja ===\npocz\u0105tkowo filip uczy\u0142 si\u0119 w ameryka\u0144skiej szkole w pary\u017cu, prowadzonej przez donalda macjanneta, kt\u00f3ry okre\u015bli\u0142 filipa jako \u201echropowatego, niesfornego..., ale zawsze niezwykle grzecznego\u201d. w 1928 zosta\u0142 wys\u0142any do wielkiej brytanii, aby ucz\u0119szcza\u0107 do cheam school. r\u00f3wnocze\u015bnie zamieszka\u0142 ze swoj\u0105 babk\u0105 ksi\u0119\u017cniczk\u0105 wiktori\u0105 w pa\u0142acu kensington. w tym czasie blisko przyja\u017ani\u0142 si\u0119 ze swoim kuzynem dawidem mountbattenem. w ci\u0105gu kolejnych trzech lat jego cztery siostry wysz\u0142y za m\u0105\u017c za niemieckich arystokrat\u00f3w, natomiast jego matka zosta\u0142a umieszczona w domu opieki po wykryciu u niej schizofrenii, a ojciec przeprowadzi\u0142 si\u0119 do ma\u0142ego mieszkania w monte carlo.\nw 1933 filip zosta\u0142 wys\u0142any do elitarnej niemieckiej szko\u0142y schule schloss salem, natomiast nieca\u0142y rok p\u00f3\u017aniej zacz\u0105\u0142 studiowa\u0107 w prywatnej szkole gordonstoun w szkocji. w 1937 w wypadku lotniczym pod ostend\u0105 w belgii zgin\u0119\u0142a jego siostra \u2013 ksi\u0119\u017cna cecylia z m\u0119\u017cem, dwoma synami i te\u015bciow\u0105. by\u0142 to wielki szok dla zaledwie 16-letniego filipa, kt\u00f3ry wzi\u0105\u0142 udzia\u0142 w uroczysto\u015bciach pogrzebowych w darmstadt.\n\n\n=== kariera wojskowa ===\njesieni\u0105 1939, po uko\u0144czeniu gordonstoun, rozpocz\u0105\u0142 s\u0142u\u017cb\u0119 wojskow\u0105 \u2013 wst\u0105pi\u0142 do royal navy i uko\u0144czy\u0142 royal naval college w dartmouth jako najlepszy kadet na kursie. w styczniu 1940 uzyska\u0142 stopie\u0144 aspiranta i nied\u0142ugo potem sp\u0119dzi\u0142 cztery miesi\u0105ce na pok\u0142adzie hms \u201eramillies\u201d, chroni\u0105c konwoje z australijskiego centrum ekspedycyjnego na oceanie indyjskim, a nast\u0119pnie zaliczy\u0142 kr\u00f3tkie s\u0142u\u017cby na hms \u201ekent\u201d, hms \u201eshropshire\u201d oraz na cejlonie (obecnie sri lanka).\nw pa\u017adzierniku 1940 po inwazji w\u0142och na grecj\u0119, filip zosta\u0142 przeniesiony z oceanu indyjskiego na pancernik hms \u201evaliant\u201d, na kt\u00f3rym bra\u0142 udzia\u0142 w bitwie o kret\u0119 oraz w bitwie u przyl\u0105dka matapan, gdzie kontrolowa\u0142 reflektory pancernika, za co zosta\u0142 p\u00f3\u017aniej wyr\u00f3\u017cniony nagrod\u0105 tzw. mentioned in despatches (mid) (ang. wymieniony w sprawozdaniu). nied\u0142ugo potem otrzyma\u0142 tak\u017ce odznaczenie greckiego krzy\u017ca wojennego.\npod koniec 1941 ksi\u0105\u017c\u0119 filip, po serii szkole\u0144 w portsmouth, gdzie uzyska\u0142 najlepsz\u0105 ocen\u0119 z czterech na pi\u0119\u0107 cz\u0119\u015bci egzaminu, zosta\u0142 awansowany na podporucznika marynarki.\nw czerwcu 1942 zosta\u0142 przydzielony do s\u0142u\u017cby na niszczycielu typu v/w \u2013 hms \u201ewallace\u201d, kt\u00f3ry bra\u0142 udzia\u0142 w zadaniach eskortowych konwoj\u00f3w na wschodnim wybrze\u017cu wielkiej brytanii, a tak\u017ce w operacji husky. promocja na porucznika mia\u0142a miejsce 16 lipca 1942. w pa\u017adzierniku tego samego roku, w wieku zaledwie 21 lat, obj\u0105\u0142 stanowisko pierwszego oficera hms \u201ewallace\u201d, jako jeden z najm\u0142odszych oficer\u00f3w w royal navy.\npodczas inwazji na sycyli\u0119, w lipcu 1943, jako zast\u0119pca dow\u00f3dcy hms \u201ewallace\u201d uratowa\u0142 sw\u00f3j okr\u0119t przed nocnym nalotem bombowc\u00f3w. opracowa\u0142 wtedy plan, aby uruchomi\u0107 tratw\u0119, na kt\u00f3rej unosi\u0107 si\u0119 b\u0119dzie dym, co rozproszy i zdezorientuje bombowce, a pozwoli okr\u0119towi niepostrze\u017cenie si\u0119 wymkn\u0105\u0107.\nw 1944 przeni\u00f3s\u0142 si\u0119 na nowy niszczyciel hms \u201ewhelp\u201d, na kt\u00f3rym prowadzono dzia\u0142ania w \u015bcis\u0142ej wsp\u00f3\u0142pracy z nowo utworzon\u0105 brytyjsk\u0105 flot\u0105 pacyfiku. by\u0142 obecny w zatoce tokijskiej, gdy podpisywano tam akt kapitulacji japonii, ko\u0144cz\u0105cy ii wojn\u0119 \u015bwiatow\u0105. w 1946 ksi\u0105\u017c\u0119 filip wr\u00f3ci\u0142 do wielkiej brytanii na pok\u0142adzie \u201ewhelp\u201d i zosta\u0142 wys\u0142any jako instruktor do szko\u0142y oficerskiej w corsham, w hrabstwie wiltshire.\n\n\n=== ma\u0142\u017ce\u0144stwo ===\nw 1939 kr\u00f3l jerzy vi oraz kr\u00f3lowa el\u017cbieta przybyli z oficjaln\u0105 wizyt\u0105 do akademii marynarki w dartmouth, spotkanie jednak nie dosz\u0142o do skutku z powodu panuj\u0105cej w\u00f3wczas epidemii \u015bwinki. kr\u00f3lowa i louis mountbatten poprosili filipa, aby ten zaj\u0105\u0142 si\u0119 dwiema kr\u00f3lewskimi c\u00f3rkami: el\u017cbiet\u0105 oraz ma\u0142gorzat\u0105. 18-letni wysoki i postawny oficer wywar\u0142 du\u017ce wra\u017cenie na ksi\u0119\u017cniczce el\u017cbiecie, kt\u00f3ra zakocha\u0142a si\u0119 w filipie i nast\u0119pnie utrzymywa\u0142a z nim kontakt listowny. filip nie przypad\u0142 do gustu parze kr\u00f3lewskiej, m.in. dlatego, \u017ce jego krewni byli blisko zwi\u0105zani z re\u017cimem nazistowskim, a jego siostry wysz\u0142y za niemieckich arystokrat\u00f3w. kr\u00f3lowi jerzemu nie przypad\u0142 do gustu r\u00f3wnie\u017c fakt, \u017ce filip jest ubogi i pretensjonalny. spekulowano tak\u017ce o niewierno\u015bci ksi\u0119cia. mimo to w grudniu 1943 filip zosta\u0142 zaproszony do zamku w windsorze, a w sierpniu 1946 do zamku balmoral, gdzie o\u015bwiadczy\u0142 si\u0119 ksi\u0119\u017cniczce el\u017cbiecie. kr\u00f3l, cho\u0107 niech\u0119tnie, zezwoli\u0142 na ma\u0142\u017ce\u0144stwo, jednak pod warunkiem, \u017ce filip zaniecha wszelkich stara\u0144 do czasu uko\u0144czenia przez el\u017cbiet\u0119 21 lat.\nw 1947, po uzyskaniu obywatelstwa brytyjskiego, porzuci\u0142 rodowe miano schleswig-holstein-sonderburg-gl\u00fccksburg i przyj\u0105\u0142 nazwisko matki battenberg w zanglicyzowanej formie mountbatten, a tak\u017ce zrzek\u0142 si\u0119 wszelkich tytu\u0142\u00f3w grecko-du\u0144skich oraz dokona\u0142 konwersji religii z prawos\u0142awia na anglikanizm i tym samym spe\u0142ni\u0142 wszystkie wymogi, by m\u00f3c o\u017ceni\u0107 si\u0119 z el\u017cbiet\u0105. w lipcu 1947 zar\u0119czyny zosta\u0142y podane do publicznej wiadomo\u015bci. 20 listopada 1947, w dzie\u0144 \u015blubu, filip zosta\u0142 mianowany przez kr\u00f3la diukiem edynburga, hrabi\u0105 merioneth i baronem greenwich. \u015blub odby\u0142 si\u0119 w opactwie westminsterskim i by\u0142 transmitowany przez radio bbc do ponad 200 mln ludzi na \u015bwiecie. w \u015blubie nie mog\u0142y uczestniczy\u0107 siostry ksi\u0119cia filipa, kt\u00f3re wysz\u0142y za ksi\u0105\u017c\u0105t niemieckich maj\u0105cych bliskie stosunki z re\u017cimem nazistowskim. po \u015blubie filip i el\u017cbieta zamieszkali w rezydencji clarence house w londynie. 14 listopada 1948 na \u015bwiat przysz\u0142o pierwsze dziecko \u2013 ksi\u0105\u017c\u0119 karol, natomiast nieca\u0142e dwa lata p\u00f3\u017aniej ksi\u0119\u017cniczka anna.\nksi\u0105\u017c\u0119 chcia\u0142 kontynuowa\u0107 karier\u0119 w marynarce, jednak wiedzia\u0142, \u017ce w przysz\u0142o\u015bci jego \u017cona jako kr\u00f3lowa przy\u0107mi jego karier\u0119 i plany, z kt\u00f3rych b\u0119dzie musia\u0142 zrezygnowa\u0107. niemniej jednak wr\u00f3ci\u0142 do marynarki, najpierw pracuj\u0105c w biurze admiralicji, a nast\u0119pnie odbywaj\u0105c kurs w old royal naval college w greenwich. od 1949 stacjonowa\u0142 na malcie po tym, jak zosta\u0142 mianowany pierwszym oficerem niszczyciela hms \u201echequers\u201d. w lipcu 1950 zosta\u0142 awansowany do stopnia komandora podporucznika i obj\u0105\u0142 dowodzenie fregat\u0105 hms \u201emagpie\u201d. dwa lata p\u00f3\u017aniej awansowa\u0142 do stopnia komandora porucznika, jednak\u017ce ju\u017c po zako\u0144czeniu swojej czynnej s\u0142u\u017cby w marynarce w lipcu 1951. 15 lutego 1953 zosta\u0142 mianowany admira\u0142em floty.\n4 listopada 1951 filip i el\u017cbieta zostali powo\u0142ani przez kr\u00f3la jerzego vi do tajnej rady po tym, jak z\u0142o\u017cyli oficjaln\u0105 wizyt\u0119 w kanadzie. w styczniu 1952 rozpocz\u0119li objazd po krajach wsp\u00f3lnoty narod\u00f3w. 6 lutego 1952, podczas pobytu w kenii, zmar\u0142 ojciec el\u017cbiety, a ona zosta\u0142a kr\u00f3low\u0105. to filip, dowiedziawszy si\u0119 o \u015bmierci kr\u00f3la, przekaza\u0142 t\u0119 informacj\u0119 \u017conie, po czym oboje niezw\u0142ocznie powr\u00f3cili do wielkiej brytanii.\n\n\n=== ma\u0142\u017conek kr\u00f3lowej ===\n\n\n==== kwestia nazwiska ====\nwst\u0105pienie el\u017cbiety na tron wywo\u0142a\u0142o zamieszanie w kwestii nazwiska, jakie nosi\u0107 b\u0119d\u0105 dzieci filipa i kr\u00f3lowej. sam ksi\u0105\u017c\u0119 oraz jego wuj, louis mountbatten, nalegali na to, by dzieci nosi\u0142y nazwisko ojca \u2013 mountbatten. kr\u00f3lowa wdowa maria, dowiedziawszy si\u0119 o tym, poinformowa\u0142a o ich zamiarach premiera winstona churchilla, kt\u00f3ry zaleci\u0142 nowej kr\u00f3lowej wydanie kr\u00f3lewskiej odezwy stwierdzaj\u0105cej, \u017ce rodzina kr\u00f3lewska pozostaje przy rodowym nazwisku windsor. filip prywatnie skar\u017cy\u0142 si\u0119: czuj\u0119 si\u0119 w tej rodzinie jak cholerna ameba. jestem jedynym cz\u0142owiekiem w kraju, kt\u00f3ry nie mo\u017ce da\u0107 swojego nazwiska dzieciom. z kr\u00f3low\u0105 mia\u0142 czw\u00f3rk\u0119 dzieci: karola (ur. 1948), ann\u0119 (ur. 1950), andrzeja (ur. 1960) i edwarda (ur. 1964).\nw 1960 kr\u00f3lowa el\u017cbieta na spotkaniu tajnej rady zaproponowa\u0142a, by jej dzieci nosi\u0142y nazwisko mountbatten-windsor, ale tylko wtedy, gdy nie b\u0119d\u0105 bezpo\u015brednio w linii sukcesji do tronu. rada przyj\u0119\u0142a propozycj\u0119 i nied\u0142ugo potem wyda\u0142a oficjalne orzeczenie w tej sprawie. dodatkowo nast\u0119pca tronu, ksi\u0105\u017c\u0119 karol, r\u00f3wnie\u017c podj\u0105\u0142 decyzj\u0119 o u\u017cywaniu podw\u00f3jnego nazwiska.\npo wst\u0105pieniu na tron el\u017cbieta poinformowa\u0142a r\u00f3wnie\u017c, \u017ce ksi\u0105\u017c\u0119 ma \u201emiejsce, prymat i pierwsze\u0144stwo\u201d obok niej \u201ew ka\u017cdej sytuacji i przy ka\u017cdym wyst\u0105pieniu, chyba \u017ce inaczej m\u00f3wi ustawa\u201d. oznacza\u0142o to, \u017ce filip zyska\u0142 pierwsze\u0144stwo nad swoim synem, ksi\u0119ciem walii, z wyj\u0105tkiem oficjalnych wizyt w brytyjskim parlamencie.\n\n\n==== obowi\u0105zki ====\njako ma\u0142\u017conek kr\u00f3lowej filip uczestniczy\u0142 i pomaga\u0142 jej w obowi\u0105zkach, jako suwerenny towarzysz w ceremoniach, takich jak inauguracje obrad parlamentu w krajach wsp\u00f3lnoty, obiadach pa\u0144stwowych i wizytach zagranicznych. filip by\u0142 pierwszym cz\u0142onkiem rodziny kr\u00f3lewskiej, kt\u00f3ry lata\u0142 helikopterem, odwiedzaj\u0105c i nadzoruj\u0105c oddzia\u0142y, kt\u00f3re mia\u0142y wzi\u0105\u0107 udzia\u0142 w koronacji el\u017cbiety. sam ksi\u0105\u017c\u0119 nie zosta\u0142 koronowany, ale kl\u0119kn\u0105\u0142 przed el\u017cbiet\u0105 i przysi\u0105g\u0142, \u017ce \u201ejest jej lennym s\u0142ug\u0105 \u017cycia i zdrowia\u201d.\n\nprzez sze\u015b\u0107 miesi\u0119cy na prze\u0142omie 1953\u20131954 filip i el\u017cbieta wizytowali kraje wsp\u00f3lnoty. ich dzieci zosta\u0142y wtedy w wielkiej brytanii.\nw 1956, wraz z kurtem hahnem, ksi\u0105\u017c\u0119 ustanowi\u0142 nagrod\u0119 ksi\u0119cia edynburga, kt\u00f3ra mia\u0142a na celu wzmacnianie poczucia obowi\u0105zku obywatelskiego i rozwijanie sprawno\u015bci fizycznej w\u015br\u00f3d m\u0142odzie\u017cy. od po\u0142owy 1956 do 1957 filip odbywa\u0142 podr\u00f3\u017c dooko\u0142a \u015bwiata na pok\u0142adzie jachtu kr\u00f3lewskiego hmy \u201ebritannia\u201d, podczas kt\u00f3rej oficjalnie otworzy\u0142 letnie igrzyska olimpijskie 1956 w melbourne i odwiedzi\u0142 antarktyd\u0119. w drodze powrotnej osobisty sekretarz filipa, mike parker, otrzyma\u0142 pozew rozwodowy od \u017cony eileen. tak jak w przypadku townsenda, prasa uwa\u017ca\u0142a rozw\u00f3d za skandal, a sytuacja zmusi\u0142a parkera do zrezygnowania z funkcji sekretarza. jednak\u017ce powiedzia\u0142 on p\u00f3\u017aniej, \u017ce ksi\u0105\u017c\u0119 filip w ca\u0142ej tej sytuacji by\u0142 bardzo pomocny. aby wesprze\u0107 publicznie parkera, kr\u00f3lowa mianowa\u0142a go komandorem kr\u00f3lewskiego orderu wiktoria\u0144skiego.\n22 lutego 1957 el\u017cbieta przyzna\u0142a m\u0119\u017cowi tytu\u0142 ksi\u0119cia wielkiej brytanii, przywracaj\u0105c jego stan ksi\u0105\u017c\u0119cy, kt\u00f3rego oficjalnie zrzek\u0142 si\u0119 10 lat wcze\u015bniej. od tego czasu by\u0142 znany jako \u201ejego kr\u00f3lewska wysoko\u015b\u0107 ksi\u0105\u017c\u0119 filip, ksi\u0105\u017c\u0119 edynburga\u201d.\nfilip zosta\u0142 powo\u0142any do kr\u00f3lewskiej tajnej rady dla kanady 14 pa\u017adziernika 1957, sk\u0142adaj\u0105c osobi\u015bcie przed kr\u00f3low\u0105 przysi\u0119g\u0119 wierno\u015bci i lojalno\u015bci tzw. oath of allegiance. zwiedzaj\u0105c kanad\u0119 w 1969, filip m\u00f3wi\u0142 o swoich pogl\u0105dach na temat republikanizmu:\n\nby\u0142 patronem ponad 800 organizacji, w wi\u0119kszo\u015bci zajmuj\u0105cych si\u0119 \u015brodowiskiem, przemys\u0142em, sportem i edukacj\u0105. pe\u0142ni\u0142 funkcj\u0119 brytyjskiego prezesa world wide fund for nature od 1961 do 1982, mi\u0119dzynarodowego prezesa od 1981, a od 1996 honorowego przewodnicz\u0105cego. by\u0142 tak\u017ce patronem fundacji pracy. w latach 1964\u20131986 by\u0142 prezesem mi\u0119dzynarodowej federacji je\u017adzieckiej, a tak\u017ce kanclerzem uniwersytet\u00f3w w edynburgu, salford i aberystwyth.\n17 wrze\u015bnia 1993 wzi\u0105\u0142 udzia\u0142 w pogrzebie w\u0142adys\u0142awa sikorskiego na wawelu.\n\n\n==== relacje rodzinne ====\nna pocz\u0105tku lat 50. siostra el\u017cbiety, ma\u0142gorzata, by\u0142a bliska zawarcia ma\u0142\u017ce\u0144stwa z pilotem peterem townsendem, bohaterem bitwy o angli\u0119, kt\u00f3ry by\u0142 rozwodnikiem. prasa zarzuca\u0142a filipowi, \u017ce by\u0142 on wrogo nastawiony do tego ma\u0142\u017ce\u0144stwa.\nna pocz\u0105tku 1981 ksi\u0105\u017c\u0119 napisa\u0142 list do swojego najstarszego syna, karola, doradzaj\u0105c mu, by albo zdecydowa\u0142 si\u0119 na ma\u0142\u017ce\u0144stwo z lady dian\u0105, albo zerwa\u0142 z ni\u0105 kontakty. karol, mimo \u017ce mia\u0142 ju\u017c 32 lata, nadal nie by\u0142 \u017conaty, nie mia\u0142 tak\u017ce potomka m\u0119skiego, kt\u00f3ry w przysz\u0142o\u015bci m\u00f3g\u0142by odziedziczy\u0107 tron. tak wi\u0119c, znalaz\u0142szy si\u0119 pod presj\u0105 ojca, w lutym 1981 ksi\u0105\u017c\u0119 o\u015bwiadczy\u0142 si\u0119 dianie, a sze\u015b\u0107 miesi\u0119cy p\u00f3\u017aniej para wzi\u0119\u0142a \u015blub. w 1992 ma\u0142\u017ce\u0144stwo karola i diany rozpad\u0142o si\u0119. 9 grudnia 1992 premier john major wyg\u0142osi\u0142 o\u015bwiadczenie powiadamiaj\u0105ce izb\u0119 gmin o separacji pary ksi\u0105\u017c\u0119cej. kr\u00f3lowa i filip zorganizowali spotkanie karola z dian\u0105, staraj\u0105c si\u0119 ich pogodzi\u0107, jednak bez powodzenia. filip napisa\u0142 do diany, wyra\u017caj\u0105c rozczarowanie zachowaniem obojga ma\u0142\u017conk\u00f3w oraz prosz\u0105c o przemy\u015blenie ca\u0142ej sprawy raz jeszcze z innego punktu widzenia. ostatecznie pr\u00f3by pogodzenia ma\u0142\u017ce\u0144stwa si\u0119 nie powiod\u0142y, bowiem para wzi\u0119\u0142a rozw\u00f3d. diana zgin\u0119\u0142a w wypadku samochodowym w pary\u017cu 31 sierpnia 1997. w tym czasie ksi\u0105\u017c\u0119 i kr\u00f3lowa przebywali na wakacjach w balmoral wraz z dalsz\u0105 rodzin\u0105 kr\u00f3lewsk\u0105. synowie diany, ksi\u0105\u017c\u0119ta william i harry, dowiedziawszy si\u0119 o \u015bmierci matki, chcieli p\u00f3j\u015b\u0107 do ko\u015bcio\u0142a, dziadkowie poszli tam z nimi tego ranka. przez pi\u0119\u0107 dni kr\u00f3lowa i ksi\u0105\u017c\u0119 filip utrzymywali wnuk\u00f3w z dala od prasy, chroni\u0105c ich od presji zwi\u0105zanej ze \u015bmierci\u0105 matki. odosobnienie rodziny kr\u00f3lewskiej w takiej chwili powodowa\u0142o publiczne oburzenie, jednak\u017ce po wyst\u0105pieniu kr\u00f3lowej na \u017cywo w telewizji 5 wrze\u015bnia nastroje spo\u0142eczne polepszy\u0142y si\u0119 i kr\u00f3lowa odzyska\u0142a szacunek. niepewni, czy i\u015b\u0107 za trumn\u0105 matki w kondukcie pogrzebowym, ksi\u0105\u017c\u0119ta wahali si\u0119. wtedy filip powiedzia\u0142 do williama: je\u015bli nie p\u00f3jdziesz, my\u015bl\u0119, \u017ce b\u0119dziesz p\u00f3\u017aniej \u017ca\u0142owa\u0142. je\u015bli ja p\u00f3jd\u0119, zechcesz i\u015b\u0107 ze mn\u0105?. w dniu pogrzebu filip, william, harry, karol i brat diany, hrabia spencer, szli przez londyn za trumn\u0105 diany. kilka lat p\u00f3\u017aniej mohamed al-fayed, kt\u00f3rego syn dodi r\u00f3wnie\u017c zgin\u0105\u0142 w katastrofie wraz z dian\u0105, zarzuci\u0142 filipowi, \u017ce ten zamieszany by\u0142 w jej \u015bmier\u0107 (jednak al-fayed by\u0142 ju\u017c autorem wielu obalonych p\u00f3\u017aniej teorii dotycz\u0105cych \u015bmierci syna i diany). ksi\u0105\u017c\u0119 filip powiedzia\u0142 wtedy, \u017ce wspiera\u0142 dian\u0119, poniewa\u017c sam wiedzia\u0142, co znaczy by\u0107 nowym cz\u0142onkiem rodziny kr\u00f3lewskiej.\n\n\n==== xxi wiek ====\nw 2001 podczas z\u0142otego jubileuszu el\u017cbiety ii filip zosta\u0142 wyr\u00f3\u017cniony przez spikera izby gmin za rol\u0119 we wspieraniu el\u017cbiety podczas panowania. sta\u017c ksi\u0119cia edynburga jako ma\u0142\u017conka kr\u00f3lowej by\u0142 wi\u0119kszy od jakiegokolwiek innego ma\u0142\u017conka w brytyjskiej historii, jednak\u017ce to kr\u00f3lowa matka, kt\u00f3ra zmar\u0142a w wieku 101 lat, by\u0142a najd\u0142u\u017cej \u017cyj\u0105c\u0105 ma\u0142\u017conk\u0105 kr\u00f3la.\nw czerwcu 2011 w wywiadzie z okazji swoich 90. urodzin ksi\u0105\u017c\u0119 o\u015bwiadczy\u0142, \u017ce ze wzgl\u0119du na podesz\u0142y wiek, zamierza ograniczy\u0107 swoje obowi\u0105zki. tego samego roku podczas pobytu w rezydencji kr\u00f3lewskiej w sandringham 23 grudnia filip cierpia\u0142 na b\u00f3le w klatce piersiowej i przewieziony zosta\u0142 na oddzia\u0142 kardiologiczny papworth hospital w hrabstwie cambridgeshire, gdzie przeszed\u0142 zabieg angioplastyki wie\u0144cowej oraz stentowania, podczas kt\u00f3rego wszczepiony zosta\u0142 tzw. stent usprawniaj\u0105cy dro\u017cno\u015b\u0107 naczy\u0144 krwiono\u015bnych. zosta\u0142 wypisany 27 grudnia.\n4 maja 2017 pa\u0142ac buckingham wyda\u0142 o\u015bwiadczenie, \u017ce jesieni\u0105 tego\u017c roku ksi\u0105\u017c\u0119 filip odchodzi na emerytur\u0119. ksi\u0105\u017c\u0119 wycofuje si\u0119 z \u017cycia publicznego i b\u0119dzie bra\u0142 udzia\u0142 tylko w tych uroczysto\u015bciach, kt\u00f3re go szczeg\u00f3lnie zainteresuj\u0105.\n20 listopada 2017 ksi\u0105\u017c\u0119 filip wraz z kr\u00f3low\u0105 el\u017cbiet\u0105 ii obchodzili 70. rocznic\u0119 \u015blubu.\n\n\n=== choroba i \u015bmier\u0107 ===\nw kwietniu 2008 filip zosta\u0142 przyj\u0119ty do szpitala kr\u00f3la edwarda vii na \u201eobserwacj\u0119 i leczenie\u201d infekcji klatki piersiowej. ze szpitala wyszed\u0142 trzy dni p\u00f3\u017aniej. w sierpniu tego samego roku \u201eevening standard\u201d doni\u00f3s\u0142, \u017ce ksi\u0105\u017c\u0119 cierpi na raka prostaty. pa\u0142ac buckingham, kt\u00f3ry zazwyczaj odmawia\u0142 komentarza na temat stanu zdrowia rodziny kr\u00f3lewskiej, stwierdzi\u0142, \u017ce pom\u00f3wienia te s\u0105 naruszeniem prywatno\u015bci. dodatkowo sam filip wyda\u0142 o\u015bwiadczenie, w kt\u00f3rym zaprzeczy\u0142 ca\u0142ej historii. nied\u0142ugo p\u00f3\u017aniej gazeta przyzna\u0142a, \u017ce by\u0142a to nieprawda.\n4 czerwca 2012 podczas oficjalnych obchod\u00f3w diamentowego jubileuszu el\u017cbiety ii ksi\u0105\u017c\u0119 trafi\u0142 po pierwszym dniu obchod\u00f3w do szpitala kr\u00f3la edwarda vii z powodu ostrego zapalenia p\u0119cherza moczowego i nie m\u00f3g\u0142 uczestniczy\u0107 w uroczysto\u015bciach w kolejnych dniach. ze szpitala wyszed\u0142 9 czerwca. po nawrocie choroby w sierpniu 2012 zosta\u0142 przyj\u0119ty do szpitala aberdeen royal infirmary na leczenie zapobiegawcze na okres 5 dni.\n6 czerwca 2013 zosta\u0142 ponownie przewieziony do szpitala kr\u00f3la edwarda vii, gdzie przeprowadzono badania jamy brzusznej, kt\u00f3re wykaza\u0142y nieprawid\u0142owo\u015bci. nast\u0119pnego dnia zosta\u0142 poddany operacji diagnostycznej jamy brzusznej. ze szpitala wyszed\u0142 17 czerwca. 21 maja 2014 ksi\u0105\u017c\u0119 pojawi\u0142 si\u0119 publicznie z banda\u017cem na prawej r\u0119ce po niewielkiej interwencji chirurgicznej bez narkozy, kt\u00f3ra odby\u0142a si\u0119 dzie\u0144 wcze\u015bniej w pa\u0142acu buckingham. w czerwcu 2017 zosta\u0142 przewieziony do szpitala kr\u00f3la edwarda vii z powodu infekcji, gdzie sp\u0119dzi\u0142 dwie noce, przez co opu\u015bci\u0142 otwarcie nowej sesji parlamentu (state opening of parliament) oraz wy\u015bcigi konne w ascot.\n3 kwietnia 2018 zosta\u0142 przewieziony do szpitala imienia kr\u00f3la edwarda vii w londynie, gdzie w dniu 10 kwietnia 2018 roku przeszed\u0142 operacj\u0119 wymiany stawu biodrowego (wszczepienie endoprotezy stawu biodrowego). ze szpitala zosta\u0142 wypisany 13 kwietnia.\n16 lutego 2021 zosta\u0142 przyj\u0119ty do szpitala kr\u00f3la edwarda vii z powodu infekcji. 1 marca zosta\u0142 przewieziony do szpitala \u015bw. bart\u0142omieja w celu kontynuowania leczenia, a ponadto poddania si\u0119 \u201etestom i obserwacji\u201d w odniesieniu do wcze\u015bniejszej choroby serca. 5 marca wr\u00f3ci\u0142 do szpitala kr\u00f3la edwarda vii, sk\u0105d zosta\u0142 wypisany 16 marca.\n9 kwietnia 2021, w po\u0142udnie, pa\u0142ac buckingham wystosowa\u0142 informacj\u0119 o \u015bmierci niemal 100-letniego ksi\u0119cia filipa. ksi\u0105\u017c\u0119 ma\u0142\u017conek zmar\u0142 rano tego dnia w zamku windsor, spokojnie, dwa miesi\u0105ce przed swoimi setnymi urodzinami. synowa ksi\u0119cia, zofia, hrabina wessex, opisa\u0142a jego \u015bmier\u0107 s\u0142owami: \u201eto by\u0142o takie delikatne. to by\u0142o tak, jakby kto\u015b wzi\u0105\u0142 go za r\u0119k\u0119 i poszed\u0142\u201d.\nby\u0142 najd\u0142u\u017cej \u017cyj\u0105cym m\u0119skim cz\u0142onkiem brytyjskiej rodziny kr\u00f3lewskiej. ksi\u0105\u017c\u0119 by\u0142 tak\u017ce najd\u0142u\u017cej \u017cyj\u0105cym m\u0119skim potomkiem kr\u00f3lowej wiktorii, bij\u0105c w dniu 13 grudnia 2016 roku rekord hrabiego carla johana bernadotte of wisborg (wnuka ksi\u0119cia connaught), kt\u00f3ry do\u017cy\u0142 95 lat, 6 miesi\u0119cy i 5 dni. by\u0142 tak\u017ce obecnie najd\u0142u\u017cej \u017cyj\u0105cym wsp\u00f3\u0142ma\u0142\u017conkiem monarchy na \u015bwiecie.\n\n\n==== pogrzeb ====\nnarodowy plan \u017ca\u0142oby i poch\u00f3wku ksi\u0119cia nosi\u0142 nazw\u0119 operacja forth bridge (nazwana tak od mostu forth bridge w pobli\u017cu edynburga). pierwotny plan zosta\u0142 zmieniony w zwi\u0105zku z pandemi\u0105 covid-19.\nksi\u0105\u017c\u0119 filip nie \u017cyczy\u0142 sobie pogrzebu pa\u0144stwowego. ceremonia pogrzebowa m\u0119\u017ca kr\u00f3lowej el\u017cbiety ii, odby\u0142a si\u0119 na zamku w windsorze. ksi\u0105\u017c\u0119 filip zosta\u0142 pochowany w kaplicy \u015bw. jerzego na zamku w windsorze. pogrzeb odby\u0142 si\u0119 8 dni po \u015bmierci ksi\u0119cia, czyli 17 kwietnia 2021 r.\npogrzeb ksi\u0119cia filipa mia\u0142 podobny poziom oficjalno\u015bci, co pogrzeb el\u017cbiety, kr\u00f3lowej matki w 2002.\npo \u015bmierci kr\u00f3lowej el\u017cbiety ii, kt\u00f3ra nast\u0105pi\u0142a 8 wrze\u015bnia 2022, cia\u0142o ksi\u0119cia filipa zostanie przeniesione do kaplicy pami\u0119ci jerzego vi w windsorze.\n\n\n== zami\u0142owania i osobowo\u015b\u0107 ==\nfilip gra\u0142 w polo do 1971, kiedy zacz\u0105\u0142 startowa\u0107 w powo\u017ceniu zaprz\u0119giem i sta\u0142 si\u0119 wielkim propagatorem tej dyscypliny. jej przepisy powstawa\u0142y pod jego nadzorem. by\u0142 zapalonym \u017ceglarzem, przyja\u017ani\u0142 si\u0119 ze s\u0142awnym entuzjast\u0105 tego sportu i projektantem uffa foxem, kt\u00f3rego pozna\u0142 w 1949 na regatach w cowes. od tego czasu startowali razem wielokrotnie w wielu zawodach, a ksi\u0105\u017c\u0119 posy\u0142a\u0142 swoje dzieci do foxa na nauk\u0119 \u017ceglarstwa. wsp\u00f3lnie z kr\u00f3low\u0105 regularnie uczestniczy\u0142 w s\u0142awnych regatach cowes week na pok\u0142adzie hmy \u201ebritannia\u201d. by\u0142 cz\u0142onkiem jachtklubu royal yacht squadron, w kt\u00f3rym pe\u0142ni\u0142 funkcje komandora, nast\u0119pnie by\u0142 jego admira\u0142em.\njego pierwsza lekcja latania samolotem mia\u0142a miejsce w 1952. w dniu 70. urodzin mia\u0142 naliczonych 5150 pilota\u017cowych godzin.\nksi\u0105\u017c\u0119 malowa\u0142 farbami olejnymi, a tak\u017ce kolekcjonowa\u0142 obrazy oraz rysunki, kt\u00f3re wisz\u0105 w buckingham palace, windsor castle, sandringham house i balmoral castle. hugh casson opisa\u0142 dzie\u0142a filipa jako \u201edok\u0142adnie takie, jakie mo\u017cna si\u0119 by\u0142o spodziewa\u0107... ca\u0142kowicie bezpo\u015brednie, bez zawieszania si\u0119. mocne kolory, zdecydowane poci\u0105gni\u0119cia p\u0119dzlem\u201d.\nlatem 1975 ksi\u0105\u017c\u0119 z\u0142o\u017cy\u0142 nieoficjaln\u0105 wizyt\u0119 w polsce, b\u0119d\u0105c uczestnikiem odbywaj\u0105cych si\u0119 w sopocie iii europejskich mistrzostw w powo\u017ceniu.\nw 1979, gdy kr\u00f3lowa el\u017cbieta ii i ksi\u0105\u017c\u0119 filip byli go\u015b\u0107mi prezydenta cartera w bia\u0142ym domu, filip po sko\u0144czonej kolacji uda\u0142 si\u0119 sam do s\u0142awnej sali czerwonej, gdzie dw\u00f3ch lokaj\u00f3w podawa\u0142o alkohol. filip podszed\u0142 do jednego z nich, lynwooda westraya, kt\u00f3ry go zapyta\u0142: wasza kr\u00f3lewska mo\u015b\u0107, czy zechcesz wzi\u0105\u0107 jednego [drinka]?, na co filip odpowiedzia\u0142: wezm\u0119 jeden, je\u015bli pozwolisz mi wam s\u0142u\u017cy\u0107, na co poruszony lynwood nie wiedzia\u0142, co odpowiedzie\u0107 ani zrobi\u0107, gdy\u017c mia\u0142 zaj\u0119te obie d\u0142onie, wtem ksi\u0105\u017c\u0119 doda\u0142: wypij\u0119, je\u015bli wy wypijecie ze mn\u0105. westray po latach wspomina\u0142: wi\u0119c nala\u0142 ka\u017cdemu po drinku i porozmawiali\u015bmy. powiedzia\u0142 nam, \u017ce w razie je\u015bli byliby\u015bmy kiedykolwiek w londynie, to zaprasza nas do pa\u0142acu buckingham, aby\u015bmy mogli go zobaczy\u0107. wyobra\u017casz sobie taki zaszczyt? nie mogli\u015bmy pi\u0107 w czasie s\u0142u\u017cby, nie jeste\u015bmy przecie\u017c go\u015b\u0107mi, ale byli\u015bmy wtedy sami, wi\u0119c nikt nie wiedzia\u0142, co si\u0119 dzieje. wi\u0119c pili\u015bmy wszyscy i prowadzili\u015bmy mi\u0142\u0105 rozmow\u0119. to jest rzecz, kt\u00f3rej do ko\u0144ca \u017cycia nie zapomn\u0119.\nprzez ponad 70 lat ma\u0142\u017ce\u0144stwa z kr\u00f3low\u0105 filip zas\u0142yn\u0105\u0142 ze specyficznego, ci\u0119tego humoru i uwag, kt\u00f3re cz\u0119sto by\u0142y interpretowane jako obra\u017aliwe i by\u0142y odzwierciedleniem jego specyficznego charakteru. niekt\u00f3re z nich od razu zosta\u0142y uznane za gafy ksi\u0119cia, ale s\u0105 te\u017c przedmiotem spor\u00f3w w\u015br\u00f3d apologet\u00f3w, kt\u00f3rzy okre\u015blaj\u0105 je \u201ejako wyj\u0119te z kontekstu, bezcelowe, ale cz\u0119sto zabawne\u201d. dla przyk\u0142adu. w 1986, podczas wizyty w chinach, w prywatnej rozmowie z brytyjskimi studentami xian\u2019s northwest university filip za\u017cartowa\u0142, \u017ce \u201eje\u015bli si\u0119 zadomowi\u0105, ich oczy zrobi\u0105 si\u0119 sko\u015bne\u201d. brytyjska prasa zwr\u00f3ci\u0142a wtedy uwag\u0119 na nietolerancj\u0119 rasow\u0105 ksi\u0119cia, jednak w\u0142adze chi\u0144skie nie po\u015bwi\u0119ci\u0142y incydentowi wi\u0119kszej uwagi. komentarz nie mia\u0142 wp\u0142ywu na chi\u0144sko-brytyjskie stosunki, ale nieco nadszarpn\u0105\u0142 wizerunek ksi\u0119cia. w 1999 gazety zarzuci\u0142y ma\u0142\u017conkowi kr\u00f3lowej obra\u017cenie podczas koncertu pop w walii nies\u0142ysz\u0105cych dzieci, kt\u00f3re sta\u0142y obok karaibskich b\u0119bniarzy. powiedzia\u0142 w\u00f3wczas: g\u0142usi? nic dziwnego, \u017ce jeste\u015bcie g\u0142usi, skoro stoicie w tym miejscu. od lat 50. doniesienia prasowe twierdzi\u0142y, \u017ce kr\u00f3lowa i ksi\u0105\u017c\u0119 bardzo si\u0119 od siebie oddalili, co rozw\u015bcieczy\u0142o filipa i przerazi\u0142o kr\u00f3low\u0105, kt\u00f3ra stanowczo zaprzeczy\u0142a doniesieniom. prasa donosi\u0142a tak\u017ce o nie\u015blubnym dziecku filipa, kt\u00f3re sp\u0142odzi\u0142 kochance podczas pobytu w australii. pozostaj\u0105c m\u0119\u017cem kr\u00f3lowej, przez kilka lat by\u0142 tak\u017ce w nieformalnej relacji z ksi\u0119\u017cn\u0105 aleksandr\u0105 hamilton, co potwierdzi\u0142o kilku przyjaci\u00f3\u0142 ksi\u0119cia.\nzdarza\u0142o mu si\u0119 podchodzi\u0107 krytycznie do swojego sposobu zarabiania pieni\u0119dzy, np. podczas otwarcia nowego stadionu arsenal f.c.: c\u00f3\u017c, mo\u017ce i nie macie [tu] mojej \u017cony, ale macie drugiego najbardziej do\u015bwiadczonego ods\u0142aniacza tablic na \u015bwiecie. kr\u00f3lowa brytyjska z powodu urazu kr\u0119gos\u0142upa nie bra\u0142a bowiem tradycyjnego udzia\u0142u w ods\u0142anianiu nowych, szeroko komentowanych w prasie budowli.\nksi\u0105\u017c\u0119 filip by\u0142 wolnomularzem, w 2013 celebrowa\u0142 60. rocznic\u0119 wst\u0105pienia do tej organizacji.\n\n\n== odznaczenia ==\n\n\n== genealogia ==\n\n\n=== przodkowie ===\n\n\n=== potomkowie ===\n\n\n== przypisy ==\n\n\n== bibliografia ==\nmarekm. rybarczyk marekm., el\u017cbieta ii. ostatnia taka kr\u00f3lowa, muza sa, 2022, isbn 978-83-287-2183-8 .\n\n\n== linki zewn\u0119trzne ==\nwiadomo\u015bci gazetowe. [dost\u0119p 2009-07-31]."