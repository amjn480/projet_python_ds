"los angeles ([loz\u00e1\u0272\u0292eles] (en angl\u00e8s: [l\u0251s \u02c8\u00e6nd\u0292\u0259l\u0259s]  escoltar (?\u00b7p\u00e0g.); lit.\u2009'els \u00e0ngels'), oficialment  anomenada city of los angeles  i de manera abreviada l.a, \u00e9s la segona ciutat m\u00e9s poblada dels estats units, superada solament per nova york. amb una superf\u00edcie de 1215 km\u00b2, es troba al sud de l'estat de calif\u00f2rnia, a la costa del pac\u00edfic. la ciutat \u00e9s la seu del comtat del mateix nom.\nsegons una estimaci\u00f3, la ciutat tenia el 2016 una poblaci\u00f3 de 3.976.322 habitants, mentre que l'any 1887 nom\u00e9s en tenia 11.500. el juliol de 2004 el comtat tenia 10.179.716 habitants, mentre que l'\u00e0rea metropolitana de los angeles t\u00e9 una poblaci\u00f3 de prop de 18,5 milions d'habitants, que la converteixen en la segona aglomeraci\u00f3 m\u00e9s gran dels estats units despr\u00e9s de nova york. per\u00f2 la ciutat de los angeles \u00e9s relativament petita en comparaci\u00f3 amb la seva aglomeraci\u00f3, tot i que aquesta \u00faltima \u00e9s m\u00e9s gran que les de nova york i chicago.\n\n\n== resum hist\u00f2ric ==\nfundada el 4 de setembre de 1781 per l'espanyol felipe de neve, los angeles va ser integrada a m\u00e8xic despr\u00e9s de la guerra d'independ\u00e8ncia d'aquest pa\u00eds l'any 1821. no obstant aix\u00f2, a causa de la guerra entre m\u00e8xic i els estats units, la ciutat i tota l'alta calif\u00f2rnia van esdevenir part dels estats units d'am\u00e8rica en aplicaci\u00f3 del tractat de guadalupe-hidalgo el 1848. es va incorporar a la uni\u00f3 com a ciutat el 4 d'abril de 1850, cinc mesos abans que calif\u00f2rnia ascend\u00eds a la categoria d'estat dels estats units.\nlos angeles \u00e9s una ciutat global amb gran influ\u00e8ncia en \u00e0mbits tan diversos com els negocis, el comer\u00e7 internacional, l'entreteniment, la cultura, els mitjans de comunicaci\u00f3, la moda, la ci\u00e8ncia, els esports, la tecnologia, l'educaci\u00f3, la medicina o la recerca. la ciutat \u00e9s la seu d'institucions de renom que abasten diversos camps professionals i culturals, i \u00e9s un dels motors econ\u00f2mics m\u00e9s importants dels estats units. l'\u00e0rea estad\u00edstica combinada de los angeles sumava el 2008 un producte regional brut de 831.000 milions de d\u00f2lars, el tercer m\u00e9s important del m\u00f3n despr\u00e9s de t\u00f2quio i nova york. los angeles, dins de la qual es troba hollywood, \u00e9s capdavantera mundial en la creaci\u00f3 de produccions de televisi\u00f3, videojocs, m\u00fasica i cinema que triomfen a tot el m\u00f3n. a m\u00e9s, la ciutat ha estat seu en dues ocasions dels jocs ol\u00edmpics d'estiu, el 1932 i el 1984.\n\n\n== topon\u00edmia ==\nla ciutat va ser fundada el 4 de setembre de 1781 per felipe de neve, el governador espanyol de calif\u00f2rnia, sota el nom de el pueblo de la reina de los \u00e1ngeles (\u00abel poble de la reina dels \u00e0ngels\u00bb). anteriorment hi havia un poblat ind\u00edgena anomenat iy\u00e1ang\u1e9a o yangna, \u00e9s a dir, \u00abon creix el sumac de l'oest\u00bb en tongva.contr\u00e0riament a la llegenda popular, el nom original no \u00e9s pas el pueblo de nuestra se\u00f1ora la reina de los \u00e1ngeles del r\u00edo de porci\u00fancula [el\u02c8pwe\u03b2lo de\u02c8nwest\u027ea se\u02c8\u0272o\u027ea la\u02c8rei\u032fna de los\u02c8a\u014bxeles del\u02c8rio de po\u027esi\u02c8u\u014bkula], \u00e9s a dir, \u00abel poble de la mare de d\u00e9u la reina dels \u00e0ngels del riu de porci\u00fancula\u00bb. aquest nom allargat feia refer\u00e8ncia al riu porci\u00fancula, que duia el nom de porci\u00fancula, una capella situada dins la bas\u00edlica de santa maria degli angeli a it\u00e0lia, on va morir francesc d'ass\u00eds, que era el fundador de l'ordre a la qual pertanyien els missioners durant la colonitzaci\u00f3 d'am\u00e8rica.\nlos angeles, en castell\u00e0, significa \u00abels \u00e0ngels\u00bb. en angl\u00e8s els seus habitants es diuen angelenos (de vegades angelinos) - els angelins. els seus sobrenoms en angl\u00e8s s\u00f3n el seu diminutiu, l. a. [\u025bl'e\u026a], city of los angeles, la la land, tinseltown o the big orange.\n\n\n== hist\u00f2ria ==\n\n\n=== la fundaci\u00f3 ===\nla costa de los angeles estava habitada pels tongva, chumash, i altres amerindis m\u00e9s antics durant centenars d'anys. els espanyols van arribar-hi el 1542, quan juan cabrillo va visitar l'\u00e0rea.\nel 1769, gaspar de portol\u00e0 va guiar una expedici\u00f3 pel sud de calif\u00f2rnia amb els frares franciscans fra jun\u00edper serra i joan cresp\u00ed fiol. portol\u00e0 va anomenar un \"bell riu\" que hi va descobrir com \"el riu de nostra senyora la reina dels \u00e0ngels de porci\u00fancula\". cresp\u00ed havia seleccionat un lloc al llarg del riu per a una missi\u00f3 religiosa, per\u00f2 el 1771 serra va construir la missi\u00f3 de san gabriel arc\u00e1ngel prop de whittier narrows. despr\u00e9s d'una inundaci\u00f3 l'any 1776, la missi\u00f3 va ser moguda a la seva ubicaci\u00f3 actual a san gabriel (calif\u00f2rnia).\nel 4 de setembre de 1781, 44 colons espanyols van arribar a la missi\u00f3 san gabriel per a fundar un poble al lloc triat per cresp\u00ed. el poble va ser anomenat el poble de la nostra senyora la reina dels \u00e0ngels sobre el riu porci\u00fancula. es va mantenir com un ranxo durant d\u00e8cades. les restes m\u00e9s antigues de la ciutat es conserven com a monument hist\u00f2ric a l'anomenada olvera street.\nla independ\u00e8ncia de m\u00e8xic va arribar durant els anys 1820, per\u00f2 el canvi m\u00e9s gran va esdevenir-se a l'actual montebello, despr\u00e9s de la batalla del riu san gabriel el 1847, que va decidir el dest\u00ed de los angeles.\n\n\n=== independ\u00e8ncia ===\nels nord-americans van adquirir control despr\u00e9s d'anar a calif\u00f2rnia durant el conflicte contra m\u00e8xic en la guerra d'intervenci\u00f3 nord-americana i van assegurar la posterior incorporaci\u00f3 de calif\u00f2rnia als estats units el dia 9 de setembre de 1850.\nva ser incorporada com ciutat el 1850. els ferrocarrils van arribar quan southern pacific va completar la seva l\u00ednia fins a los angeles el 1876.\nel petroli va ser descobert el 1892, i per a 1923, los angeles produ\u00efa la quarta part del petroli mundial. un altre element important en el creixement de la ciutat va ser l'aigua.\nel 1913, william mulholland va completar l'aq\u00fceducte que va assegurar el creixement de la ciutat i va crear l'annexi\u00f3 per los angeles, comen\u00e7ant el 1915, de dotzenes de comunitats ve\u00efnes que no podien abastir-se d'aigua pel seu compte.\n\n\n=== segle xx ===\ndurant els anys 1920 les ind\u00fastries del cinema i l'aviaci\u00f3 van arribar a los angeles i van ajudar al seu desenvolupament. la ciutat va ser l'amfitriona dels jocs ol\u00edmpics de 1932.\nla segona guerra mundial va portar m\u00e9s creixement i prosperitat a la ciutat, encara que diversos habitants japonesos van ser duts a camps d'internament durant la guerra. en aquest per\u00edode van arribar exiliats alemanys, entre els quals es troben thomas mann, bertolt brecht i lion feuchtwanger.\nposterior a la guerra, la ciutat va experimentar un gran creixement i expansi\u00f3 cap al vall de san fernando. el disturbi watts el 1965 va mostrar a la naci\u00f3 la gran divisi\u00f3 entre races que hi havia a la ciutat.\nel 1984 los angeles va ser amfitriona novament dels jocs ol\u00edmpics. la ciutat va sofrir novament amb els disturbis de los angeles (1992) i el terratr\u00e8mol de northridge (1994).\n\n\n== geografia ==\n\n\n=== topografia ===\nlos angeles t\u00e9 una \u00e0rea total de 1.290.6 km\u00b2, dels quals 1.214,9 km\u00b2 s\u00f3n terra, i la resta (75,7 km\u00b2), aigua. aix\u00f2 la converteix en la catorzena ciutat m\u00e9s extensa dels estats units. fa 71 km en sentit longitudinal i 47 km d'est a oest. el per\u00edmetre de la ciutat \u00e9s de 550 km.\nel punt m\u00e9s alt \u00e9s el monte lukens, tamb\u00e9 anomenat pic sister elsie. est\u00e0 situat al nord-est de la vall de san fernando i t\u00e9 una al\u00e7ada de 1548 m. el principal riu \u00e9s el riu los angeles, que comen\u00e7a al barri canogar park i \u00e9s en gran part estacional. est\u00e0 gaireb\u00e9 totalment revestit de formig\u00f3 i desemboca a l'oce\u00e0 pac\u00edfic.\n\n\n=== geografia ===\nlos angeles est\u00e0 exposada als terratr\u00e8mols a causa de la seva ubicaci\u00f3 en el cintur\u00f3 de foc del pac\u00edfic. la seva inestabilitat geol\u00f2gica produeix diverses falles sota i sobre la superf\u00edcie terrestre, les quals generen aproximadament 10.000 tremolors s\u00edsmics cada any. una de les principals falles \u00e9s la falla de san andr\u00e9s. ubicada en el l\u00edmit entre la placa pac\u00edfica i la nord-americana, es pensa que ser\u00e0 la causant d'un proper terratr\u00e8mol al sud de calif\u00f2rnia. els principals terratr\u00e8mols ocorreguts en l'\u00e0rea inclouen el northridge el 1994, el de whittier narrows el 1987, el de san fernando el 1971 prop de sylmar i el de long beach el 1933.\nno obstant aix\u00f2, la majoria dels moviments s\u00edsmics s\u00f3n de baixa intensitat i generalment no s\u00f3n percebuts per les persones. algunes parts de la ciutat s\u00f3n m\u00e9s vulnerables a tsunamis provinents de l'oce\u00e0 pac\u00edfic; considerant aquell produ\u00eft pel terratr\u00e8mol de valdivia de 1960 a xile, que va danyar alguns ports.\n\n\n=== clima ===\nla ciutat t\u00e9 un clima mediterrani quasi subtropical. generalment el clima \u00e9s temperat i sec en totes les estacions. les brises de l'oce\u00e0 pac\u00edfic tendeixen a mantenir a les comunitats de la costa de los angeles m\u00e9s fresques a l'estiu i temperades a l'hivern, que les de l'interior, a l'estiu, pot arribar a haver difer\u00e8ncies de temperatura de 10 \u00b0c entre unes i altres.\nles temperatures a l'estiu poden arribar als 32 \u00b0c (90 \u00b0f), per\u00f2 la mitjana \u00e9s de 27 \u00b0c (82 \u00b0f), amb m\u00ednims durant la nit de fins a 17 \u00b0c (63 \u00b0f). les temperatures di\u00fcrnes a l'hivern s\u00f3n generalment de 18 \u00b0c (65 \u00b0f) de mitjana, amb m\u00ednims nocturns de 10 \u00b0c (48 \u00b0f) i durant aquesta estaci\u00f3 s\u00f3n freq\u00fcents les pluges. el mes m\u00e9s calor\u00f3s \u00e9s l'agost, seguit per juliol i setembre.\nla temperatura mitjana al gener \u00e9s de 13 \u00b0c (57 \u00b0f) i 22 \u00b0c (73 \u00b0f) al juliol. la m\u00e9s alta temperatura registrada en els extrems de la ciutat va ser de 48,3 \u00b0c (119 f) a woodland hills el 22 de juliol de 2006; la m\u00e9s baixa temperatura va ser -7,8 \u00b0c (18 f) el 1989, en canogar park. la m\u00e9s alta temperatura registrada al centre de la ciutat va ser de 44,4 \u00b0c (112 f) el 26 de juny de 1990, i la m\u00e9s baixa va ser de -5 \u00b0c (24 f) el 9 de gener de 1937.\nles precipitacions passen majorit\u00e0riament en els mesos d'hivern i primavera (sent febrer el mes m\u00e9s pluj\u00f3s) amb grans variacions en la severitat de les tempestes any a any. los angeles t\u00e9 una mitjana de precipitaci\u00f3 de 381 mm (15 polzades) a l'any. generalment no neva a la conca de la ciutat, per\u00f2 les muntanyes situades en els l\u00edmits d'aquesta reben neu tots els anys.\nla neu \u00e9s un fenomen for\u00e7a estrany a la conca de la ciutat. la nevada m\u00e9s gran registrada, va oc\u00f3rrer el 15 de gener de 1932, i va assolir una al\u00e7ada de 5 cm.\n\n.\n\n\n=== flora ===\nl'\u00e0rea de los angeles \u00e9s rica en esp\u00e8cies de plantes natives, degut en part a la seva diversitat d'h\u00e0bitats, que inclouen platges, pantans i muntanyes. l'ambient bot\u00e0nic m\u00e9s com\u00fa s\u00f3n les garrigues costaneres, les quals cobreixen les vessants. alguns noms de plantes natives s\u00f3n: rosella de calif\u00f2rnia (eschscholzia californica), rosella matilija (romney harvey), heteromeles arbutifolia, quercus agrifolia i (secale cereal). moltes d'aquestes esp\u00e8cies, com (helianthus nuttallii), s\u00f3n tan escasses que han estat considerades en perill d'extinci\u00f3. encara que no \u00e9s nativa de l'\u00e0rea, la flor oficial de la ciutat \u00e9s strelitzia reginae.\n\n\n=== contaminaci\u00f3 ===\ndegut a la seva geografia i a la depend\u00e8ncia dels autom\u00f2bils com a mitj\u00e0 de transport principal, la ciutat pateix d'una severa contaminaci\u00f3 atmosf\u00e8rica en forma de smog. l'aire de la conca de los angeles i la vall de san fernando \u00e9s susceptible a la inversi\u00f3 t\u00e8rmica que ret\u00e9 els gasos d'autom\u00f2bils, i de motors di\u00e8sel de camions, vaixells i locomotores, com tamb\u00e9 d'ind\u00fastries i altres fonts.a difer\u00e8ncia d'altres ciutats que compten amb pluges que eliminen el smog, los angeles nom\u00e9s rep 381 mm de pluja cada any, per la qual cosa la contaminaci\u00f3 sol acumular durant diversos dies. aix\u00f2 va preocupar molt a l'estat de calif\u00f2rnia, que va exigir als seus habitants adquirir vehicles amb baixa emissi\u00f3 de gasos, donant com a resultat una progressiva reducci\u00f3 en els nivells de contaminaci\u00f3 durant les \u00faltimes d\u00e8cades. el nombre d'alertes mediambientals ha disminu\u00eft d'aproximadament cent cada any durant la d\u00e8cada de 1970, a pr\u00e0cticament zero en el nou mil\u00b7lenni.\nmalgrat aquest avan\u00e7, l'informe anual de l'american lung association 2006 situa la ciutat dins de les m\u00e9s contaminades del pa\u00eds. a m\u00e9s, l'aigua subterr\u00e0nia de la ciutat est\u00e0 afectada per la creixent contaminaci\u00f3 mitjan\u00e7ant mtbe de benzineres i perclorats de motors de coets. essent la contaminaci\u00f3 un dels seus principals problemes, la ciutat cont\u00ednua esfor\u00e7ant per millorar la qualitat de l'aire i aigua.\n\n\n=== paisatge urb\u00e0 ===\nla ciutat est\u00e0 dividida en nombrosos barris, molts dels quals van ser pobles annexats pel creixement de la ciutat. hi ha diverses ciutats independents al voltant de los angeles, les quals es consideren part d'aquesta causa de la seva proximitat. generalment, la ciutat \u00e9s dividida en les \u00e0rees seg\u00fcents: centre de la ciutat, est de los angeles, no confondre amb l'est l.a. que \u00e9s una comunitat no incorporada al comtat de los angeles, sud de los angeles, el port, hollywood, wilshire, oest de los angeles, la vall de san fernando, vall de san gabriel, vall de santa clarita i vall de antelope.\nalgunes conegudes comunitats de la regi\u00f3 de los angeles inclouen el districte comercial central, century city, los feliz, silver lake, hollywood, hancock park, koreatown, i els opulents barris i pobles de la zona oest de los angeles com a bel air, westwood i brentwood.\n\n\n== economia ==\nl'economia de los angeles est\u00e0 basada en el comer\u00e7 internacional, entreteniment (televisi\u00f3, cinema, i la ind\u00fastria de la m\u00fasica), aeron\u00e0utica, agricultura, petroli, i el turisme.\nlos angeles \u00e9s a m\u00e9s el major centre manufacturer dels estats units. els ports de los angeles i long beach componen el centre portuari m\u00e9s important d'am\u00e8rica del nord i un dels m\u00e9s importants del m\u00f3n. s\u00f3n vitals per a l'intercanvi amb els pa\u00efsos situats a la vora de l'oce\u00e0 pac\u00edfic.\naltres \u00e0rees importants inclouen finances, telecomunicacions, lleis, medicina i transport. la ciutat \u00e9s la llar de tres companyies del fortune 500, incloent-hi al contractista aeroespacial northrop grumman, la companyia d'energia occidental petroleum corporation, i la companyia immobili\u00e0ria kb home.\naltres companyies situades a los angeles inclouen 20th century fox, herbalife, univisi\u00f3n, metre interactive, llc, premier america, cb richard ellis, gibson, dunn & crutcher llp, guess, inc., o'melveny & myers llp, paul, hastings, janofsky & walker llp, tokyopop, the jim henson company, paramount pictures, robinsons-may, sunkist, fox sports net, health net, inc., 21st century insurance, i the coffee bean & tea leaf. l'\u00e0rea metropolitana alberga a m\u00e9s companyies, moltes de les quals eludeixen els alts impostos situant-se en ciutats ve\u00efnes.\nalgunes d'aquestes companyies situades als voltants de los angeles s\u00f3n the walt disney company (fortune 500 - burbank), warner bros (burbank), directv, icann\u2026)\n\n\n== demografia ==\nsegons el cens de poblaci\u00f3 de l'any 2010, hi havia 3.792.621 persones, 1.318.168 llars i 807.326 fam\u00edlies a la ciutat. la densitat de poblaci\u00f3 era de 2.938,6 hab./km\u00b2.\nla conformaci\u00f3 racial de la ciutat va ser de 49,8 % blancs (i 28,7 % blancs d'origen no llatinoameric\u00e0), 9,6 % afroamericans, 0,7 % amerindis, 11,3 % asi\u00e0tics, 0,1 % illencs del pac\u00edfic, 23,8 % altres races, i 4,6 % de dues o m\u00e9s races. el 48,5 % de la poblaci\u00f3 estava conformat per hispans o llatinoamericans de qualsevol ra\u00e7a. el 42,2 % de la poblaci\u00f3 parla angl\u00e8s, el 41,7 % espanyol, 2,4 % core\u00e0, 2,3 % tagal, 1,7 % armeni, 1,5% xin\u00e8s (incloent canton\u00e8s i mandar\u00ed) i l'1,3 % persa com la seva llengua materna.segons el cens, hi havia 1.275.412 llars en les quals el 33,5 % tenia nens sota els 18 anys, el 41,9 % eren conformats per parelles casades, el 14,5 % tenia a una dona com sostenidor, sense un marit present, i el 37,4 % no eren fam\u00edlies. el 28,5 % de les llars estava compost per un \u00fanic individu, i el 7,4 % pertanyia a alg\u00fa major de 65 anys vivint sol. la grand\u00e0ria mitjana de les llars era de 2,83 i el de les fam\u00edlies 3,56.\nla distribuci\u00f3 d'edat era: 26,6 % per sota dels 18 anys, 11,1 % entre 18 i 24, 34,1 % des de 25 a 44, 18,6 % entre 45 i 64, i 9,7 % 65 o m\u00e9s. l'edat mitjana era 32 anys. per cada 100 dones hi havia 99,4 homes. per cada 100 dones sobre els 18 anys, hi havia 97,5 homes.\nl'ingr\u00e9s mitj\u00e0 d'una llar era de $36.687, i per a una fam\u00edlia $39.942. els homes tenien un ingr\u00e9s mitj\u00e0 de $31.880, i les dones $30.197. la renda per capita va ser de $20.671. el 22,1 % de la poblaci\u00f3 i el 18,3 % de les fam\u00edlies estava sota la l\u00ednia de la pobresa. el 30,3 % dels menors de 18 anys i el 12,6 % dels majors de 65 estaven sota la l\u00ednia de la pobresa.\nentre els anys 1920 i 1960, afroamericans del sud-est dels estats units es van traslladar a los angeles, com a resultat la seva poblaci\u00f3 va augmentar 15 vegades. des de 1990, els afroamericans de la ciutat es van situar als afores d'aquesta, principalment a antelope valley i inland empire. els llatinoamericans residents es van traslladar al barri del sud de los angeles, el qual havia estat habitat anteriorment per afroamericans. els afroamericans encara es mantenen predominants en algunes parts de la ciutat, inclusivament hyde park, creenshaw, leimert park i baldwin hills.\n\nde 2.182.114 nord-americans, 1.485.576 van n\u00e9ixer a calif\u00f2rnia, 663.746 en un estat diferent i 61.792 en algun altre territori dels estats units (puerto rico, guam, illes verges dels estats units o illes marianes del nord).\nd'1.512.720 d'estrangers, 100.252 van n\u00e9ixer a europa, 376.767 a \u00e0sia, 64.730 a \u00e0frica, 94.104 en el carib/oceania, 996.996 a l'am\u00e8rica llatina i 13.859 al canad\u00e0. d'aquests estrangers, 569.771 van arribar entre 1990 i mar\u00e7 de 2000. 509.841 s\u00f3n ciutadans nacionalitzats i 1.002.879 no ho s\u00f3n. l'aeroport internacional de los angeles (lax) \u00e9s el principal punt d'arribada d'immigrants al pa\u00eds.\nuna de les singularitats demogr\u00e0fiques de los angeles, \u00e9s la de ser la segona ciutat amb major poblaci\u00f3 mexicana del m\u00f3n, per descomptat solament per sota de la capital d'aquell pa\u00eds (ciutat de m\u00e8xic). els 1,7 milions de mexicans que habitaven a la ciutat el 2011 superen els totals de guadalajara i monterrey al pa\u00eds ve\u00ed.la ciutat posseeix el major nombre d'habitants asi\u00e0tics del pa\u00eds. los angeles \u00e9s la llar de grans poblacions de cambodjans, iranians, armenis, belizencs, b\u00falgars, et\u00edops, filipins, guatemalencs, hongaresos, coreans, israelians, mexicans, salvadorencs, tailandesos i illencs del pac\u00edfic com els de samoa. los angeles \u00e9s a m\u00e9s la llar de la major poblaci\u00f3 de japonesos dels estats units, i una de les majors d'amerindis del pa\u00eds. l'\u00e0rea metropolitana alberga a una de les majors poblacions de jueus (calculada en 621.000) dels estats units, despr\u00e9s de nova york. los angeles a m\u00e9s posseeix la segona poblaci\u00f3 m\u00e9s nombrosa de nicarag\u00fcencs del pa\u00eds despr\u00e9s de miami. la ciutat va experimentar una petita immigraci\u00f3 d'europeus a principis del segle xx, posseeix un important nombre de descendents de brit\u00e0nics, alemanys, grecs, irlandesos, italians, francesos, romanesos, gitanos, neerlandesos, polonesos, belgues, escandinaus, portuguesos, serbis, espanyols, libanesos, croats, russos i ucra\u00efnesos.\nlos angeles alberga a gent d'aproximadament 140 pa\u00efsos i 224 idiomes diferents. el car\u00e0cter pol\u00edglota de la ciutat es veu reflectit en enclavaments \u00e8tnics com chinatown, historic filipinotown, koreatown, little arm\u00e8nia, little ethiopia, little p\u00e8rsia, little \u00edndia, little t\u00f2quio i thai town.\nsegons el cens del 2010, la composici\u00f3 \u00e8tnica i racial era la seg\u00fcent:\nblancs: 49,8% (blancs no hisp\u00e0nics: 28,7%)\nnegres o afroamericans: 9,6%\nnatius americans: 0,7%\nasi\u00e0tics: 11,3%\nillencs del pac\u00edfic: 0,1%\ndos o m\u00e9s races: 4,6%\nhisp\u00e0nics o llatinoamericans de qualsevol ra\u00e7a: 48,5%segons l'enquesta 2006-2008 american community survey, les 10 ascend\u00e8ncies m\u00e9s comunes eren dels pa\u00efsos seg\u00fcents:\nalemanya: 4,5% (170.483)\nirlanda: 3,9% (146.658)\nanglaterra: 3,5% (129.684)\nit\u00e0lia: 2,8%(100.145)\nr\u00fassia: 2,6% (98.737)\npol\u00f2nia: 1,6% (59.774)\nfran\u00e7a: 1,2% (45.127)\nesc\u00f2cia: 0,8% (28.931)\nsu\u00e8cia: 0,6% (23.227)\nirlanda del nord: 0,6% (22.651)\n\n\n== esports ==\nlos angeles \u00e9s la seu de los angeles rams i de los angeles chargers de la national football league, de los angeles dodgers i de los angeles angels de les grans lligues de beisbol, de los angeles kings i dels anaheim ducks de la national hockey league, de los angeles clippers i de los angeles lakers de l'nba, de los angeles sparks de la wnba, de los angeles football club i de los angeles galaxy de la major league soccer, de los angeles riptide de la major league lacrosse i de los angeles avengers de l'afl. los angeles \u00e9s a m\u00e9s la seu dels usc trojans i ucla bruins, equips que participen en la pacific conference de la divisi\u00f3 i de l'ncaa. ucla \u00e9s la universitat amb major nombre de campionats nacionals de l'ncaa dels estats units. la universitat del sud de calif\u00f2rnia \u00e9s la tercera universitat en nombre de campionats. los angeles angels of anaheim i els anaheim ducks estan al mercat de los angeles, tots dos tenen les seves seus a anaheim. los angeles d-fenders de l'nba d-league, tenen la seva seu a los angeles.\ndurant un temps, el mercat de los angeles disposava de dos equips de l'nfl, els rams i els raiders. tots dos van deixar la ciutat el mateix any (1995), els rams es van traslladar a anaheim abans d'anar a saint louis i els raiders a oakland. el 2017 los angeles rams va tornar a los angeles i el 2018 los angeles chargers, equip que fins llavors estava a san diego, es va traslladar a los angeles.\ndespr\u00e9s de la marxa dels rams i els raiders, hi ha hagut diversos intents de crear un equip que representi a la ciutat. immediatament despr\u00e9s de la temporada de 1995, l'amo dels seattle seahawks, ken behring, va intentar comen\u00e7ar a jugar a l'estadi rose bowl canviant el nom i logotip del seu equip per a la temporada de 1996. l'estat de washington va crear una llei per prevenir aquest tipus d'actes. el 2003, el llavors comissionat de l'nfl, paul tagliabue, va indicar que l.a. podria tornar a tenir un equip, per\u00f2 la proposta no es va concretar. quan els new orleans saints van ser despla\u00e7ats del superdome a causa de l'hurac\u00e0 katrina, els mitjans de comunicaci\u00f3 van informar que l'nfl estava planejant traslladar a l'equip de manera permanent a los angeles.\nla ciutat ha estat en dues ocasions l'amfitriona dels jocs ol\u00edmpics, el 1932 i 1984. les super bowl i i vii van ser realitzades a la ciutat. el com\u00fa denominador dels esdeveniments abans esmentats va ser l'escenari, el memorial coliseum, un dels recintes esportius de major capacitat del pa\u00eds, aix\u00ed com un dels pocs elevats a rang de fita hist\u00f2rica nacional. tamb\u00e9 diversos partits de la copa mundial de futbol de 1994 es van realitzar a l'\u00e0rea metropolitana de la ciutat, espec\u00edficament a l'estadi rose bowl de pasadena. los angeles va ser una de les opcions dels estats units per ser la seu dels jocs ol\u00edmpics de 2016.\nquan la desena edici\u00f3 dels jocs ol\u00edmpics es va celebrar a la ciutat, el nom del carrer 10th street es va canviar a olympic blvd. els jocs ol\u00edmpics de 1984 van inspirar la creaci\u00f3 de la marat\u00f3 de los angeles, que se celebra anualment al mar\u00e7, des de 1986.\nel volei platja i el windsurf es van inventar a la zona (encara que els seus predecessors van ser creats en certa manera per duke kahanamoku a hawaii). venice, tamb\u00e9 coneguda com a dogtown, est\u00e0 reconeguda com el lloc de naixement del skateboarding i el lloc en el qual el rollerblading va aconseguir celebritat. les platges s\u00f3n populars entre els surfistes i nedadors, els qui han creat la seva pr\u00f2pia subcultura.\nl'urbs posseeix una topografia variada, destacant els turons i les muntanyes que envolten la ciutat. milers de senders travessen la ciutat i els seus barris, lliurant oportunitats per l'exercici i recreaci\u00f3 mitjan\u00e7ant caminades, ciclisme o equitaci\u00f3. al llarg del comtat es poden trobar diversos tipus d'activitats, com esqu\u00ed, escalada, ala delta i windsurf.\nalberga diversos recintes esportius, incloent l'staples center, un complex que ha servit per a la realitzaci\u00f3 de concerts i lliuraments de premis com els grammys. l'staples center \u00e9s a m\u00e9s la seu de los angeles lakers i los angeles clippers de l'nba, los angeles sparks de la wnba, los angeles kings de l'nhl i els avengers de l'afl.\n\n\n== art i entreteniment ==\nlos angeles \u00e9s un centre de l'entreteniment. les ind\u00fastries de l'entreteniment m\u00e9s grans a la ciutat s\u00f3n les del cinema i la televisi\u00f3, amb el negoci de la m\u00fasica i l'art sent tamb\u00e9 grans ind\u00fastries.\nla ciutat a m\u00e9s ha comen\u00e7at a oferir m\u00e9s institucions art\u00edstiques, seguint a les ciutats de nova york i chicago. algunes de les m\u00e9s notables institucions art\u00edstiques inclouen:\n\nmuseu d'art del comtat de los angeles (lacma),\ngetty center\nmuseu d'art contemporani (moca)\nmuseu d'art en ne\u00f3 (mico)\nmuseu norton simon\ncentre simon wiesenthal\ncentre cultural skirball\nmuseu d'hist\u00f2ria, art i cultura llatina\nmuseu george c. page\nmuseu nacional de japonesos americans\ncentre cient\u00edfic de calif\u00f2rnia\nmuseu d'hist\u00f2ria natural del comtat de los angeleshi ha a m\u00e9s nombroses galeries d'art a l'\u00e0rea, especialment a hollywood i santa m\u00f2nica. en consideraci\u00f3 a les presentacions art\u00edstiques, hi ha diversos locals com el centre musical del comtat de los angeles (consistent en el dorothy chandler pavilion, llar de l'\u00f2pera de los angeles, el teatre ahmanson, on es realitzen diverses produccions de broadway, i el f\u00f2rum de mark taper), l'amfiteatre ford, el teatre grec, el hollywood bowl, el teatre pantages, i la nova llar dels premis oscar, el teatre kodak.\nhi ha a m\u00e9s diverses icones arquitect\u00f2niques com la sala de concerts de walt disney, llar de la mundialment coneguda orquestra filharm\u00f2nica de los angeles, la catedral de la nostra senyora dels \u00e0ngels, i l'edifici bradbury.\na m\u00e9s, la regi\u00f3 \u00e9s la llar de diversos parcs d'atraccions com el de universal studios hollywood, i diverses platges famoses que inclouen santa monica, venice, i malib\u00fa. a causa de ser el centre de la ind\u00fastria del cinema, la ciutat t\u00e9 diversos teatres de cinema com el grauman's chinese theatre, llar de diverses estrenes mundials.\nla biblioteca central se situa al centre de la ciutat i ha estat reconeguda com a lloc nacional hist\u00f2ric.\n\n\n== districtes i comunitats ==\nla ciutat est\u00e0 dividida en nombrosos barris, molts dels quals van ser pobles annexats durant el creixement de la ciutat. hi ha diverses ciutats independents al voltant de los angeles, per\u00f2 estan popularment unides a la ciutat, ja que estan situades al comtat de los angeles i estan pr\u00e0cticament entrella\u00e7ades.\ngeneralment, la ciutat \u00e9s dividida en les seg\u00fcents \u00e0rees:\ncentre de la ciutat, east los angeles, south los angeles, area del port i la pen\u00ednsula de rancho palos verdes, hollywood, wilshire, westside, vall de san fernando, vall de san gabriel, vall de santa clarita, i vall d'antelope.\nalgunes conegudes comunitats de la regi\u00f3 de los angeles inclouen el districte comercial central, century city, los feliz, silver lake, hancock park, koreatown, i els opulents barris i pobles de la zona oest de los angeles com bel-air, westwood, i brentwood.\n\n\n== transport ==\nlos angeles t\u00e9 un dels sistemes m\u00e9s grans d'autopistes del m\u00f3n, en el qual transiten milions d'usuaris di\u00e0riament recorrent 99 milions de milles (160 milions de km).\nl'autoritat de transport metropolit\u00e0 del comtat de los angeles i altres ag\u00e8ncies operen un extens sistema de l\u00ednies d'autob\u00fas, metro i tren lleuger, les quals duen a m\u00e9s d'un mili\u00f3 de passatgers al dia. les majors l\u00ednies de ferrocarrils s\u00f3n la l\u00ednia vermella de metro, la daurada, blava, i verda de tren lleuger, i la l\u00ednia taronja, dedicada als autobusos.\nl'\u00e0rea metropolitana de los angeles t\u00e9 un major nombre d'aeroports que qualsevol altra ciutat gran del m\u00f3n, amb 5 grans aeroports comercials, i molts altres d'aviaci\u00f3 general. el principal \u00e9s laeroport internacional de los angeles (lax), el cinqu\u00e8 aeroport mundial en aspectes comercials. l'aeroport internacional de los angeles (lax int.) va tenir 55 milions de passatgers i 2 milions de tones d'equipatge el 2003.\naltres importants aeroports comercials:\n\naeroport internacional ontario (ont) [comtat de san bernardino]\naeroport bob hope, actualment conegut com a aeroport burbank (bur) [burbank/glendale/pasadena]\naeroport municipal de long beach (lgb) [long beach/palos verdes peninsula]\naeroport john wayne (sna) [orange county /santa ana] (comtat d'orange).els ports de los angeles i long beach junts conformen el port los angeles - long beach, el m\u00e9s concorregut i el tercer m\u00e9s gran del m\u00f3n. hi ha a m\u00e9s petits ports no industrials al llarg de les costes de l.a. la majoria d'aquests contenen embarcacions de vela i iots, com manhattan beach, rod\u00f3 beach i marina del rey.\n\n\n== educaci\u00f3 ==\n\n\n=== instituts i universitats ===\nexisteixen diversos instituts i universitats p\u00fabliques en la ciutat:\n\nuniversitat de calif\u00f2rnia, los angeles (ucla)\nuniversitat de l'estat de calif\u00f2rnia, los angeles (csula)\nuniversitat de l'estat de calif\u00f2rnia, northridge (csun).les universitats privades de la ciutat:\n\nuniversitat del sud de calif\u00f2rnia (usc)\nuniversitat de ci\u00e8ncies i salut de calif\u00f2rnia del sud\nuniversitat pepperdine\nuniversitat loyola marymount (lmu)\ninstitut mount st. mary\ninstitut occidental (oxy)\ninstitut d'art i dissenyo otis (otis)\nuniversitat internacional alliant\ninstitut d'arquitectura de calif\u00f2rnia del sud (sci-arc).\n\n\n=== escoles i biblioteques ===\nel districte unificat escolar de los angeles lliura els seus serveis a la ciutat de los angeles. \u00e9s el segon districte escolar m\u00e9s gran dels estats units, amb prop de 700.000 estudiants. el sistema de biblioteca p\u00fablica de los angeles opera 72 biblioteques dins la ciutat.\n\n\n== mitjans de comunicaci\u00f3 ==\nel major diari de l'\u00e0rea metropolitana de los angeles \u00e9s los angeles times. la opini\u00f3n \u00e9s el major diari en castell\u00e0. hi ha a m\u00e9s una gran varietat de petits diaris regionals i revistes com el daily news (que se centra a cobrir fets de la vall de san fernando), l.a. weekly, l.a. city beat, la revista los angeles, los angeles business journal, los angeles daily journal, the hollywood reporter i la revista variety. a m\u00e9s de les revistes i peri\u00f2dics en idioma angl\u00e8s i espanyol, existeixen nombrosos diaris locals per a les comunitats immigrants en les seves respectives lleng\u00fces (per exemple el core\u00e0, el persa i el japon\u00e8s).\nlos angeles t\u00e9 una gran varietat d'emissores de televisi\u00f3 locals. les majors cadenes de televisi\u00f3 afiliades inclouen kabc-tv 7 (abc), kcbs 2 (cbs), knbc 4 (nbc), kttv 11 (fox), ktla 5 (wb), kcop 13 (upn), i kpxn 30 (i).\nhi ha a m\u00e9s quatre cadenes pbs en l'\u00e0rea, kvcr 24, kcet 28, koce 50, i klcs 58. hi ha diverses cadenes de televisi\u00f3 en espanyol, kmex 34 (univisi\u00f3n), kftr 46 (telefutura), kvea 52 (telemundo), i kaza 54 (azteca am\u00e9rica).\n\n\n== fills il\u00b7lustres ==\nwillis lamb (1913 - 2008) f\u00edsic, premi nobel de f\u00edsica de l'any 1955.\njackie coogan (1914 - 1984) actor\nleland h. hartwell (1939 -) metege, premi nobel de medicina o fisiologia de l'any 2001.\nelinor ostrom (1933 - 2012) economista, premi nobel d'economia de l'any 2009.\n\n\n== refer\u00e8ncies ==\n\n\n== vegeu tamb\u00e9 ==\nlos angeles city hall\n\n\n== enlla\u00e7os externs ==\n\u00e0rea recreativa nacional de les muntanyes de santa m\u00f2nica (en angl\u00e8s) (en castell\u00e0)"