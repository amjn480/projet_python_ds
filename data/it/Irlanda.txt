"l'irlanda (in irlandese \u00e9ire; in inglese ireland), ufficialmente repubblica d'irlanda (in irlandese poblacht na h\u00e9ireann; in inglese republic of ireland), \u00e8 un paese membro dell'unione europea. dal punto di vista dell'ordinamento dello stato si tratta di una repubblica parlamentare con elezione popolare del presidente solo nel caso in cui il parlamento non ne esprima uno entro la fine del mandato di quello uscente.\ngeograficamente la repubblica d'irlanda occupa circa l'85% della superficie dell'isola irlandese, la seconda pi\u00f9 estesa tra le isole britanniche; il restante 15% rappresenta una delle nazioni costitutive del regno unito, cio\u00e8 l'irlanda del nord.\nla sua popolazione \u00e8 di poco pi\u00f9 di 4,5 milioni di abitanti, e la sua capitale, sede di governo, parlamento, presidenza e organi giudiziari, \u00e8 dublino, situata al centro della costa orientale. altre citt\u00e0 importanti sono sligo, galway, limerick, waterford e cork.\nla repubblica d'irlanda come amministrativamente \u00e8 oggi conosciuta ha origine nel 1922 per scissione dal regno unito di gran bretagna e irlanda al termine della guerra d'indipendenza irlandese. il 6 dicembre di tale anno nacque, infatti, lo stato libero d'irlanda, con lo status di dominion all'interno dell'impero britannico. con lo statuto di westminster del 1931 emanato da londra acquis\u00ec maggiore indipendenza come gli altri dominion della corona, e nel 1937, con la nuova costituzione, lo stato libero d'irlanda si dichiar\u00f2 completamente sovrano; nel 1949 fu rescisso anche l'ultimo legame formale con il regno unito quando lo stato libero si costitu\u00ec in repubblica.\nper lungo tempo dopo l'indipendenza l'economia irlandese rimase povera e il paese continu\u00f2 a essere terra di emigrazione; il protezionismo termin\u00f2 nel 1950 e nel 1973 il paese entr\u00f2 nella comunit\u00e0 economica europea (oggi unione europea). una nuova crisi economica sopraggiunta nel 1980 indusse il governo a riforme su larga scala che provocarono nuova emigrazione, ma la rapida crescita dell'economia irlandese nel corso degli anni novanta valse al paese l'appellativo di tigre celtica che lo contraddistinse fino alla crisi finanziaria globale del 2007/2010. classificata ai primi posti per la libert\u00e0 di stampa e per libert\u00e0 economica, ha raggiunto anche una buona posizione per quanto concerne il suo sistema d'istruzione, la libert\u00e0 politica e la democrazia. l'irlanda \u00e8 membro delle organizzazioni per la cooperazione e lo sviluppo economico, del commercio e delle nazioni unite.\n\n\n== il nome ==\nla costituzione d'irlanda, redatta nel 1937, afferma che la denominazione ufficiale dello stato \u00e8 \u00e9ire, in irlandese, e poi ireland, in inglese (tradotti in italiano con \"irlanda\"). al fine di enfatizzare la forma repubblicana oltre che la totale indipendenza, nel 1948 il republic of ireland act ha stabilito che la descrizione ufficiale dello stato \u00e8 poblacht na h\u00e9ireann, in irlandese, e republic of ireland in inglese (tradotti in italiano con \"repubblica d'irlanda\"). questa forma viene utilizzata per distinguere lo stato dall'intera isola.\nsebbene spesso sia usata la denominazione ufficiale, che tra l'altro \u00e8 l'unica accettata dal regno unito, nei trattati e nelle iniziative internazionali viene usato ireland. questa situazione caotica \u00e8 stata risolta, almeno in parte, con l'adozione del gaelico irlandese, a partire dal 2007, come ventunesima lingua ufficiale dell'unione europea; lo stato viene infatti attualmente chiamato con entrambe le lingue costituzionali, irlandese ed inglese, similmente a quanto accade per finlandia o belgio, con i contrassegni \u00e9ire e ireland.in italiano, generalmente, viene chiamata irlanda tranne quando si sta facendo riferimento anche all'omonima isola o all'irlanda del nord; in tali casi, per non generare incomprensioni, viene chiamata eire o repubblica d'irlanda. in gaelico irlandese invece, come detto, l'utilizzo di \u00e9ire (che in italiano viene letto in maniera letterale ma la cui pronuncia esatta \u00e8 [\u02c8e\u02d0r\u02b2\u0259]) non risolve i problemi in quanto \u00e8 anche il nome di tutta l'isola.\nil nome \u00e9ire \u00e8 una forma nominativa moderna del gaelico che richiama la divinit\u00e0 chiamata anticamente \u00e9riu, una dea mitologica che aiut\u00f2 i gaelici nella conquista dell'isola irlandese, come descritto dal libro delle invasioni. la forma dativa \u00e9irinn \u00e8 anglicizzata in erin, forma usata occasionalmente per indicare in poesia l'irlanda nella lingua inglese, fino a divenire anche un nome di persona femminile.\nla nazione ha anche altri nomi in inglese, come the free state (\"lo stato libero\") e twenty-six counties (\"le 26 contee\"). spesso nel regno unito viene chiamata anche southern ireland (\"irlanda del sud\"), sebbene informalmente dato che fu usato ufficialmente solo in un breve periodo transitorio. gli irlandesi, inoltre, a volte chiamano la propria nazione the south, mentre non \u00e8 raro sentire nordirlandesi parlare dei confinanti dicendo \"andare nel sud\" o affermazioni simili. al contrario l'irlanda del nord viene chiamato the north. sud e nord sono concezioni del tutto politiche, dato che viaggiando dal donegal (repubblica d'irlanda) verso tyrone o fermanagh (irlanda del nord) si cammina verso sud, essendo la prima contea la pi\u00f9 settentrionale di tutte, pur facendo parte della repubblica.\n\n\n== storia ==\n\ntra il v ed il iv secolo a.c. in irlanda si insediarono i gaeli, una popolazione di origine celtica. dopo il 400 ebbe inizio l'opera di evangelizzazione del paese a cura dei primi missionari cristiani, tra cui il monaco patrizio, diventato poi patrono dell'isola. nel xii secolo gli inglesi ne cominciarono la conquista e nel 1541 il sovrano inglese enrico viii si proclam\u00f2 re d'irlanda.\ngli irlandesi furono quindi sottoposti a una dura repressione e discriminazione da parte delle autorit\u00e0 inglesi, che continu\u00f2 nei decenni successivi. le leggi proibivano loro di praticare la religione cattolica. a partire dagli anni cinquanta del xvi secolo, l'inghilterra rafforz\u00f2 la sua posizione insediando contadini protestanti sulle terre confiscate ai cattolici locali nella provincia dell'ulster. i loro discendenti vivevano nel timore di essere cacciati dalle terre che avevano coltivato, il che li port\u00f2 a sentirsi in comunione di interessi con i grandi proprietari terrieri protestanti anglo-irlandesi. cos\u00ec, non osarono sfidare la politica imposta dai governi britannici, per paura di incoraggiare i cattolici diseredati.\n\n\n=== l'ottocento e le spinte autonomistiche ===\ndurante la grande carestia, dal 1845 al 1849, la popolazione dell'isola croll\u00f2 del 30% passando da oltre 8 milioni a meno di 6 milioni. un milione di irlandesi morirono di fame e/o malattia e altri 1,5 milioni emigrarono, in particolare verso gli stati uniti.\ndal 1874, un'importante figura della politica irlandese fu charles stewart parnell, leader del partito parlamentare irlandese. fu il principale partito che cerc\u00f2 di ottenere l'autogoverno, con una limitata autonomia nazionale, dal regno unito. l'emigrazione continu\u00f2 anche nel secolo successivo, con un conseguente calo costante della popolazione fino al 1960.\ndopo la nascita del partito irlandese ed il manifestarsi di volont\u00e0 autonomiste, il parlamento inglese riconobbe l'identit\u00e0 nazionale d'irlanda, ma fu solo nel 1921, a seguito di scontri sanguinosi, che le 26 contee del sud del paese (a maggioranza cattolica) ottennero l'indipendenza. le 6 contee del nord, a forte presenza protestante, restarono unite alla gran bretagna formando l'irlanda del nord. dal 1\u00ba gennaio 1801 fino al 6 dicembre 1922 l'irlanda fece parte del regno unito (di gran bretagna e irlanda). \n\n\n=== il processo d'indipendenza (1918 - 1949) ===\nnelle elezioni generali britanniche del dicembre 1918, il partito indipendentista sinn f\u00e9in conquist\u00f2 73 dei 106 seggi della camera dei comuni (londra) che si assegnavano in irlanda. nel gennaio 1919, i membri del parlamento eletti per il sinn fein rifiutarono di prendere possesso del loro seggio a westminster ed insediarono un parlamento irlandese fuorilegge, il d\u00e1il \u00e9ireann, che proclam\u00f2 immediatamente ed in via unilaterale l'indipendenza della repubblica irlandese, la quale per\u00f2 non ottenne alcun riconoscimento internazionale. dopo l'aspra guerra di indipendenza i rappresentanti del governo britannico e l'aireacht (gabinetto) dell'eire nel 1921 negoziarono il trattato anglo-irlandese.\nin ambito internazionale fu riconosciuto uno stato irlandese con il nome di stato libero d'irlanda (in gaelico: saorst\u00e1t \u00e9ireann, in inglese: irish free state). il nuovo stato avrebbe dovuto coprire in teoria l'intera isola, ma le due parti concordarono che l'irlanda del nord (che era gi\u00e0 diventata un'entit\u00e0 autonoma) potesse scegliere se rimanere sotto il regno unito, e cos\u00ec avvenne. il d\u00e1il approv\u00f2 il trattato di pace. le 26 contee rimaste entrarono a far parte dello stato libero, che avrebbe avuto lo status di dominion all'interno dell'impero britannico (il cui capo dello stato era il re del regno unito). aveva un governatore generale, un parlamento bicamerale, un gabinetto chiamato executive council ed un primo ministro (president of the executive council). una parte del movimento indipendentista, guidata da \u00e9amon de valera, non accett\u00f2 gli accordi con il governo britannico, in quanto non garantivano l'unit\u00e0 dell'isola e mantenevano i citati legami costituzionali con il regno unito. ne consegu\u00ec una guerra civile, che si concluse con la sconfitta della fazione contraria agli accordi.\ndurante gli anni '30 l'irlanda combatt\u00e9 una guerra commerciale con il regno unito (conosciuta come la economic war), scaturita dalla volont\u00e0 del governo irlandese di non voler pi\u00f9 onorare alcune clausole del trattato anglo-irlandese del 1921 circa i pagamenti di affitti per le terre concesse in prestito dalla gran bretagna ai contadini irlandesi, anche per tentare di invertire il saldo pesantemente negativo della bilancia commerciale a seguito del crollo di wall street.\nil 29 dicembre 1937 fu promulgata una nuova costituzione, la bunreacht na h\u00e9ireann. sostitu\u00ec l'irish free state con un nuovo stato, l'\u00e9ire o, in lingua inglese, ireland (irlanda). sebbene questa struttura costituzionale dello stato prevedesse un presidente invece che un re, non era una repubblica effettiva. il re, infatti, rimaneva il simbolo politico che rappresentava la nazione.\ndurante la seconda guerra mondiale l'irlanda, dissestata dalla recente guerra d'indipendenza sfociata poi in guerra civile, scelse un'attenta e cauta neutralit\u00e0 per evitare ulteriori fardelli socio-economici. dublino venne per\u00f2 bombardata per errore dalla luftwaffe il 31 maggio 1941, da aerei tedeschi che erano diretti a bombardare il porto di belfast e ci\u00f2 spinse molti irlandesi ad arruolarsi come volontari nell'esercito inglese.\nil republic of ireland act, approvato nel 1948 dall'oireachtas (il parlamento irlandese) ed entrato in vigore il 18 aprile 1949, dichiar\u00f2 l'\u00e9ire una repubblica, uscendo dal commonwealth e dando al presidente della repubblica anche quel ruolo di rappresentanza effettivo.\n\n\n==== il dopoguerra ====\nl'irlanda abbandon\u00f2 il commonwealth nel 1949, quando divenne una repubblica, ed ader\u00ec alle nazioni unite nel 1955 ed alla cee (ora unione europea) nel 1973. i governi irlandesi hanno spesso auspicato una pacifica riunificazione dell'isola e hanno cooperato con la gran bretagna per dissipare i violenti conflitti fra i gruppi paramilitari nell'irlanda del nord, conosciuti come i troubles.\nun accordo di pace per l'irlanda del nord, conosciuto come good friday agreement (od accordo di belfast), approvato nel 1998 con referendum in entrambe le nazioni (irlanda del nord e repubblica d'irlanda), \u00e8 in fase di attuazione.\nnel 2008, con un referendum popolare, il popolo irlandese si \u00e8 espresso contro la ratifica del trattato di lisbona, bloccando l'approvazione della costituzione europea e creando una impasse all'interno dell'unione, che si \u00e8 per\u00f2 risolta con un ulteriore referendum, il 2 ottobre 2009, che ha invece sancito l'approvazione del documento.\n\n\n== geografia ==\n\nl'irlanda viene chiamata anche \"isola di smeraldo\" o \"paese verde\" per le sue immense distese di prati e pascoli che occupano pi\u00f9 dei 2/3 del territorio. l'isola d'irlanda si estende per 84421 km\u00b2 (32595 mi\u00b2) dei quali cinque sesti appartengono all'\u00e9ire. \u00e8 bagnata ad ovest dall'oceano atlantico, a nord-est dal canale del nord. ad est invece c'\u00e8 il mare d'irlanda che si riconnette all'oceano a sud-ovest tramite il canale di san giorgio ed il mare celtico. la costa occidentale dell'irlanda consiste per lo pi\u00f9 di scogliere (tra cui le celeberrime cliffs of moher), ampie baie circolari ricche di isole e spiagge che mutano velocemente con la marea, mentre quella meridionale da lunghe penisole, spiagge lunghissime e insenature molto strette.\nil territorio vicino alla costa \u00e8 formato spesso da colline e basse montagne (il punto pi\u00f9 alto \u00e8 carrantuohill a 1038 m). per il resto quasi tutto il territorio centrale \u00e8 composto di pianure e prati, attraversati da vari fiumi, il pi\u00f9 lungo dei quali, lo shannon, forma gi\u00e0 da solo numerosi laghi o loughs. il centro della nazione \u00e8 formato dalle paludi dello shannon, con vaste distese di torba, usata per la combustione.\nle citt\u00e0 principali sono la capitale dublino sulla costa orientale, cork nel sud, galway e limerick sulla costa occidentale e waterford nel sud-est.\n\n\n=== clima ===\nil clima dell'irlanda \u00e8 di tipo oceanico temperato, caratterizzato da piogge per tutto l'anno. il clima \u00e8 sensibilmente mitigato dalla corrente del golfo, cosicch\u00e9 in dicembre e gennaio le temperature minime raramente sono inferiori a \u22125 \u00b0c mentre d'estate le temperature solo sporadicamente sono superiori a 26 \u00b0c. le precipitazioni sono pi\u00f9 diffuse durante i mesi invernali e meno durante i primi mesi estivi. le aree sud-occidentali sperimentano la maggior parte delle precipitazioni a causa dei venti da sud ovest, mentre dublino ne riceve il minimo. l'estremo nord ovest del paese \u00e8 una delle regioni pi\u00f9 ventose d'europa, con un grande potenziale per lo sfruttamento dell'energia eolica. l'irlanda riceve normalmente tra le 1 100 e le 1 600 ore di sole all'anno, la maggior parte delle aree ha una media tra 3,25 e 3,75 ore al giorno. i mesi pi\u00f9 soleggiati sono maggio e giugno, che hanno una media tra le 5 e le 6,5 ore al giorno per la maggior parte del paese. l'estremo sud-est riceve pi\u00f9 sole, con una media di oltre 7 ore al giorno all'inizio dell'estate.\nla temperatura pi\u00f9 alta registrata in irlanda \u00e8 stata di 33,3 \u00b0c il 26 giugno 1887 al castello di kilkenny, mentre la pi\u00f9 bassa \u00e8 stata di \u221219,1 \u00b0c il 16 gennaio 1881 al castello di markree a sligo.\n\n\n== popolazione ==\n\n\n=== demografia ===\nla maggioranza degli irlandesi \u00e8 di etnia celtica, con una cospicua minoranza anglo-sassone e norrena. i segnali stradali sono bilingui, tranne che nelle zone gaeltacht, dove sono soltanto in irlandese; i media nazionali spesso usano la lingua irlandese. le zone dove si parla solo irlandese (le gaeltacht) sono regioni ben definite pi\u00f9 o meno vaste, situate per lo pi\u00f9 sulla costa occidentale.\ni nomadi irlandesi o viaggiatori (travellers), chiamati anche calderai (tinkers) nel linguaggio popolare, sono un gruppo etnico di minoranza, collegato politicamente (ma non etnicamente) ai gruppi nomadi dell'europa continentale come i rom.\nin contrapposizione e contrasto alla conservazione dell'identit\u00e0 e tradizione nazionale celtica si deve annotare, dalla met\u00e0 degli anni novanta in poi, un crescente afflusso di immigrati extracomunitari, insediatisi principalmente nella capitale dublino e gradualmente in tutti i capoluoghi di contea fino anche ai centri minori.\nla popolazione dell'irlanda era di 4.761.865 nel 2016, con un aumento del 12,3% rispetto al 2006. a partire dal 2011, l'irlanda ha avuto il pi\u00f9 alto tasso di natalit\u00e0 nell'unione europea (16 nascite per 1.000 abitanti) anche grazie all'immigrazione. nel 2014, il 36,3% delle nascite erano da donne non sposate. il tasso di fecondit\u00e0 totale (tfr) nel 2017 \u00e8 stato stimato in 1,80 figli nati per donna, al di sotto del tasso di sostituzione di 2,1, rimane notevolmente al di sotto del massimo di 4,2 figli nati per donna nel 1850. nel 2018 l'et\u00e0 media della popolazione irlandese era di 37,1 anni.\nal momento del censimento del 2016, il numero di cittadini non irlandesi era di 535.475. ci\u00f2 rappresenta una diminuzione del 2% rispetto al dato del censimento del 2011 di 544.357. le comunit\u00e0 pi\u00f9 numerose erano quella polacca (122.515), inglese (103.113), lituana (36.552), rumena (29.186) e lettone (19.933). rispetto al 2011, il numero di cittadini britannici, polacchi, lituani e lettoni \u00e8 diminuito. ci sono state quattro nuove aggiunte alle prime dieci maggiori nazionalit\u00e0 non irlandesi nel 2016: brasiliana (13.640), spagnola (12.112), italiana (11.732) e francese (11.661).\n\n\n=== religione ===\n\nlo stato \u00e8 laico e vi \u00e8 totale libert\u00e0 di culto. secondo il censimento del 2016, il 78,31% della popolazione della repubblica d'irlanda \u00e8 cattolica (vedi chiesa cattolica in irlanda). la seconda religione risulta essere quella anglicana, che fa capo alla chiesa d'irlanda, con un seguito del 2,65% della popolazione. i musulmani sono l'1,33%. seguono gli ortodossi con l'1,31%. il 9,44% dichiara di non avere un credo religioso. il 2,63% non dichiara la propria religione. nel 2006 i cattolici erano l'86,8%, seguiti dagli anglicani col 3% e dagli islamici con lo 0,8%. il 4,4% dichiarava di non avere un credo religioso.\n\n\n=== lingue ===\nla costituzione dell'irlanda stabilisce, all'articolo 8, che il gaelico irlandese, in quanto lingua nazionale, sia la prima lingua ufficiale, e come tale viene insegnata in tutte le scuole. il 39% della popolazione la parla correttamente. l'inglese \u00e8 riconosciuto come seconda lingua ufficiale, ma \u00e8 effettivamente parlata da quasi tutta la popolazione. l'articolo 25 prevede, inoltre, che per i testi di legge approvati in una sola delle lingue ufficiali debba essere fatta una traduzione ufficiale nell'altra lingua. fino al 1980 le leggi erano pubblicate sia in irlandese sia in inglese. i regolamenti non devono pi\u00f9 essere tradotti in irlandese dal 1988. i segnali stradali sono generalmente bilingui, tranne che nelle regioni gaeltacht dove sono esclusivamente in gaelico. la maggior parte dei giornali sono solo in lingua inglese. l'emittente pubblica rt\u00e9 trasmette il servizio tv e radio anche in irlandese. gran parte delle pubblicazioni del governo sono disponibili in entrambe le lingue e i cittadini hanno il diritto di trattare con lo stato in irlandese. la lingua polacca \u00e8 una delle lingue pi\u00f9 parlate in irlanda dopo l'inglese. ci sono 63 276 polacchi residenti in irlanda secondo il censimento del 2006. altre lingue parlate in irlanda includono lo shelta, parlato dalla popolazione irlandese dei traveller e un dialetto scozzese parlato da alcuni discendenti di coloni scozzesi nell'ulster. la maggior parte degli studenti della scuola secondaria sceglie uno o due lingue straniere da imparare. le lingue disponibili per il junior certificate e il leaving certificate comprendono francese, tedesco, italiano e spagnolo. con il leaving certificate gli studenti possono anche studiare l'arabo, giapponese e russo. alcune scuole offrono anche il greco antico, ebraico antico e latino.\n\n\n== ordinamento dello stato ==\n\n\n=== giustizia ===\nl'irlanda ha un sistema giuridico di tipo common law con una costituzione scritta che ne sancisce lo statuto di democrazia parlamentare. il sistema giudiziario \u00e8 costituito dalla corte suprema, la corte d'appello penale, l'alta corte, la corte di circuito e il tribunale distrettuale, nei quali si applicano le leggi irlandesi. i processi per reati gravi devono essere tenuti in genere davanti a una giuria. l'alta corte e la corte suprema hanno l'autorit\u00e0, per mezzo di un sindacato giurisdizionale, di determinare la compatibilit\u00e0 delle leggi e delle attivit\u00e0 di altre istituzioni dello stato con la costituzione e la legge. salvo che in circostanze eccezionali, le udienze devono avvenire in pubblico. i giudici penali operano nella corte di giustizia penale.questa comprende la corte distrettuale della corte d'appello penale, corte distrettuale penale di dublino e la corte penale centrale.\n\n\n=== cittadinanza ===\nle leggi irlandesi sulla cittadinanza riguardano \"l'isola d'irlanda\" (inclusi isole e mari), in modo da estendere la loro applicazione anche all'irlanda del nord, che fa parte del regno unito. pertanto, chi \u00e8 nato in irlanda del nord e soddisfa i requisiti per essere un cittadino irlandese, come la nascita sull'isola d'irlanda, un genitore cittadino irlandese o britannico, o un genitore che ha diritto a vivere in irlanda del nord o nella repubblica d'irlanda senza restrizioni sulla loro residenza, ha diritto alla cittadinanza irlandese e pu\u00f2 ottenere il passaporto irlandese.\n\n\n=== suddivisioni amministrative ===\nda un punto di vista storico l'isola d'irlanda \u00e8 divisa in quattro province e 26 contee. la suddivisione in contee risale ai tempi della conquista normanna, nella repubblica d'irlanda l'area geografica delle antiche contee storiche \u00e8 ancora parzialmente usata per delimitare la suddivisione amministrativa del territorio.\n\n\n==== contee ====\n\nman a mano che i regni gaelici si scioglievano o venivano assoggettati dalla corona britannica, la suddivisione adottata fu quella delle contee. per gran parte della storia la suddivisione \u00e8 stata in 32 contee tradizionali, tutt'oggi molto radicate a livello popolare ed utilizzate per manifestazioni culturali o sportive. l'attuale struttura \u00e8 basata sull'impianto fissato dal local government (ireland) act del 1898 che ridefin\u00ec e modell\u00f2 i confini delle contee come sono ancora oggi.dopo la guerra d'indipendenza, la repubblica amministrava 26 delle contee tradizionali mentre l'irlanda del nord era formata da 6 contee dell'ulster, le ben note six counties.\nmentre in irlanda del nord le contee vennero soppiantate in relativamente poco tempo da dei distretti con territori il pi\u00f9 delle volte molto differenti, le contee dell'eire hanno continuato a rimanere invariate fino al 1994, quando anche per pressioni dell'unione europea per l'eccessivo accentramento del potere amministrativo, la storica contea di dublino \u00e8 stata divisa in quattro autorit\u00e0 locali, la citt\u00e0 di dublino amministrata autonomamente e le contee di fingal, d\u00fan laoghaire-rathdown e south dublin. anche la contea di tipperary fu divisa in south e north, rendendo formale una divisione de facto da sempre esistita. le contee erano pertanto 29 con 5 consigli cittadini autonomi.\nla riforma dell'amministrazione locale (local government reform act 2014), entrata in vigore il 1\u00ba giugno 2014 ed atto ed effettuare tagli alla spesa pubblica, oltre a riunificare la contea di tipperary, prevede una divisione dell'amministrazione territoriale della repubblica d'irlanda in 26 contee (che grossomodo ricalcano geograficamente le contee preesistenti e sono 23 contee tradizionali pi\u00f9 le 3 moderne di dublino), due cosiddetti \"city and county council\" (ovvero le contee di waterford e limerick che erano state separate nel 2001 dalle citt\u00e0 e ora riunificati con prerogative di rappresentanza per le due citt\u00e0 peculiari) e tre consigli cittadini autonomi invece che cinque (dublino, cork e galway soltanto). le contee attuali sono pertanto 28, per un totale con le tre citt\u00e0 di 31 enti amministrativi.\n\n\n==== province ====\n\ndelle quattro province d'irlanda, che non hanno alcuna rilevanza politica o amministrativa, la repubblica d'irlanda ne occupa interamente tre, ovvero leinster, munster e connacht, mentre dell'ultima, l'ulster, possiede tre contee soltanto.\n\n\n=== istituzioni ===\n\n\n==== universit\u00e0 ====\nnel 1592 venne fondato dalla regina elisabetta i d'inghilterra il trinity college di dublino, la pi\u00f9 antica universit\u00e0 irlandese. le altre principali universit\u00e0 del paese rientrano nel sistema universitario federale noto come national university of ireland, il quale comprende l'university college cork (fondato dalla regina vittoria nel 1845 come queen's college insieme all'universit\u00e0 di galway e a quella di belfast), l'university college dublin, nui galway e la maynooth university.\n\n\n==== sistema sanitario ====\nil ministero della sanit\u00e0 e dell'infanzia \u00e8 responsabile della gestione generale per quanto riguarda il servizio sanitario. ogni persona fisica residente in irlanda ha diritto a ricevere assistenza sanitaria attraverso il sistema sanitario pubblico, che \u00e8 gestito dalla health service executive ed \u00e8 finanziato dalla fiscalit\u00e0 generale. una persona pu\u00f2 essere tenuta a pagare un canone agevolato per talune cure mediche ricevute a seconda del reddito, dell'et\u00e0, della malattia o dell'eventuale disabilit\u00e0. tutti i servizi di maternit\u00e0 sono forniti gratuitamente fino all'et\u00e0 di 12 anni per i bambini. le cure d'emergenza al pronto soccorso sono fornite a un costo di 100 euro. chiunque sia in possesso di una tessera sanitaria europea, ha il diritto al mantenimento e al trattamento medico presso gli ospedali pubblici dell'health service executive. i servizi ambulatoriali sono forniti gratuitamente. l'assicurazione sanitaria privata \u00e8 opzionale.\n\n\n==== forze armate e polizia ====\nle forze armate dell'irlanda sono organizzate sotto l'egida della irish defence forces (oglaigh na he'ireann). l'esercito irlandese \u00e8 relativamente piccolo comparato a quello delle nazioni vicine, ma \u00e8 ben equipaggiato, con 8 500 incaricati permanenti (13 000 nelle armate in riserva). questa situazione riflette in maniera evidente la politica irlandese di neutralit\u00e0, inaugurata sin dalla seconda guerra mondiale, e le sue regole piuttosto ristrette (cosiddetto triple-lock) per la partecipazione a conflitti. l'impiego dei soldati irlandesi avviene essenzialmente per le missioni di pace delle nazioni unite, la protezione delle acque territoriali (compito del seirbh\u00eds chabhlaigh na h\u00e9ireann) e lo svolgimento di mansioni civili nel paese. esiste anche un aer ch\u00f3r na h\u00e9ireann e un reserve defence forces (irish army reserve and naval service reserve). l'irish army rangers \u00e8 invece la divisione forze speciali. oltre 70 000 militari irlandesi hanno partecipato in operazioni di peacekeeping delle nazioni unite intorno al mondo.\nnel rispetto della linea di neutralit\u00e0, l'irlanda non fa parte della nato, e ha la pi\u00f9 esigua marina dell'europa occidentale (fatta eccezione per la svizzera che non ha sbocchi sul mare).\nla polizia civile dello stato, la garda s\u00edoch\u00e1na na heireann (guardiani della pace d'irlanda), \u00e8 responsabile di tutti gli aspetti delle attivit\u00e0 di polizia civile, sia in termini di territorio che di infrastrutture. \u00e8 guidata dal commissario della garda che viene nominato dal governo. la sede centrale si trova nel phoenix park di dublino. gli agenti in uniforme normalmente non portano armi da fuoco, ma solo un manganello. c'\u00e8 anche la p\u00f3il\u00edn\u00ed airm, un corpo di polizia militare che fa capo all'esercito.\nl'irlanda \u00e8 il paese meno violento dell'unione europea, con 0,32 omicidi all'anno ogni 100 000 persone.\n\n\n== politica ==\n\nl'irlanda \u00e8 una repubblica a base parlamentare dal 1949. il presidente della repubblica (uachtar\u00e1n na hl\u00e9ireann), riconosciuto come capo dello stato, viene eletto dal popolo per 7 anni e pu\u00f2 essere rieletto una sola volta, fino a un massimo di due mandati. la candidatura alla carica per essere valida deve ottenere l'appoggio di venti parlamentari o di quattro contee o dello stesso presidente uscente: queste condizioni hanno talvolta permesso il preventivo accordo di tutti i partiti su di un'unica candidatura, fatto che ha permesso, secondo il dettato costituzionale, la nomina diretta senza il passaggio elettorale. in ogni caso, il ruolo del presidente \u00e8 puramente cerimoniale e di garanzia per il sistema politico nazionale.\nil vero potere di governo \u00e8 affidato invece al primo ministro, il taoiseach, che viene nominato dalla camera e incaricato dal presidente. il taoiseach \u00e8 normalmente il leader del partito che si aggiudica pi\u00f9 seggi nelle elezioni. il governo (\u00e1n rialtas) \u00e8 costituzionalmente limitato a 15 membri.\nil parlamento bicamerale, detto oireachtas, \u00e8 formato dal senato, seanad \u00e9ireann, e dalla camera dei rappresentanti, d\u00e1il \u00e9ireann. il senato \u00e8 formato da 60 membri: 11 nominati dal taoiseach, 3 eletti dalla universit\u00e0 di dublino (trinity college), 3 della universit\u00e0 nazionale di irlanda nazionali e 43 in base ai risultati delle elezioni. il d\u00e1il ha 166 membri, teachta\u00ed d\u00e1la o deputati. non pi\u00f9 di 2 membri del senato possono essere scelti nel governo e il taoiseach, il t\u00e1naiste (vice primo ministro) e il ministro delle finanze devono essere membri del dail. l'attuale governo \u00e8 frutto di un accordo tra il fine gael e il fianna f\u00e1il del taoiseach miche\u00e1l martin. anche i partiti pi\u00f9 piccoli, come il sinn f\u00e9in, hanno una propria rappresentanza nel d\u00e1il \u00e9ireann. molto interessante \u00e8 il sistema elettorale irlandese, il voto singolo trasferibile, ideato da hare nel secolo scorso, che associa la scelta ordinale dei candidati a un'alta proporzionalit\u00e0. gli irlandesi apprezzano molto questo sistema elettorale: ne \u00e8 la prova il fallimento di due referendum per modificarlo. inoltre i critici del plurality inglese lo propongono spesso come alternativa pi\u00f9 rispondente al sistema partitico del regno unito.\nnegli ultimi anni, una delle figure pubbliche irlandesi pi\u00f9 note all'estero \u00e8 stata mary robinson, presidente dal 1990 al 1997 e prima donna a rivestire tale carica. a fine mandato l'incarico \u00e8 passato a un'altra donna, la presidente mary mcaleese. quindi, fino al termine del mandato avvenuto nel 2011, l'irlanda ha avuto un presidente donna ininterrottamente per 21 anni.\nil 27 ottobre 2011 si sono svolte le elezioni presidenziali per eleggere il successore della presidente mary mcaleese. il candidato laburista michael d. higgins ha riportato una vittoria schiacciante sugli avversari ottenendo il 56,8% dei voti, e venendo successivamente riconfermato in carica, col 55.81%, nel 2018.\n\n\n=== il tricolore irlandese ===\n\nla bandiera nazionale \u00e8 il tricolore irlandese, composto da tre bande verticali di uguali dimensioni, di colore verde, bianco e arancio. la bandiera fu adottata la prima volta nel 1848 durante la rivolta della giovane irlanda, invece non venne sventolata durante la sollevazione di pasqua del 1916. la bandiera fu adottata ufficialmente nel 1922 con lo stato libero d'irlanda e nel 1937 ricevette valore costituzionale. nell'irlanda del nord la bandiera irlandese viene esposta dai gruppi nazionalisti che chiedono l'indipendenza dal regno unito e l'annessione alla repubblica.\n\n\n=== simboli della repubblica ===\n\nlo stemma irlandese ufficiale \u00e8 un'arpa celtica d'oro su scudo blu. lo strumento musicale raffigurato \u00e8 l'arpa di brian boru, esposta all'interno del trinity college di dublino. l'arpa \u00e8 stata da sempre uno dei principali simboli dell'isola irlandese, data la particolare bravura dei suonatori della corte britannica provenienti da queste terre, sin dai tempi delle prime dominazioni britanniche, quando aveva per\u00f2 sembianze antropomorfe. l'arpa figura da sempre anche nelle monete (sia nei vecchi punt che negli attuali euro) e negli atti ufficiali, oltre che nello stendardo presidenziale.\nun altro simbolo molto conosciuto all'estero \u00e8 il trifoglio, con cui san patrizio era solito spiegare al popolo il significato della trinit\u00e0 cristiana. molti, erroneamente, lo scambiano per un quadrifoglio, simbolo di fortuna, che non ha a che vedere con la tradizione irlandese. uno dei simboli tradizionali dell'irlanda \u00e8 la croce celtica. si tratta di una croce a cui \u00e8 sovrapposto un cerchio. molte teorie cercano di spiegare la sua origine. una di queste racconta che quando san patrizio sbarc\u00f2 in irlanda per diffondervi il cristianesimo, scopr\u00ec che gran parte della popolazione era dedita al culto del sole, raffigurato appunto da un cerchio. per far accettare la nuova religione, san patrizio sovrappose il cerchio solare alla croce, simbolo del cristianesimo.\n\n\n== diritti civili ==\n\n\n== economia ==\nla repubblica d'irlanda \u00e8 una piccola, moderna nazione ben inserita nel commercio internazionale. la crescita economica \u00e8 stata in media del 10% nel quinquennio 1995-2000 e del 7% nel periodo tra il 1995 ed il 2004. tuttavia l'irlanda ha risentito duramente della crisi economica internazionale, la quale ha colpito con particolare intensit\u00e0 il settore finanziario che costituisce una grossa fetta dell'economia irlandese, ed \u00e8 uno di quelli con il pi\u00f9 alto tasso di crescita. nel 2008 diversi economisti hanno inserito l'irlanda nel gruppo dei paesi piigs, quelli particolarmente a rischio di insolvenza nell'area euro.\nla situazione si \u00e8 ulteriormente aggravata dopo una nuova crisi bancaria venuta alla luce nel novembre 2010, nonostante gli aiuti varati dalla banca centrale europea nel 2008, e per la quale il governo irlandese ha dovuto accettare un prestito del fondo di stabilizzazione europeo e del fmi, per un ammontare di 85 miliardi di euro, impegnandosi in cambio con un piano di taglio alla spesa pubblica per riportare il deficit sotto la soglia del 3% del pil entro il 2014. le stime precedenti all'ultima crisi bancaria prevedevano per il 2010 un pil in ribasso del 9%. tra il 2007 e il 2012 il debito pubblico in percentuale del pil \u00e8 aumentato del 368%, passando dal 24,8% al 116,1%. oltre alla disoccupazione, l'emigrazione netta dall'irlanda tra il 2008 e il 2013 \u00e8 stata pari a 120.100, ovvero circa il 2,6% della popolazione totale secondo il censimento dell'irlanda del 2011. un terzo degli emigranti aveva un'et\u00e0 compresa tra i 15 e i 24 anni.storicamente l'industria irlandese \u00e8 stata frenata dalla povert\u00e0 di risorse minerarie (piccoli giacimenti di carbone e zinco), dalla scarsa produzione di energia elettrica e dalla politica economica britannica che aveva riservato all'isola il ruolo di esportatrice di prodotti agricoli. il settore primario era un tempo il settore pi\u00f9 importante ed era incentrato sull'allevamento di bovini e sulla coltivazione di barbabietole da zucchero, cereali e patate, ma \u00e8 stato alla fine del xx secolo superato dall'industria, che produce il 38% del pil ed impiega il 28% della forza lavoro. la grossa crescita industriale degli ultimi anni \u00e8 dovuta anche alla bassissima tassazione delle imprese, che attestandosi al 12,5% \u00e8 la pi\u00f9 bassa d'europa, e che ha inevitabilmente attirato le critiche di concorrenza sleale da parte di altri stati europei. sebbene le esportazioni siano ancora l'elemento di maggior traino per l'economia irlandese, quest'ultima beneficia molto anche dell'aumento nei consumi interni e dalla ripresa nelle costruzioni e negli investimenti industriali.l'irlanda \u00e8 uno dei maggiori esportatori di prodotti farmaceutici, dispositivi medici e beni e servizi software. nel suo globalization index 2010 pubblicato nel gennaio 2011 ernst & young con l'economist intelligence unit ha classificato l'irlanda al secondo posto dopo hong kong in una classifica di 60 paesi in base al loro grado di globalizzazione rispetto al loro pil. mentre l'economia irlandese ha avuto notevoli problemi di debito nel 2011, l'esportazione \u00e8 rimasta un successo.\ndurante il decennio appena trascorso, il governo irlandese ha sviluppato una serie di programmi economici nazionali per frenare l'inflazione (con poco successo negli ultimi anni), allentare il carico fiscale, ridurre la spesa pubblica in proporzione al pil, incrementare la qualit\u00e0 della forza lavoro ed incoraggiare gli investimenti stranieri.\n\n\n=== trasporti ===\n\nil paese ha tre principali aeroporti internazionali: dublino, shannon e cork. questi servono una vasta gamma di rotte europee e intercontinentali, con voli di linea e charter. la compagnia aerea nazionale \u00e8 aer lingus, mentre la compagnia ryanair \u00e8 la pi\u00f9 grande compagnia aerea low cost europea, la seconda nel mondo. la rotta tra londra e dublino \u00e8 la rotta aerea internazionale pi\u00f9 trafficata in europa con 14.500 voli nel 2017. nel 2015 con 4,5 milioni di persone che hanno volato tra le due citt\u00e0 ha rappresentato la seconda tratta pi\u00f9 trafficata al mondo.\ni servizi ferroviari sono forniti dalla iarnr\u00f3d \u00e9ireann, che gestisce tutti i servizi ferroviari interurbani, pendolari e merci nel paese. dublino \u00e8 al centro della rete, con due stazioni principali (heuston e connolly) che collegano i principali centri e citt\u00e0. il servizio enterprise, gestito in collaborazione con le ferrovie dell'irlanda del nord, collega dublino con belfast. l'intera rete principale irlandese opera su binari con uno scartamento di 5 ft 3 in (1.600 mm), che \u00e8 unico in europa. il trasporto pubblico a dublino include servizi come dart, luas, servizi di autobus e bike sharing.\nla rete stradale si concentra maggiormente sulla capitale con le autostrade che collegano altre grandi citt\u00e0 tra cui cork, limerick, waterford e galway. le strade principali e le autostrade sono gestite dalla national roads authority. il resto delle strade (strade regionali e strade locali) sono gestite dalle autorit\u00e0 locali in ciascuna delle loro aree di competenza. servizi di traghetto regolari vengono operati dall'irlanda per gran bretagna, isola di man e francia.\n\n\n=== turismo ===\nil turismo rappresenta una ricchezza crescente che registra un numero sempre maggiore di presenze. le principali mete tuttora sono dublino e le zone costiere. anche le citt\u00e0 di cork, galway e limerick hanno registrato negli ultimi decenni molti turisti. i canali navigabili sono anch'essi usati a scopo turistico, con lo svolgimento di crociere.\n\n\n=== ambiente ===\n\nl'irlanda possiede meno specie animali e vegetali rispetto alla gran bretagna e al resto dell'europa continentale; questo \u00e8 dovuto principalmente al fatto che si \u00e8 staccata dal continente divenendo un'isola poco dopo la fine dell'ultima era glaciale, circa 8 000 anni fa. in irlanda si possono trovare differenti tipi di habitat, come ad esempio quello della prateria, la boscaglia, le foreste temperate, le distese di conifere, le paludi e vari ambienti costieri.\n\n\n=== fauna ===\nproprio a causa della sua nascita recente, a ridosso dell'ultima glaciazione, quando il livello del mare si alz\u00f2 e separ\u00f2 l'irlanda dal resto dell'europa, l'isola ospita solamente 31 specie di mammiferi originarie. alcune specie, come la volpe rossa, il riccio, l'ermellino e il tasso sono molto comuni, mentre altre, come il cervo nobile, la lepre variabile e la martora, sono pi\u00f9 rare e possono essere viste quasi solamente nei parchi naturali o nelle riserve sparse per l'isola. alcune specie che sono state introdotte, come il coniglio selvatico e il ratto delle chiaviche, si sono perfettamente ambientate. talvolta, le coste dell'isola possono essere raggiunte da esemplari erratici di tricheco (odobenus rosmarus): il primo caso documentato risale al 1897.\nnelle acque irlandesi \u00e8 stata segnalata la presenza di 24 specie di cetacei, sia balene che delfini; tra esse ricordiamo: la balenottera minore settentrionale (balaenoptera acutorostrata), la megattera (megaptera novaeangliae), il mesoplodonte di sowerby (mesoplodon bidens), il capodoglio (physeter macrocephalus), la focena (phocoena phocoena), il globicefalo (globicephala melas), l'orca (orcinus orca), il lagenorinco rostrobianco (lagenorhynchus albirostris), il lagenorinco acuto (lagenorhynchus acutus), il grampo (grampus griseus), la stenella striata (stenella coeruleoalba), il delfino comune (delphinus delphis) e il tursiope comune (tursiops truncatus).\ntuttavia, a causa della caccia, sono molte anche le specie ormai scomparse dall'isola, come il lupo, il cervo gigante, il castoro, l'orso, il gatto selvatico e l'alca impenne; sono scomparse anche alcune razze d'allevamento native.\nin irlanda sono state censite circa 400 specie di uccelli, di cui molte migratrici. si possono vedere, ad esempio, sia gli uccelli artici, che arrivano qui per svernare, che le rondini che arrivano d'estate dall'africa per riprodursi. l'irlanda possiede inoltre una ricca avifauna marina, che si stabilisce in grandi e numerose colonie di uccelli acquatici lungo le sue coste, come quelle nelle saltee islands, nelle skellig michael e nelle isole copeland. degna di nota \u00e8 anche la presenza delle aquile reali, che sono state reintrodotte sul territorio dopo aver corso il rischio di estinguersi.\nin irlanda non ci sono serpenti nativi e l'unico rettile originario dell'isola \u00e8 la lucertola vivipara, che sembra avere una distribuzione uniforme e ampia su tutto il territorio nazionale, in zone costiere, paludose e montuose. per quanto riguarda gli anfibi, tre sono le specie presenti: la rana montana, il tritone punteggiato e il rospo calamita. tuttavia, \u00e8 possibile che la rana non sia nativa dell'isola, dato che alcuni documenti sostengono che essa vi sia stata introdotta nel xviii secolo. il rospo calamita si pu\u00f2 avvistare solo in pochi luoghi localizzati nella contea di kerry e nella parte occidentale della contea di cork. certe specie di tartaruga marina appaiono regolarmente al largo delle coste sud-occidentali, ma non vengono a riva quasi mai.\nalcune delle specie non native dell'isola sono state introdotte accidentalmente durante gli approdi delle navi. altre invece sono state deliberatamente introdotte dall'uomo; \u00e8 il caso della calyptraea chinensis, un gasteropode. questa specie \u00e8 stata avvistata per la prima volta a clew bay nel 1963. durante il 1980-81 vennero fatte un totale di 121 retate nell'irishlyre harbour, e vennero trovate centinaia di questi gasteropodi.\n\n\n=== flora ===\nfino al medioevo l'irlanda era ricoperta da foreste di querce, pini, faggi e betulle; esse coprono agli inizi del ventunesimo secolo circa il 9% del territorio. la maggior parte del territorio \u00e8 ora utilizzato come pascolo per l'allevamento, ma si possono trovare molte piante selvatiche; ad esempio la ginestra comune, che si trova comunemente coltivando le zone pi\u00f9 montuose, mentre le felci sono frequenti nei luoghi pi\u00f9 umidi, specialmente nelle parti dell'irlanda occidentale. l'irlanda costituisce l'habitat per numerose specie di piante in generale e alcune di esse si trovano solo in questa parte dell'isola.\nper quanto riguarda la flora marina, le alghe sono diffuse, e trovano nell'isola un clima di tipo temperato-freddo. le varie specie sono: rhodophyta: 264; heterokontophyta: 152; chloropyta: 114; cyanophyta: 31, dando come totale 574. l'isola \u00e8 stata invasa da certe specie di alghe, alcune delle quali ora si sono ambientate molto bene: asparagopsis armara; colpomenia peregrina, ora abbondante fu scoperta sull'isola negli anni trenta; sargassum muticum, ora ambientata in strangford lough; codium fragile ssp. atlanticum e codium fragile ssp. tomentosum, entrambe le sottospecie sono ora bene ambientate.\n\n\n== cultura ==\n\n\u00e8 assai difficile parlare di cultura della repubblica d'irlanda in senso stretto senza correlarsi alla cultura dell'isola: a differenza della regione britannica dell'ulster, nella quale gli squilibri sociali, il settarismo e il conflitto violento e spesso armato hanno portato notevoli influenze culturali originali, lo stato indipendente ha continuato a cercare le radici nella storia gaelica pre-normanna e nelle tradizioni della popolazione, il che ha portato dopo l'indipendenza a riscoprire la lingua gaelica e a proclamarla lingua nazionale.\nla cultura irlandese, infatti, vanta un'evoluzione che attraversa un arco di diversi secoli e parte sin dai tempi preistorici. la situazione attuale si snoda agli estremi tra la tranquilla e folcloristica vita dei contadini e degli allevatori dell'ovest e delle midlands e lo stile di vita degli abitanti delle grandi e moderne citt\u00e0, cos\u00ec come tra i cattolici sparsi in tutta l'isola e i protestanti dell'ulster, tra le piccole popolazioni che parlano la lingua irlandese nelle zone gaeltacht e la maggioranza anglofona, tra la popolazione stabile e i cosiddetti travellers, e tra gli immigranti in aumento e le popolazioni native.\nl'isola d'irlanda \u00e8 famosa nel mondo, fra le tante cose, per il libro di kells, la birra guinness, la particolare musica folk.\n\n\n=== letteratura ===\n\nin ambito letterario  si sono distinti scrittori del calibro di bram stoker, per il genere del romanzo gotico e autore di dracula (1897), james joyce, esponente del modernismo letterario e noto autore dell'ulisse (1922), george bernard shaw, richard brinsley sheridan, oliver goldsmith, oscar wilde, joseph sheridan le fanu, w.b. yeats, samuel beckett, jonathan swift, s\u00e9amus heaney, herminie t. kavanagh, maria edgeworth, john banim, gerald griffin, charles kickham, william carleton, george moore, e molti altri. shaw, yeats, beckett e heaney sono stati insigniti del premio nobel per la letteratura. nel xxi secolo si distinse, tra gli altri, karen gillece, prima scrittrice irlandese a ricevere il premio letterario dell'unione europea, nel 2009, col romanzo longshore drift .\n\n\n=== filosofia ===\nin campo filosofico possiamo ricordare george berkeley, importante figura dell'empirismo britannico del xviii secolo.\n\n\n=== musica ===\n\nin ambito musicale, figure importanti del xx secolo sono il gruppo the chieftains e anche the dubliners, christy moore, pat ingoldsby, shane macgowan, sin\u00e9ad o'connor, enya, i clannad e lo show di danza riverdance.\nanche il rock deve molto ai musicisti irlandesi: the cranberries, gli u2, con grandi successi, tra i quali il singolo one (1992), i pogues, i thin lizzy, rory gallagher, gary moore, i god is an astronaut e bob geldof, che provengono infatti dall'isola, senza dimenticare il gruppo dark underground dei virgin prunes. sono da citare anche the corrs, gruppo pop-rock; la boyband irlandese per eccellenza, i boyzone, nata negli anni novanta, i westlife, i the script. il frontman dave king del gruppo celtic punk flogging molly \u00e8 irlandese. damien rice e lisa hannigan provengono entrambi dalla provincia del leinster.\ndall'irlanda del nord (belfast) proviene invece il famoso gruppo degli snow patrol, oltre alla band punk degli stiff little fingers e il celebre musicista e cantante van morrison. tra le altre cantanti irlandesi si pu\u00f2 ricordare niamh kavanagh, vincitrice dell'eurovision song contest 1993.\n\n\n=== patrimoni dell'umanit\u00e0 ===\n\nalcuni siti irlandesi sono stati iscritti nella lista dei patrimoni dell'umanit\u00e0 dell'unesco.\n\n\n=== scienze ===\nnel 1868 venne proposta l'unita di misura kelvin, che prende il nome dal fisico irlandese william thomson, i barone kelvin. tra gli esponenti del mondo scientifico irlandese ricordiamo anche ernest walton del trinity college di dublino, insignito del premio nobel per la fisica per le scoperte sulla fissione dell'atomo.\n\n\n=== missioni spaziali ===\n1\u00ba dicembre 2023: viene lanciato eirsat-1, il primo satellite irlandese \n\n\n=== altri aspetti culturali ===\nalcune ricerche archeologiche fanno risalire le origini di una delle bevande simbolo dell'irlanda a qualche millennio fa; secondo una leggenda, il popolo irlandese sarebbe nato dai fomori, divinit\u00e0 rese immortali dalla conoscenza del segreto della birra. chiamata dai celti \"corim\", nel 2500 a.c. questa bevanda veniva aromatizzata con miele ed erbe selvatiche. il crith gablach, antica raccolta di leggi irlandesi dell'inizio dell'viii secolo, imponeva i nobili di bere una birra con la servit\u00f9 nel giorno della domenica. prodotta spesso nei monasteri a partire dall'alto medioevo, raggiunse la massima diffusione nella prima met\u00e0 dell'ottocento. ancora oggi il pub irlandese resta un importante luogo di vita sociale, a volte anche negozio alimentari in campagna, o sede di incontri letterari e musicali nelle grandi citt\u00e0.\n\n\n=== mitologia ===\n\nla mitologia irlandese \u00e8 il corpus dei miti e leggende d'irlanda. per quanto profondamente influenzata dalla cristianizzazione dell'isola, molto \u00e8 stato conservato, magari spogliato dell'originale significato, nella letteratura irlandese medievale, tanto che si pu\u00f2 dire che la mitologia irlandese sia il ramo meglio conosciuto della mitologia celtica.\n\n\n=== gastronomia ===\n\nla cucina irlandese, basata soprattutto sull'utilizzo della carne, ha come elementi rilevanti della propria arte culinaria la patata e la birra.\n\n\n=== inno nazionale ===\n\namhr\u00e1n na bhfiann (ipa: [a\u028a\u027e\u0252n n\u00e6 vi\u0259n]) \u00e8 l'inno nazionale irlandese. sebbene solitamente cantato in gaelico, \u00e8 anche tradotto in inglese come a soldier's song, ma anche come amhr\u00e1n n\u00e1isi\u00fanta na h\u00e9ireann. il testo della canzone \u00e8 di peadar kearney, mentre l'arrangiamento \u00e8 dello stesso kearney e di patrick heeney. fu composto nel 1907 e pubblicato nell'irish freedom la prima volta nel 1912. la versione originale in irlandese era invece opera di bulmer hobson.\ni nazionalisti l'hanno eletto a inno dell'intera isola d'irlanda ed \u00e8 cantato in ogni occasione per gli sport gaelici gestiti dalla gaa (gaelic athletic association).\n\n\n=== festivit\u00e0 e ricorrenze nazionali ===\n\n\n== sport ==\nil colore sportivo nazionale dell'irlanda \u00e8 il verde, colore simbolo anche dei nazionalisti nel nord e colore predominante delle praterie che dominano la gran parte dei paesaggi dell'isola.\nlo sport \u00e8 molto seguito in irlanda, e spesso le rappresentative nazionali riuniscono giocatori di tutta l'isola d'irlanda, non solo della repubblica d'irlanda, nonostante le rivalit\u00e0 storiche ancora in parte presenti tra le due parti dell'isola.\nquesta prerogativa non crea particolari problemi nel regno unito dato che esistono compagini anche in terra britannica delle cosiddette home nations (scozia, galles ed inghilterra) o pi\u00f9 semplicemente selezioni britanniche. per gli accordi di belfast un cittadino nordirlandese pu\u00f2 scegliere se inserire sul proprio passaporto irish o british scegliendo direttamente anche quale eventuale selezione olimpica o sportiva andare a servire.\n\n\n=== calcio ===\nil calcio \u00e8 lo sport pi\u00f9 praticato nel paese, anche se non necessariamente il pi\u00f9 seguito. \u00e8 uno dei pochi sport in cui esistono federazioni divise fra eire ed irlanda del nord e, di conseguenza, due nazionali coincidenti con le due nazioni. questo \u00e8 dovuto pi\u00f9 a dissapori dei dirigenti nell'originaria organizzazione federazione calcistica dell'irlanda del nord (ifa) di belfast con dissidenti che si insediarono a dublino che non a motivi derivati dalla scissione dell'isola in due entit\u00e0 politiche differenti. originariamente infatti la nazionale irlandese era unita, salvo poi esservene due che chiamavano giocatori da tutta l'isola indistintamente. fu la union of european football associations (uefa) a porre un freno a questa situazione identificando, viste le sedi delle due federazioni, l'una e l'altra irlanda con le due entit\u00e0 politiche.\nla nazionale di calcio dell'irlanda ha avuto un periodo piuttosto piatto dalla creazione fino agli anni 1980, non riuscendo mai ad avere un ruolo di importanza nel calcio internazionale. la situazione \u00e8 cambiata alla fine degli anni ottanta, quando la rappresentativa \u00e8 riuscita a qualificarsi a tre fasi finali dei mondiali e a tre degli europei.\na dispetto della buona crescita della nazionale, il campionato irlandese \u00e8 a livelli decisamente bassi: le tifoserie sono dedicate ma poche, gli stadi piccoli e la qualit\u00e0 delle formazioni relativamente scadente paragonate allo standard europeo. l'attenzione della maggioranza del pubblico \u00e8 rivolta soprattutto al campionato inglese, a detrimento di quello irlandese. discorso a parte merita il celtic, squadra scozzese, seguita e sostenuta in eire e dalla comunit\u00e0 repubblicana nordirlandese in quanto portatrice dei valori e dei simboli celtici, e sostenuta da molto tempo anche dalla minoranza cattolica di glasgow.\nl'irlanda non ha in bacheca alcuna coppa internazionale, n\u00e9 a livello di nazionale, n\u00e9 di club.\ntra i pi\u00f9 importanti giocatori irlandesi ricordiamo roy keane, inserito nella lista fifa 100.\n\n\n=== sport gaelici ===\n\ngli sport gaelici sono una prerogativa esclusivamente irlandese. questi includono il calcio gaelico, l'hurling e il camogie. sono gli sport pi\u00f9 seguiti nell'isola intera e vengono gestiti dalla gaelic athletic association (gaa), che ha sede a dublino in croke park. tra i vari sport organizzati dalla gaa, il calcio gaelico e l'hurling assumono particolare rilevanza in estate durante le competizioni all-ireland, veri e propri tornei tra le selezioni delle contee che culminano ad agosto-settembre con la finale a dublino, nello stadio di croke park.\n\n\n=== rugby ===\nil rugby \u00e8 forse lo sport di origine britannica nazionale pi\u00f9 popolare in irlanda, e anche in questo caso la nazionale di rugby irlandese comprende giocatori di tutta l'isola. \u00e8 una delle nazionali di pi\u00f9 alto livello nel mondo e partecipa al sei nazioni. un'unica nazionale rappresentativa di tutta l'isola ha richiesto un inno apposito, lo ireland's call, che solo in occasione di incontri disputati nel territorio dell'eire \u00e8 preceduto dall'inno della repubblica irlandese.\nanche molti dei club di rugby irlandesi giocano ad alti livelli, come il munster rugby, campione europeo nel 2005 e nel 2008, il leinster rugby, campione europeo nel 2009, 2011 e 2012, e il connacht. la squadra dell'ulster rugby, che rappresenta non solo le sei contee dell'irlanda del nord ma anche le tre contee della provincia dell'ulster facenti parte della repubblica, \u00e8 stata anch'essa campione d'europa nel 1999. si pu\u00f2 notare come le squadre ricalchino la storica divisione in province dell'isola.\n\n\n=== baseball ===\nla nascita del baseball in irlanda avvenne intorno ai primi anni novanta, quando \u00e8 stato organizzato per la prima volta un campionato amatoriale tra dublino e greystones nei campi da rugby e calcio. da allora lo sport si \u00e8 sviluppato molto rapidamente fino ad istituire nel 1997 una lega organizzata (e affiliata alla ibaf, international baseball federation), la irish baseball league (ibl) che comprende sei squadre, pi\u00f9 altre categorie inferiori. la ibl comprende club sia della repubblica d'irlanda sia dell'irlanda del nord.\nla nazionale partecipa regolarmente alle fasi di qualificazione dei campionati europei e mondiali, ottenendo, in quelli europei, l'accesso alle fasi successive.\n\n\n=== hockey su ghiaccio ===\nl'hockey su ghiaccio \u00e8 pi\u00f9 popolare nell'irlanda del nord, con una squadra professionista, i belfast giants che giocano nella elite ice hockey league. l'irish ice hockey league comprende una serie di squadre amatoriali sia della repubblica d'irlanda che dell'irlanda del nord.\n\n\n=== giochi olimpici ===\n\nil primo campione olimpico e anche prima medaglia olimpica irlandese fu vinta da pat o'callaghan, nel lancio del martello, ai giochi olimpici di amsterdam 1928.\n\n\n=== sport motoristici ===\nnel 2007, l'irlanda ha fatto il suo ingresso nell'automobilismo mondiale con il wrc rally ireland, penultima prova del campionato del mondo rally 2007 e prova d'apertura di quello del 2009. dal 1991 al 2005 il team irlandese jordan grand prix ha preso parte al campionato mondiale di formula 1 nel quale ha ottenuto quattro vittorie e ha lottato per il titolo piloti nella stagione 1999. questo team inoltre, nel 2003, ha ingaggiato come pilota titolare l'irlandese ralph firman. per quanto concerne il motociclismo, l'irlandese ralph bryans \u00e8 stato campione del mondo della classe 50 del motomondiale nel 1965 in sella ad una honda; nei primi anni 2000 eugene laverty ha ottenuto pi\u00f9 di dieci vittorie sia nel mondiale superbike che nel mondiale supersport concorrendo per la conquista del titolo in entrambe le categorie.\n\n\n=== altri sport ===\naltri sport molto seguiti e tradizionali nella repubblica (quanto nell'isola intera) sono l'equitazione, molto praticata a tutti i livelli, le corse canine e il pugilato, che ha prodotto ottimi atleti come la campionessa katie taylor, pi\u00f9 volte medaglia d'oro mondiale, e lo storico pugile paddy ryan. il ciclismo e l'atletica sono abbastanza apprezzati e hanno portato alla ribalta importanti atleti.\nla pallacanestro \u00e8, invece, uno sport emergente che raccoglie seguito crescente, ma \u00e8 molto indietro rispetto ad altri paesi europei. essendo l'irlanda circondata dal mare, sono molto apprezzati anche il nuoto, il canottaggio e gli sport acquatici.\n\n\n== note ==\n\n\n== voci correlate ==\nalfabeto irlandese\nbandiera dell'irlanda\ncontee dell'irlanda\ncitt\u00e0 dell'irlanda\ndanza irlandese\ninglese irlandese\nisola d'irlanda\nirlanda del nord\nirlandesi\nlingua irlandese\nletteratura irlandese\nmafia irlandese\nmusica irlandese\nmitologia irlandese\nnazionalismo irlandese\nnazioni celtiche\nnero irlandese\npolitica della repubblica d'irlanda\nradio dublino\nrepublic of ireland act\nstoria dell'irlanda\nwhiskey irlandese\n\n\n== altri progetti ==\n\n wikiquote contiene citazioni di o su irlanda\n wikizionario contiene il lemma di dizionario \u00abirlanda\u00bb\n wikimedia commons contiene immagini o altri file su irlanda\n wikivoyage contiene informazioni turistiche su irlanda\n\n\n== collegamenti esterni ==\n\n(en, ga) sito ufficiale, su gov.ie. \n irlanda, repubblica d\u2019, su treccani.it \u2013 enciclopedie on line, istituto dell'enciclopedia italiana. \n irlanda, repubblica d', in dizionario di storia, istituto dell'enciclopedia italiana, 2010. \n irlanda, su sapere.it, de agostini. \n(it, de, fr) irlanda, su hls-dhs-dss.ch, dizionario storico della svizzera. \n(en) robert walter dudley edwards, ronan fanning, john o'beirne ranelagh, frederick henry boland e sean kay, ireland, su enciclopedia britannica, encyclop\u00e6dia britannica, inc. \n(en) opere riguardanti irlanda, su open library, internet archive. \n scheda dell'irlanda dal sito viaggiare sicuri. url consultato il 9 novembre 2019 (archiviato dall'url originale il 10 marzo 2007).. sito curato dal ministero degli esteri e dall'aci"