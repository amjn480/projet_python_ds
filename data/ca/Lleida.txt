"lleida ( ? i  escolteu-ne la pronunciaci\u00f3 en catal\u00e0 nord-occidental) \u00e9s una ciutat de l'oest de catalunya, capital de la comarca del segri\u00e0, de la vegueria de ponent, cap del partit judicial i seu del bisbat de lleida.\nel seu extens terme municipal, el m\u00e9s gran i poblat de la comarca, \u00e9s format per la ciutat, les entitats municipals descentralitzades de raimat i sucs i 56 partides; les m\u00e9s properes a la ciutat conformen l'horta de lleida. es troba dins de l'\u00e0mbit funcional de ponent. la ciutat de lleida t\u00e9 140.797 habitants (dades idescat 2022). \u00e9s la sisena ciutat de catalunya en nombre d'habitants, i la m\u00e9s gran de fora de l'\u00e0mbit metropolit\u00e0 de barcelona.\nel principal motor de l'economia lleidatana \u00e9s el sector de serveis (84,2% del vab de 2017), seguit de la ind\u00fastria (8,3%), la construcci\u00f3 (6,1%) i l'agricultura (1,4%). la ciutat acull monuments hist\u00f2rics com ara la seu vella o el castell de gardeny, els quals s\u00f3n visitats cada any per milers de turistes.\n\n\n== geografia ==\nllista de top\u00f2nims de lleida (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).\n\n\n=== localitzaci\u00f3 ===\nla ciutat \u00e9s enmig de tres turons. el m\u00e9s important i al voltant del qual s'esglaona \u00e9s situat a la vora del riu segre. conegut com el tur\u00f3 de la seu, on es troba el conjunt monumental de la seu vella, el segon, el tur\u00f3 de gardeny, alberga el castell de gardeny i el parc cient\u00edfic i tecnol\u00f2gic agroalimentari de lleida, mentre que al tercer, anomenat tur\u00f3 de la serreta, que separa els barris de la universitat i de l'escorxador, hi tingu\u00e9 lloc un dels episodis m\u00e9s coneguts de la batalla d'ilerda entre juli c\u00e8sar i pompeu.\nel terme municipal \u00e9s situat a 154,65 msnm (al p\u00f2rtic de la seu nova), a ponent dels pa\u00efsos catalans, a la depressi\u00f3 central i al pla de lleida. s'est\u00e9n a banda i banda del riu segre, principal riu del municipi, i juntament amb el noguerola i el femosa formen els tres rius de la ciutat.\n\n\n=== districtes i entitats de poblaci\u00f3 ===\n\n\n=== poblaci\u00f3 ===\nla ciutat de lleida t\u00e9 140.797 habitants (2022), amb una \u00e0rea metropolitana de 202.413 habitants (2016). pel que fa a poblaci\u00f3, \u00e9s la segona capital provincial i sisena ciutat de catalunya; en el conjunt de l'\u00e0mbit catalanoparlant ocupa l'onzena posici\u00f3.el terme municipal t\u00e9 212,30 km\u00b2.\n\n\n=== clima ===\nel clima \u00e9s continental, o m\u00e9s espec\u00edficament continental de forta influ\u00e8ncia mediterr\u00e0nia, i sobre el qual la seva situaci\u00f3 en una depressi\u00f3 i el contacte amb el clima dels pirineus exerceixen una influ\u00e8ncia cabdal. \u00e9s for\u00e7a sec i \u00e0rid a l'estiu, i humit a la tardor i l'hivern, amb temperatures mitjanes que abasten entre els 14-16\u202f\u00b0c i oscil\u00b7lacions que van entre els 38\u202f\u00b0c de l'estiu a una mitjana de 0\u202f\u00b0c a l'hivern.\nles precipitacions s\u00f3n escasses i irregulars, i s\u00f3n habituals els bancs de boira per la seva situaci\u00f3 a la fondalada del riu segre, sobretot durant la tardor i l'hivern.\nel 18 juliol de 2023 es va registrar el r\u00e8cord de m\u00e0xima temperatura amb 43,6\u202f\u00b0c, i durant la fredorada de gener de 1985 la ciutat va patir temperatures m\u00e0ximes inferiors als 0\u202f\u00b0c durant vuit dies consecutius, entre el 6 i el 13 de gener. en particular, el 8 de gener de 1985 el terme municipal registrava el r\u00e8cord de m\u00ednima temperatura amb entre -14,2\u202f\u00b0c i -18,0\u202f\u00b0c, segons les zones.\n\n\n== hist\u00f2ria ==\n\nla hist\u00f2ria de lleida s'ha desenvolupat al voltant del tur\u00f3 de la seu, ja que sempre ha estat el lloc on s'han situat les infraestructures representatives del poder econ\u00f2mic i pol\u00edtic: la fortalesa andalusina de la suda de lleida) i la mesquita, i m\u00e9s tard la catedral de la seu vella. el tur\u00f3 era, sobretot, un bon lloc per a defensar-se de possibles atacs, i ben aviat es va envoltar amb muralles. aquestes van deixar de ser \u00fatils amb l'arribada de la revoluci\u00f3 industrial i demogr\u00e0fica del segle xix. una vegada enderrocades, lleida va poder expandir-se per la plana, tot incorporant el riu segre i la via del tren.\nde fet, la seua situaci\u00f3 com a nus important en la xarxa de comunicacions es remunta a fa m\u00e9s de vint segles, a la conversi\u00f3 del nucli ilerget a la nova manera de fer dels romans, que s'estaven expandint cap a l'interior de la pen\u00ednsula ib\u00e8rica. d'aquesta manera, iltirta passaria a ser un assentament com a lloc de pas en el cam\u00ed entre l'interior (osca i el nord-oest de la pen\u00ednsula) i la mar (tarraco, barcino, i d'aqu\u00ed a la pen\u00ednsula it\u00e0lica).\nlleida va portar el nom d'ilerda durant el per\u00edode rom\u00e0. era la capital ilergeta i estava situada en un tur\u00f3 a la vora del riu sicoris. fou elegida pels legats de pompeu, afrani i petreius com a base per la seua defensa d'hisp\u00e0nia el 49 ac. els legats tenien cinc legions a ilerda. ilerda fou assetjada per juli c\u00e8sar, que va narrar el setge personalment i \u00e9s un document rellevant de la hist\u00f2ria militar, fins que la ciutat es va rendir. afrani i petreius van quedar lliures per la generositat de juli c\u00e8sar, i no van fer despr\u00e9s honor a la seua paraula. sota l'imperi rom\u00e0 fou primer ciutat i despr\u00e9s municipi. d'un pont rom\u00e0 sobre el segre, encara se'n conserven els fonaments. la ciutat fou atacada el 449 pels bagaudes liderats per basili, aliats amb el rei sueu requiari.\nentre els anys 712 i 714, paral\u00b7lelament a la conquesta \u00e0rab de la vall de l'ebre, les tropes isl\u00e0miques ocuparien lleida. amb la conquesta dels omeies, lleida es converteix en un important mercat i nucli militar proper a la frontera amb els regnes cristians del nord peninsular, que estan en proc\u00e9s de formaci\u00f3.\nla hist\u00f2ria de lleida sota el domini musulm\u00e0 \u00e9s ben poc coneguda. el 801 llu\u00eds el piet\u00f3s, el mateix any que conquereix barcelona, intentar\u00e0 infructuosament conquerir-la. despr\u00e9s ser\u00e0 reconstru\u00efda per la fam\u00edlia banu qassi, que governar\u00e0 la ciutat i el seu territori fins a la fragmentaci\u00f3 del califat de c\u00f2rdova el 1035. a partir d'aquesta data, lleida, governada per la fam\u00edlia dels tug\u00edbides, formar\u00e0 un regne taifa independent, a vegades \u00e9s tributari del de saragossa i unes altres paga tributs als comtes de barcelona a mesura que la l\u00ednia fronterera que la separa del m\u00f3n cristi\u00e0 se l'hi apropa m\u00e9s i m\u00e9s.\nl'any 942, una r\u00e0tzia hongaresa travess\u00e0, saquejant alguns indrets, els comtats carolingis, en especial els comtats de besal\u00fa i girona; arribaren a les portes de barcelona i despr\u00e9s s'encaminaren a les muralles de la ciutat andalusina de l\u00e0rida, on foren derrotats (setge de l\u00e0rida) per l'ex\u00e8rcit musulm\u00e0. s'ha proposat, com a hip\u00f2tesi, que, en la seva fugida per traspassar els pirineus, seguissin el segre i fossin derrotats en la batalla de baltarga potser per les hosts conjuntes catalanes i occitanes.\n\nnom\u00e9s a tall d'exemple, cal esmentar que balaguer \u00e9s conquerida el 1105 i saragossa el 1118 per part d'alfons el bataller. finalment, despr\u00e9s de gaireb\u00e9 set mesos de setge, l'octubre del 1149, lleida \u00e9s conquerida per ramon berenguer iv i ermengol vi d'urgell. un any abans, ambd\u00f3s comtes acordaven repartir-se el territori. repoblada per persones provinents del pallars, del comtat d'urgell, de la ribagor\u00e7a i de barcelona. tamb\u00e9 s'hi instal\u00b7laren moltes fam\u00edlies que provenien de terres occitanes. lleida no sols s'integrar\u00e0 en l'\u00e0rea de domini ling\u00fc\u00edstic catal\u00e0 sin\u00f3 tamb\u00e9 dins l'esfera del m\u00f3n jur\u00eddic i pol\u00edtic clarament feudal. per una banda, servir\u00e0 de punta de llan\u00e7a per a la conquesta de la resta de la catalunya nova; per una altra, entrar\u00e0 dins el sistema econ\u00f2mic feudal i per la seva situaci\u00f3 geogr\u00e0fica s'integrar\u00e0 dins una doble nova xarxa de rutes econ\u00f2miques. una de nord a sud, estructurada als voltants dels rius ebre, segre i noguera pallaresa. una altra d'est a oest cap a les terres aragoneses, de la qual durant un cert temps dependr\u00e0 tant monet\u00e0riament com eclesi\u00e0stica, i d'aqu\u00ed cap a tortosa, barcelona i santiago de compostel\u00b7la. \u00e9s en aquesta \u00e8poca medieval quan s'hi crea el tribunal de les coltellades. a m\u00e9s, dins l'ordenament jur\u00eddic feudal, el 1150 es concedeix a lleida una carta de poblament amb amples drets i llibertats. el 1197, pere i li dona la categoria de municipi i el 1264 jaume el conqueridor li atorga el privilegi de concessi\u00f3 de la paeria. juntament amb cervera, \u00e9s una de les dues ciutats del principat que t\u00e9 paeria en comptes d'ajuntament o casa de la vila. gaireb\u00e9 trenta anys despr\u00e9s, el seu fill jaume el just li concedeix el 1297 l'estudi general de lleida, assimilable a la universitat contempor\u00e0nia.\ndurant la guerra dels segadors, la ciutat fou un dels principals escenaris del conflicte. va resistir l'atac castell\u00e0 el 1642, per\u00f2 va caure en mans estrangeres despr\u00e9s del setge de 1644, i el 1645 les tropes franceses i catalanes s'aproximen fins a balaguer i camarasa, per a poder reconquerir la ciutat el 1646 i 1647, per\u00f2, sense \u00e8xit.\n\n\n=== setges ===\nsegurament a causa de la seva posici\u00f3 geogr\u00e0fica estrat\u00e8gica, la ciutat ha patit tota una s\u00e8rie de setges al llarg de la seva hist\u00f2ria:\n\nsetge de 800, per llu\u00eds el piet\u00f3s\nsetge de 884, per ordre de guifr\u00e9 el pil\u00f3s\nsetge de 1149. campanya contra la taifa de lleida, que acab\u00e0 amb la conquesta de ramon berenguer iv per al casal de barcelona\nsetge de 1413. revolta del comte d'urgell, que acab\u00e0 amb l'aixecament del setge pel mateix comte\nsetge de 1464. guerra civil catalana, que acab\u00e0 amb la conquesta per joan el gran\nsetge de 1644. guerra dels segadors, que acab\u00e0 amb la conquesta castellana\nsetge de 1646. tamb\u00e9 durant la guerra dels segadors, primer intent de conquesta\nsetge de 1647. tamb\u00e9 durant la guerra dels segadors, segon intent de conquesta\nsetge de 1707. guerra de successi\u00f3 espanyola, amb derrota austriacista\nsetge de 1808, durant la guerra del franc\u00e8s\nsetge de 1938, 3 d'abril del 1938, durant la guerra civil espanyola les tropes colpistes conqueriren lleida\n\n\n=== segle xviii ===\ndurant la guerra de successi\u00f3 espanyola, poc despr\u00e9s de la presa de barcelona, l'ofensiva aliada per ocupar els pa\u00efsos catalans continua. lleida cau en mans de manuel desvalls i de verg\u00f3s el 23 de setembre de 1705. resolta la batalla d'almansa amb la conseg\u00fcent vict\u00f2ria del b\u00e0ndol borb\u00f2nic, s'inicia l'ocupaci\u00f3 de tot el territori, i lleida n'esdev\u00e9 un primer objectiu. la ciutat cau l'11 de novembre de 1707 despr\u00e9s d'un mes de setge. com a repres\u00e0lia, felip v ordena la destrucci\u00f3 de la seu vella i en signa l'ordre el 1746, per\u00f2 llur defunci\u00f3 n'evita finalment l'enderroc i el nou r\u00e8gim la converteix en caserna militar, cosa que obliga els lleidatans a construir una nova catedral. el nou temple, la catedral nova, es va construir unes d\u00e8cades m\u00e9s tard a la zona baixa de la ciutat. totes les edificacions que envoltaven l'antiga catedral foren enderrocades per l'ex\u00e8rcit borb\u00f2nic. aix\u00ed, pr\u00e0cticament tot el barri de la suda i les edificacions fora muralla m\u00e9s properes, convents i monestirs inclosos, foren enrunades com a c\u00e0stig per als lleidatans i per convertir el terreny en per\u00edmetre militar de seguretat.\n\n\n=== segle xix ===\nel 1860 hi arriba el ferrocarril, cosa que permetr\u00e0 comunicar la capital del segri\u00e0 amb saragossa i amb la l\u00ednia tarragona-barcelona. arran de l'arribada del tren a la ciutat hi arriba tamb\u00e9 la fotografia. les muralles medievals s'enderroquen amb l'alcalde manuel fuster, es project\u00e0 el parc dels camps elisis (que inaugur\u00e0 el paer en cap josep sol el 1863), i s'assentaren les bases del model urban\u00edstic actual de lleida.\n\n\n=== segle xx ===\n\nel 2 de novembre de 1937 durant la guerra civil espanyola la ciutat pat\u00ed un dur\u00edssim bombardeig obra de l'ex\u00e8rcit colpista, mitjan\u00e7ant aviaci\u00f3 italiana, que pass\u00e0 a la fama per la seva cruesa amb casos com el del liceu escolar de lleida, on 48 infants i diversos professors foren assassinats.\nigualment tr\u00e0gica fou la p\u00e8rdua de centenars de vides innocents, la gran majoria de les quals es troben documentades. al mercat de sant llu\u00eds, una seixantena de dones i fills que n'esperaven a la porta l'obertura perden la vida en ser metrallades des dels avions. uns 750 lleidatans perderen la vida durant l'atac malgrat que a la ciutat no hi havia objectius militars ni f\u00e0briques d\u2019armaments. el bombardeig i llur matan\u00e7a s'expliquen perqu\u00e8 l'aviaci\u00f3 italiana procedent de s\u00f2ria no va poder bombardejar el seu dest\u00ed original, la ind\u00fastria petroqu\u00edmica de flix, a causa de les males condicions meteorol\u00f2giques doncs els n\u00favols n'impossibilitaven la visibilitat. tenien ordre d'atacar el municipi de la ribera d'ebre, i com objectiu secundari el \"nus de comunicacions de la ciutat de lleida\". es pot dir per tant, que els n\u00favols van condemnar lleida. l'aviaci\u00f3 italiana, formada per nou aparells savoia s.79, f\u00e9u mitja volta i massacr\u00e0 la capital del segri\u00e0 amb el llan\u00e7ament indiscriminat de 6.880 quilos de bombes i el metrallament de la poblaci\u00f3 que fugia pels carrers.el 3 d'abril del 1938, despr\u00e9s de gaireb\u00e9 una setmana de bombardejos aeris i una cruenta batalla final, les tropes franquistes conquerien lleida,durant l'ofensiva d'arag\u00f3. les baixes, entre morts i ferits, tamb\u00e9 es van atansar a les 5.000. llavors, lleida ja s'havia convertit en una ciutat fantasma perqu\u00e8 la majoria de la poblaci\u00f3 l'havia abandonat el dia 27. segons un informe de l'arquitecte municipal a inicis del 1939, 110 edificis van ser redu\u00efts a runa pels bombardejos i el 90% de la resta van quedar afectats en menys o m\u00e9s mesura. el barri del canyeret va quedar gaireb\u00e9 enderrocat, per\u00f2 bona part del barri antic, l'entorn de l'escola del treball i carrers com rambla d'arag\u00f3, democr\u00e0cia, comer\u00e7 o nord van patir una gran destrucci\u00f3. els republicans van travessar el riu segre i van volar el pont vell i el del ferrocarril.\ntot el que tingu\u00e9s a veure amb la catalanitat fou durament reprimit, amb la llengua com a principal exponent, tot i que segons el moment hist\u00f2ric la propaganda o la catalanof\u00f2bia deriva directament a conflicte \u00e8tnic de car\u00e0cter genocida, tal com assenyala en paul preston a \"l'holocaust espanyol\":\u201cels dies posteriors a l\u2019ocupaci\u00f3 de lleida (\u2026) els presoners republicans identificats com a catalans eren executats sense judici. qui fos que sentissin parlar en catal\u00e0 era molt possible que acab\u00e9s arrestat. la brutalitat arbitr\u00e0ria de la repressi\u00f3 anticatalana va arribar a tal punt que franco mateix va haver d\u2019emetre una ordre disposant que s'havien d\u2019evitar els errors que m\u00e9s tard es poguessin lamentar\u201d (p\u00e0g. 459)\n\n\"hi ha exemples de l\u2019assassinat de pagesos no per cap m\u00e9s ra\u00f3 aparent que la de parlar catal\u00e0\" (p\u00e0g. 463)\ncomen\u00e7ava una trista i fosca \u00e8poca de repressi\u00f3, deportacions a camps d'extermini nazis i judicis sumar\u00edssims. un total de 10.355 lleidatans van ser represaliats, i 389 foren executats pels consells de guerra del franquisme. la seu vella es va convertir en un camp de concentraci\u00f3 de presoners que va estar operatiu entre 1938 i 1940. en ell hi varen ser tancats milers de presoners -m\u00e9s de 20.000-, dels quals centenars van morir i les seves despulles enviades al cementiri de lleida. m\u00e9s endavant els cossos dels presoners assassinats serien transferits al valle de los ca\u00eddos.un cop pr\u00e0cticament eliminada aix\u00ed la resist\u00e8ncia f\u00edsica, es proced\u00ed a continuaci\u00f3 a intentar negar la identitat catalana de lleida. aix\u00ed, un grup liderat per eduardo aun\u00f3s implantaven el leridanismo.\n\neduardo aun\u00f3s fou durant la dictadura de primo de rivera ministre de treball, comer\u00e7 i ind\u00fastria (1925-1930). admirador del r\u00e8gim feixista itali\u00e0, va tractar d'imitar el seu sistema corporatiu amb la creaci\u00f3 d'un codi de treball (1926) i l'organitzaci\u00f3 corporativa nacional (1928). despr\u00e9s de la caiguda de miguel primo de rivera, va tractar de formar un partit laborista a semblan\u00e7a del partit nacional feixista itali\u00e0, per\u00f2 li van mancar suports.\nm\u00e9s tard, fou ministre de just\u00edcia franquista i, ja en democr\u00e0cia, imputat per l'audi\u00e8ncia nacional d'espanya en el sumari instru\u00eft per baltasar garz\u00f3n, pels delictes de detenci\u00f3 il\u00b7legal i crims contra la humanitat comesos durant la guerra civil espanyola i en els primers anys del r\u00e8gim, tot i que no va ser processat en comprovar-se la seva defunci\u00f3.l'objectiu d'aun\u00f3s i els seus era doble, d'una banda es pretenia que lleida fos traspassada a l'arag\u00f3 i de l'altra introduir entre la poblaci\u00f3 lleidatana un sentiment de rebuig envers barcelona. aquest moviment es reconvert\u00ed al final de la dictadura i primers anys de la democr\u00e0cia en el lleidatanisme, que ja no intentava assimilar lleida a l'arag\u00f3 i es conformava a intentar segregar les terres de ponent de catalunya, afirmant que lleida era una prov\u00edncia singular i difonent idees antibarcelonines. el punt \u00e0lgid d'aquest grup fou els anys 1983 i 1984, en qu\u00e8 exist\u00ed l'ef\u00edmer i ultradret\u00e0 partit lleidat\u00e0.durant tot el franquisme, per\u00f2 sobretot durant els anys 1960 i 1970, lleida va rebre un gran nombre de persones vingudes essencialment del sud d'espanya, cosa que va fer que creix\u00e9s m\u00e9s que mai. barris com el sec\u00e0 de sant pere i els magraners es van fundar arran de la immigraci\u00f3 espanyola.\n\n\n== economia ==\nlleida \u00e9s des de fa molt de temps un nucli estretament relacionat amb les xarxes de comunicacions que hi conflueixen. aquesta situaci\u00f3 explicaria, en part, el perqu\u00e8 del major desenvolupament d'ind\u00fastries agroaliment\u00e0ries del que \u00e9s un dels centres m\u00e9s importants de catalunya i fins i tot d'europa.\nempreses com san miguel, nanta, vall-companys, el grup alimentari guissona, indra o ros roca hi tenen factories. aquesta regi\u00f3, lluny de divisions pol\u00edtiques, inclou tot l'\u00e0mbit funcional de ponent i bona part de la franja de ponent.\nlleida \u00e9s un important nucli de serveis i \u00e9s la ciutat de refer\u00e8ncia en mat\u00e8ria d'assist\u00e8ncia hospital\u00e0ria, centres educatius, oferta cultural i de lleure, etc., en una \u00e0mplia zona que inclou les comarques lleidatanes i algunes aragoneses. segons un estudi econ\u00f2mic, l'\u00e0rea d'influ\u00e8ncia comercial de lleida t\u00e9 494.435 habitants.el parc cient\u00edfic i tecnol\u00f2gic agroalimentari de lleida, creat el 2005, nasqu\u00e9 amb la intenci\u00f3 de convertir-se en una de les principals plataformes cient\u00edfiques i tecnol\u00f2giques en l'\u00e0mbit agroalimentari de tot l'estat espanyol i ser un pol d'innovaci\u00f3, capa\u00e7 d'atreure empreses de base tecnol\u00f2gica.resulta interessant assenyalar que el 76% del municipi de lleida \u00e9s ocupat per conreus de regadiu, fet possible gr\u00e0cies a la construcci\u00f3 de canals (des de l'edat mitjana, per\u00f2 sobretot cap al per\u00edode del pas del segle xix i al segle xx). al voltant de la ciutat hi ha l'horta de lleida, masies amb un tros de terra al voltant agrupades en partides, anomenades \u00abtorres\u00bb, que s\u00f3n una de les particularitats de la ciutat i un dels seus patrimonis arquitect\u00f2nics i naturals, juntament amb el parc natural de la mitjana, els camps elisis i l'arbor\u00e8tum dr. pius font i quer.\n\n\n=== fira de lleida ===\n\nla fira de lleida \u00e9s una fundaci\u00f3 privada encarregada de l'organitzaci\u00f3 de fires i congressos a la ciutat de lleida. la seva fundaci\u00f3 data de 1946.\ncada any se celebren una vintena d'activitats de les quals cal destacar la fira agr\u00e0ria de sant miquel, que se celebra coincidint amb la festivitat de sant miquel arc\u00e0ngel i que ja porta realitzades m\u00e9s d'una seixantena edicions.\nfira de lleida \u00e9s ja la segona instituci\u00f3 firal catalana despr\u00e9s de fira de barcelona, i per a potenciar aquest mercat i afavorir l'anomenat \u00abturisme de congressos\u00bb, lleida estren\u00e0 el 2010 la llotja de lleida, un edifici que fa les funcions de palau de congressos i teatre, i amb capacitat per a 1000 persones i dues sales addicionals per a 400 i 200 persones respectivament.\nel calendari firal 2023 \u00e9s el seg\u00fcent:\nfira de la contractaci\u00f3 p\u00fablica, pendent de data.\nformaocupa, 23 i 24 de febrer.\nfira del vehicle d'ocasi\u00f3 lleida ocasi\u00f3, del 3 al 5 de mar\u00e7.\nlleida expo tren, 11 i 12 de mar\u00e7.\nferia de abril de lleida, pendent de data.\naplec del caragol, del 2 al 4 de juny.\nlleida air challenge, pendent de data.\nfira agr\u00e0ria de sant miquel, del 28 de setembre a l'1 d'octubre.\neurofruit, del 28 de setembre a l'1 d'octubre.\nsant miquel automoci\u00f3, fira de l'autom\u00f2bil, del 28 de setembre a l'1 d'octubre.\ncongr\u00e9s bit, 28 i 29 de setembre.\nmunicip\u00e0lia, del 17 al 19 d'octubre.\ninnoc\u00e0mping, del 17 al 19 d'octubre.\ndenuvis, 11 i 12 de novembre.\nlleidantic, 25 i 26 de novembre.\nlleidaretro, 25 i 26 de novembre.\ntrobada del disc, 25 i 26 de novembre.\ncucal\u00f2cum cucaesport, del 27 de desembre al 4 de gener de 2024.\n\n\n== universitat de lleida ==\n\nla universitat de lleida (udl) \u00e9s una universitat p\u00fablica ubicada a la ciutat de lleida. es tracta de la universitat m\u00e9s antiga de la corona d'arag\u00f3 i una de les universitats m\u00e9s antigues d'europa.els or\u00edgens de la universitat de lleida es troben en l'antic studium generale, creat l'1 de setembre 1300, mitjan\u00e7ant el privilegi fundacional atorgat pel rei jaume ii el just a petici\u00f3 dels estaments municipals. pr\u00e8viament, i a sol\u00b7licitud del rei, el papa bonifaci viii havia atorgat, l'1 d'abril de 1297, la butlla que aprovava la creaci\u00f3 d'un studium generale en les terres del rei d'arag\u00f3 i catalunya.\nactualment, la udl \u00e9s considerada com una de les millors universitats de l'estat, primera universitat p\u00fablica en qualitat docent, segons l'informe de la fundaci\u00f3n conocimiento y desarrollo corresponent al 2008, i setena pel que fa a l'impacte dels treballs de recerca del seu personal investigador en la llista que elabora scimago.\n\n\n== pol\u00edtica i govern ==\n\n\n=== composici\u00f3 de la corporaci\u00f3 municipal ===\nel ple de l'ajuntament est\u00e0 format per 27 paers. en les eleccions municipals de 28 de maig de 2023 van sortir escollits nou regidors del psc, cinc regidors del pp, cinc regidors d'erc, cinc regidors de junts per catalunya, dos regidors de vox i un regidor del com\u00fa de lleida.\n\n\n=== paers en cap de lleida ===\n\ndes del 17 de juny de 2023, el socialista f\u00e8lix larrosa \u00e9s el paer en cap de lleida.\nla pol\u00edtica de la ciutat de lleida des de la transici\u00f3 ha estat clarament dominada per un partit, el partit dels socialistes de catalunya, ja que sempre han governat la ciutat tret del per\u00edode entre 1987 i 1989 en qu\u00e8 hi va haver un govern de ciu amb manel oronich com a paer en cap, fins a l'any 2019 on esquerra republicana de catalunya va guanyar les eleccions municipals. tamb\u00e9 cal destacar les figures dels dos principals paers en cap de la ciutat: antoni siurana, paer en cap del 1979 al 2003 i \u00e0ngel ros, del 2003 al 2018.\nles eleccions municipals de 2019 van donar la vict\u00f2ria a erc amb 7 regidors, amb miquel pueyo i par\u00eds com a cap de llista, despr\u00e9s de 40 anys de vict\u00f2ries del psc. el 17 de juny de 2023 va ser nomenat f\u00e8lix larrosa com a alcalde de lleida, amb el suport del psc-units per avan\u00e7ar.\n\n\n== llocs d'inter\u00e8s ==\n\n\n=== monuments i arquitectura ===\nla seu vella o catedral vella: s\u00edmbol de la ciutat, \u00e9s el temple que se situa al tur\u00f3 del centre de lleida\nel castell del rei o de la suda, al costat de la seu\nel castell de gardeny, conjunt monumental de l'orde del temple comanda al tur\u00f3 de gardeny\nel palau de la paeria seu de la paeria de lleida, del segle xiii i que, entre molts d'altres elements d'inter\u00e8s, conserva l'armari de les cinc claus i el retaule de la verge dels paers\nla catedral nova o seu nova, de la darreria del segle xvii i estil barroc, edificada sobre l'antic almod\u00ed de la ciutat\nl'esgl\u00e9sia de sant lloren\u00e7, d'estil rom\u00e0nic, dels segles xiii-xiv-xvx\nl'antic hospital de santa maria, seu de l'institut d'estudis ilerdencs\nl'esgl\u00e9sia de sant mart\u00ed, del segle xii\nl'esgl\u00e9sia de sant joan, d'estil neog\u00f2tic de la fi del segle xi.\nl'edifici del seminari, seu del rectorat de la universitat de lleida\nel palau de la diputaci\u00f3 de lleida, de 1789\nla capella de sant jaume, del segle xiv\nla capella de la sang, d'estil renaixentista, del segle xvi\nl'esgl\u00e9sia de sant pere ap\u00f2stol, d'estil barroc, del segle xvii, on \u00e9s enterrat gaspar de portol\u00e0\nsucs, amb l'esgl\u00e9sia d'estil historicisme del segle xx i les ru\u00efnes arqueol\u00f2giques del parc del vilot\nl'esgl\u00e9sia de suquets, de darreres tend\u00e8ncies del segle xix\nl'esgl\u00e9sia del carme, constru\u00efda entre 1954 i 1959\nel santuari de sant antoni de p\u00e0dua, del segle xx\nl'oratori dels dolors, del 1724, amb la imatge de la mare de d\u00e9u dels dolors\nl'acad\u00e8mia mariana, del 1862, de fa\u00e7ana neocl\u00e0ssica i vest\u00edbul noucentista\nl'antic convent de santa clara, de principis del segle xviii i seu dels castellers de lleida i les corals shalom i del s\u00edcoris club\nel convent de santa teresa, del 1673\nel convent del roser, es va comen\u00e7ar a construir el 1669\nel convent, parr\u00f2quia i santuari de santa tereseta, del segle xviii\nles restes del monestir de sant ruf, del segle xii\nl'est\u00e0tua d'ind\u00edbil i mandoni: est\u00e0tua de bronze situada a sota de l'arc del pont\nles noves facultats de la udl\nl'edifici dels jutjats, de singular arquitectura\nl'ascensor de la seu vella, que comunica l'eix comercial amb el tur\u00f3 de la seu\nl'auditori enric granados, espai musical polivalent que acull vuit formacions residents\nel palau de congressos - la llotja de lleida\nl'estaci\u00f3 de trens de lleida, de 1927 (en n\u00fameros romans a la fa\u00e7ana) i d'estil modernista\nles fonts monumentals de lleida\nel pont de pr\u00edncep de viana, de tipus atirantat i \u00fanic pont al m\u00f3n amb els bra\u00e7os oberts cap a l'exterior\nla casa sauces, del 1808 i estil neocl\u00e0ssic\nla casa maternitat, actualment \u00e9s la seu de la biblioteca p\u00fablica de lleida.\nla casa mag\u00ed lloren\u00e7, d'estil modernista, constru\u00efda l'any 1907 a la cru\u00eflla del carrer major i el carrer cavallers.\n\n\n=== carrers i places amb hist\u00f2ria ===\nel carrer major i els seus trencalls, carrer comercial a cel obert.\nel carrer de sant mart\u00ed, que mena als peus de la seu vella\nel carrer del carme, antiga aluderia\nla rambla de ferran, de principi del segle xix\nla rambla d'arag\u00f3, al peu de les antigues muralles\nla pla\u00e7a de sant joan, que ja existia el 1149\nla pla\u00e7a de l'ereta, amb els or\u00edgens al segle xiii\nla pla\u00e7a del dip\u00f2sit i el seu majestu\u00f3s dip\u00f2sit del pla de l'aigua soterrat (obra de finals del segle xviii).\nla pla\u00e7a de sant francesc, mirador monumental\nla pla\u00e7a sant josep, datada al voltant del 1200\nla pla\u00e7a ricard vinyes, actual punt de trobada de la vida social lleidatana.\nlocal castellers de lleida\n\n\n=== espais naturals ===\nl'horta de lleida\nels camps elisis: parc urb\u00e0, situat a cappont, dividit en \u00e0rees de jardins d'estil franc\u00e8s i rom\u00e0ntic angl\u00e8s, constru\u00efts sobre la base de terrenys boscosos. cont\u00e9 el palau de vidre, la font de la sirena i la font de la nimfa, entre d'altres.\nla mitjana de lleida, amb el parc natural de la mitjana travessat pel riu segre. \u00e9s un espai d'un centenar d'hect\u00e0rees de bosc de ribera.\nla banqueta, passeig fluvial de la riba dreta del segre\nl'arbor\u00e8tum dr. pius font i quer\nels aiguamolls de rufea, amb una superf\u00edcie de 26,93 ha.\nel bassot de torreribera i la seva interessant poblaci\u00f3 d'aus\nel mol\u00ed de cervi\u00e0, anterior al 1500, entre el cam\u00ed de grenyana i el pol\u00edgon industrial del segre.\nel parc de les basses, pendent de replantejament.\nels patamolls de montoliu, zona de bosc de ribera\nels pantans de suquets de baix est i de suquets de baix oest\nel pont del boc de biterna, sobre el riu femosa al cam\u00ed natural del riu segre.\n\n\n=== museus i jaciments arqueol\u00f2gics ===\ncentre d'art la panera (centre d'art contemporani, amb exposicions temporals, activitats pedag\u00f2giques i biblioteca)\nla casa miseric\u00f2rdia, seu del museu de lleida dioces\u00e0 i comarcal\nel museu d'art jaume morera\nla sala sant joan\nel museu arqueol\u00f2gic i d'art de l'institut d'estudis ilerdencs\nel museu de l'aigua de lleida\nel museu de l'automoci\u00f3 de lleida\ncaixaforum lleida\nmuseu de la ci\u00e8ncia, el medi ambient i el clima (en fase de construcci\u00f3)\nmuseu del ferrocarril. estar\u00e0 ubicat a les instal\u00b7lacions on es fa la recuperaci\u00f3 del material ferroviari i l'estaci\u00f3 de vilanoveta del segle xix (en fase de construcci\u00f3.)\nel portal de magdalena\nles restes arqueol\u00f2giques de la cuirassa, l'antic call de la ciutat\nles adoberies de lleida.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== modernisme ===\nteatre de l'escorxador (1918), projectat per francesc de paula morera i gatell\nantic cinema vinyes (1920), la fa\u00e7ana mostra una barreja d'estils entre modernista i noucentista\naqu\u00e0rium (1915), projectat per francesc de paula morera i gatell\ncasa morera (1922)\ncasa bar\u00f3 (la vin\u00edcola), del 1921 i projectat per joan berg\u00f3s i mass\u00f3\ncasa mag\u00ed llorens (1905), anomenada com la pedrera lleidatana, va ser projectada per francesc lamolla i morante\ncasa melcior (1910), projectada per francesc de paula morera i gatell\ncasa berg\u00f3s (1906), projectada per francesc de paula morera i gatell\ncasa xammar (1920), projectada per francesc de paula morera i gatell\ncases balasch (1914), projectades per francesc de paula morera i gatell\ncasa florensa (1905)\nantic hotel pal\u00b7las (1912), projectat per francesc de paula morera i gatell\nfarinera la meta (1913)\nmercat del pla (1920), projectat per francesc de paula morera i gatell\nceller de raimat (1918), projectat per joan rubi\u00f3 i bellver\nesgl\u00e9sia sagrat cor de raimat (1916), projectada per joan rubi\u00f3 i bellver\ncases dels colons de raimat (1918), projectades per joan rubi\u00f3 i bellver\nxalet queralt (1910)\nxalet vila remei (1924)\npante\u00f3 del comte de torregrossa (1912), projectat per francesc de paula morera i gatell\npla\u00e7a sant francesc (1920), projectada per francesc de paula morera i gatell\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== transports ==\n\n\n=== xarxa vi\u00e0ria ===\nles principals vies d'acc\u00e9s a la ciutat per carretera s\u00f3n l'autopista ap-2 i l'autovia a-2, que la connecten amb barcelona i saragossa, l'autovia a-22 cap a osca, l'a-14 i la n-230 que s\u00f3n les vies r\u00e0pides cap a la vall d'aran i l'estat franc\u00e8s, la n-240 que enlla\u00e7a la ciutat amb reus i tarragona, la c-13 cap a balaguer i andorra i la c-12 cap a amposta al sud i \u00e0ger al nord coneguda tamb\u00e9 com a eix occidental o de l'ebre.\nal seu torn, diverses l\u00ednies d'autob\u00fas connecten lleida amb quasi tots els municipis de ponent i d'altres dels pa\u00efsos catalans i europa. quant a la mobilitat interna, la ciutat disposa d'una xarxa municipal de 12 l\u00ednies de bus urb\u00e0, gestionada per autobusos de lleida, i el servei de taxi correspon a les empreses tele r\u00e0dio taxi lleida i loteutaxi.des de 2005, lleida forma part de l'autoritat territorial de la mobilitat de l'\u00e0rea de lleida (atm lleida), un consorci que gestiona el transport p\u00fablic de la ciutat i les comarques catalanes de la seva \u00e0rea d'influ\u00e8ncia (segri\u00e0, noguera, pla d'urgell, urgell, segarra i garrigues).\nl'atm lleida va iniciar el 2008 el sistema tarifari integrat (sti) de l'\u00e0rea de lleida, que permet utilitzar un \u00fanic bitllet per a utilitzar els autobusos urbans, interurbans i els ferrocarrils de la generalitat (fgc) en el tram lleida-\u00e0ger de la l\u00ednia lleida-la pobla de segur. el sti de l'\u00e0rea de lleida inclou 149 municipis amb 365.273 habitants, en una extensi\u00f3 de 5.543 km\u00b2.\n\n\n=== ferrocarril ===\n\nlleida disposa d'una estaci\u00f3 de tren (anomenada lleida-pirineus) on operen renfe operadora i ferrocarrils de la generalitat de catalunya. renfe serveix diverses l\u00ednies regionals que uneixen lleida amb barcelona, tarragona, reus, valls, cervera, manresa i saragossa, i serveis d'alta velocitat (ave) des del 2003, cap a barcelona, figueres, saragossa, madrid, andalusia i el pa\u00eds basc. d'altra banda, fgc opera la l\u00ednia lleida-la pobla de segur des de 2004.\ncal fer esment que, amb l'arribada del tren d'alta velocitat, l'estaci\u00f3 i el seu entorn van ser objecte d'una profunda remodelaci\u00f3 inacabada, dintre del pla de l'estaci\u00f3, que comport\u00e0 el cobriment de la pr\u00e0ctica totalitat de les vies i la construcci\u00f3, per part de l'empresa vialia, de diversos edificis que ofereixen serveis relacionats amb l'oci i el comer\u00e7. aix\u00ed mateix, tamb\u00e9 est\u00e0 prevista la construcci\u00f3 d'una nova estaci\u00f3 d'autobusos a la zona.\n\nd'altra banda, la ciutat disposa de servei de rodalies ferrovi\u00e0ries integrat dins de rodalies de catalunya i amb trens regionals que transcorren per les diferents poblacions de la demarcaci\u00f3 de lleida i que s\u00f3n inclosos en el sistema tarifari integrat de l'atm \u00e0rea de lleida.\nel servei de rodalia de lleida t\u00e9 tres l\u00ednies de regionals: r12, r13 i r14.\n\naltres l\u00ednies importants s\u00f3n:\n\nl\u00ednia barcelona-manresa-lleida-almacelles\nl\u00ednia tarragona-reus-lleida\nl\u00ednia lleida-saragossa\nl\u00ednia d'alta velocitat madrid-saragossa-lleida-barcelona-frontera francesa\nl\u00ednia lleida-la pobla de segur\n\n\n=== aeroport ===\n\nla ciutat disposa de l'aeroport de lleida-alguaire, tur\u00edsticament conegut com a lleida-pirineus. va ser inaugurat el 17 de gener de 2010, i disposa d'unes modernes instal\u00b7lacions i un disseny avantguardista. est\u00e0 situat a 15 quil\u00f2metres de la ciutat, al terme municipal d'alguaire. actualment nom\u00e9s hi opera la companyia air nostrum, amb destinacions d'estiu a ma\u00f3 i eivissa i estacionals d'hivern a ciutats brit\u00e0niques. les expectatives inicials per a la terminal lleidatana han topat amb una realitat sense vols ni viatgers que ha obligat la generalitat a replantejar el model de l'aeroport relacionada amb les escoles de vol i la formaci\u00f3 de pilots.\n\nl'aer\u00f2drom d'alf\u00e9s s'ubicava a quatre quil\u00f2metres al nord d'alf\u00e9s i a vuit al sud de la ciutat. fou inaugurat el 1929 despr\u00e9s que el reial aeri club de lleida abandon\u00e9s les seues instal\u00b7lacions del barri lleidat\u00e0 dels magraners.\ndespr\u00e9s d'anys de litigis entre l'aeri club, la generalitat i l'organitzaci\u00f3 ecologista ipcena, l'aer\u00f2drom fou clausurat i traslladat dins les instal\u00b7lacions d'alguaire, on continuaren les activitats de l'aeroclub lleidat\u00e0.\n\n\n=== ponts ===\n\nlleida, en ser una ciutat travessada pel riu segre, disposa d'una s\u00e8rie de ponts que en comuniquen ambd\u00f3s marges, un total d'onze passos sobre el riu: cinc de transitables per cotxes i vianants, un de ferroviari i cinc d'\u00fas exclusiu per a vianants. una altra passarel\u00b7la que est\u00e0 prevista unir\u00e0 la llotja amb el parc dels camps elisis:\n\nanterior al segle ii, pont vell\n1860, pont del ferrocarril\n1973, pont nou\n1993, pont de la universitat\n1995, pont de pardinyes\n1997, passarel\u00b7la del liceu escolar\n2003, passarel\u00b7la dels camps elisis\n2004, passarel\u00b7la de l'onze de setembre\n2009, passarel\u00b7la de rufea o del t\u00f2fol.\n2010, pont de pr\u00edncep de viana\n2010, passarel\u00b7la dels maristes\n\n\n== festes i cultura ==\n\n\n=== festes de maig ===\nla festa major de lleida se celebra l'11 de maig en honor del seu patr\u00f3 sant anastasi, un soldat rom\u00e0 fill de lleida que va ser martiritzat a badalona per ordre de diocleci\u00e0 l'any 303. dintre de les festes de maig, cal fer esment de la recuperaci\u00f3 de la festa de moros i cristians, de la qual ja se'n t\u00e9 const\u00e0ncia el 1150, mesos despr\u00e9s que el comte de barcelona i pr\u00edncep d'arag\u00f3, ramon berenguer iv, fes entrar la bandera cristiana a la madina larida musulmana.\n\n\n=== festes de tardor ===\nfestes que coincideixen amb la festivitat de sant miquel i amb la fira agr\u00e0ria que porta el seu nom.\n\n\n=== mostres de cinema ===\nla mostra internacional de cinema d'animaci\u00f3 de catalunya (animac) \u00e9s una mostra no competitiva, que se celebra l'\u00faltima setmana de febrer, que \u00e9s dedicada a tot all\u00f2 relacionat amb l'animaci\u00f3 cinematogr\u00e0fica.la mostra de cinema llatinoameric\u00e0 de catalunya \u00e9s un certamen competitiu que se celebra durant el mes de juny, i que a part de la secci\u00f3 oficial a concurs, incorpora seccions retrospectives i per a noves propostes.\nsom cinema festival de l'audiovisual catal\u00e0, que serveix de plataforma per als cineastes del futur amb la inteci\u00f3 de crear nous p\u00fablics i alimentar futures vocacions.\n\n\n=== aplec del caragol ===\n\nl'aplec del caragol \u00e9s una festa gastron\u00f2mica organitzada al voltant de la cuina del caragol que se celebra a la ciutat de lleida a la darreria de maig. l'aplec reuneix milers de persones al voltant de la taula per degustar els plats m\u00e9s tradicionals de la cuina lleidatana. tot plegat es completa amb nombrosos actes paral\u00b7lels.\nl'aplec va n\u00e9ixer el 1980 amb nom\u00e9s 300 persones -prop de 12 colles-, improvisat, informal i mancat d'infraestructura. per\u00f2 ja en la seva segona edici\u00f3 incorporava una cercavila pels carrers de la ciutat de lleida i presentava una certa organitzaci\u00f3. en l'actualitat, l'aplec \u00e9s una gran festa coneguda arreu. el 2019, en la 40a edici\u00f3, s'hi van registrar xifres r\u00e8cord: 12000 collistes, 200.000 assitents i s'hi van menjar 12 milions de caragols.a causa de la rellev\u00e0ncia de la festa, l'aplec del caragol va ser declarada per la generalitat de catalunya el 2002 festa tradicional d'inter\u00e8s nacional, i l'any 2004, commemorant-ne el 25\u00e8 aniversari, el govern espanyol va declarar-lo festa d'inter\u00e8s tur\u00edstic nacional.\n\n\n=== els castellers de lleida ===\nels castellers de lleida s\u00f3n una colla castellera de lleida fundada l'any 1995. la ciutat de lleida no tenia tradici\u00f3 castellera, per\u00f2 tot i aix\u00f2, els castellers de lleida es compten des de l'any 2001 entre les colles que han aconseguit descarregar castells de 8 pisos\nel primer castell de set, un 4 de 7, es va descarregar a agramunt, l'1 de setembre de 1996. l'any 1997 ja havien descarregat el 4 de 7 amb l'agulla, el 5 de 7, i el 3 de 7 aixecat per sota. l'any 1998 els castellers de lleida van participar en el xvii concurs de castells de tarragona i van quedar en onzena posici\u00f3 empatats amb els castellers de cornell\u00e0\n\n\n=== els fanalets de sant jaume ===\nla capella g\u00f2tica del peu del romeu (s. xiii) situada al carrer major, commemora el pas de l'ap\u00f2stol jaume el major per lleida, on segons la llegenda, l'ap\u00f2stol es va clavar de nit una espina al peu dret, i un \u00e0ngel amb un fanalet li va fer llum perqu\u00e8 pogu\u00e9s treure-se-la. la vesprada de sant jaume els infants recorden aquest fet anant en romeria fins a la seu nova prove\u00efts de fanalets, que donen a la process\u00f3 religiosa un ins\u00f2lit car\u00e0cter de festa i revetlla. el pas processional est\u00e0 format per una imatge en fusta de l'ap\u00f2stol, acompanyada pels gegants de la ciutat i les principals autoritats.\n\n\n=== m\u00fasica ===\na mitjan segle xix ja existia amb una banda municipal que dirigia el compositor francesc oliver i aymauri, que ensems era organista de l'esgl\u00e9sia de sant joan. la ciutat t\u00e9 una banda de m\u00fasica, la banda municipal de lleida, fundada l'any 1996 sota la direcci\u00f3 del mestre amadeu urrea. habitualment la banda \u00e9s formada per una seixantena de m\u00fasics.tamb\u00e9 hi trobem l'orquestra simf\u00f2nica juli\u00e0 carbonell de les terres de lleida, dirigida des de 2002 per alfons revert\u00e9 casas i que t\u00e9 com a seu l'auditori enric granados.lleida disposa de diverses sales de concerts, entre les quals es pot destacar el cotton club, el caf\u00e8 del teatre i la boite, i els pubs epap, les paul i sisbris, que tamb\u00e9 ofereixen actuacions musicals en directe.\nla paeria tamb\u00e9 organitza cada any un concurs per a nous talents musicals, l'anomenat directe mostra de m\u00fasica jove del segri\u00e0, que es premia amb actuacions en els grans escenaris de les festes de primavera i de tardor. el pepe mar\u00edn rock festival \u00e9s un concurs musical adre\u00e7at als nous talents de la m\u00fasica rock, en totes les seves variants.\n\n\n=== teatre ===\nja el 1940, tot just despr\u00e9s de la guerra civil espanyola, es van organitzar a lleida els primers jocs florals, tot i que per les circumst\u00e0ncies era prohibit d'actuar en catal\u00e0. la ciutat va reconstruir a poc a poc una tradici\u00f3 teatral ben desenvolupada, tant en el teatre semiprofessional com en l'amateur: entre les dues primeres categories, cal esmentar el teatre estable de lleida i teatredetext, dedicats \u00edntegrament al teatre, mentre que xip xap, el sidral i la pasterada es dediquen m\u00e9s a l'animaci\u00f3 de carrer. entre els diversos grups d'aficionats, hi ha l'aem teatre i el cercle dram\u00e0tic talia. tota aquesta activitat es va concretar en la creaci\u00f3 de l'aula municipal de teatre.\nel 29 de desembre de 1951 un grup de prohoms de lleida, en resposta a un concurs p\u00fablic obert per la paeria, inauguraren el teatre principal al bell mig del carrer major a tocar de la pla\u00e7a de sant joan. m\u00e9s de mig segle despr\u00e9s, continua oferint sessions de teatre, cinema i \u00f2pera, amb una programaci\u00f3 estable.el 8 d'octubre de 1998 obria les portes el teatre de l'escorxador, inaugurat un any m\u00e9s tard i amb dues sales dedicades a les arts esc\u00e8niques, que donaren impuls al teatre lleidat\u00e0. amb la llotja de lleida, inaugurada el 21 de gener de 2010, la ciutat guanyava un dels tres equipaments esc\u00e8nics m\u00e9s importants juntament amb el liceu i el tnc, esdevenint aix\u00ed aquest equipament el teatre m\u00e9s important en potencialitat, fora de l'\u00e0mbit esc\u00e8nic barcelon\u00ed, en disposar d'un total de 1.600 butaques.\n\n\n=== titelles ===\nel centre de titelles de lleida fou creat el 1986 amb la voluntat de combinar elements dram\u00e0tics, pedag\u00f2gics, documentals i dinamitzadors socials al voltant dels titelles.\namb el futur museu de titelles, actualment en projecte, el centre oferir\u00e0 al p\u00fablic un espai \u00fanic.\nla fira internacional de teatre de titelles de lleida va n\u00e9ixer el maig de 1990, gr\u00e0cies als esfor\u00e7os del centre de titelles de lleida i amb el suport de la paeria, amb el prop\u00f2sit d'esdevenir una plataforma de mercat per a la professi\u00f3 titellaire i de divulgaci\u00f3 art\u00edstica. 31 companyies i 33 espectacles, l'execuci\u00f3 de 115 sessions, la meitat d'elles gratu\u00eftes, la pres\u00e8ncia de m\u00e9s de 300 professionals i l'assist\u00e8ncia de prop de 40.000 persones en l'edici\u00f3 de 2019, converteixen aquesta fira en referent als pa\u00efsos catalans.\n\n\n== gastronomia ==\ngr\u00e0cies als fruits de l'horta de lleida, la gastronomia de la ciutat es basa en mat\u00e8ries primeres fresques i d'alta qualitat. parlar de la cuina de lleida \u00e9s parlar de fruita, de caragols, de verdures fresques, de bolets i de carns (sobretot de porc). amb aquests ingredients, s'elaboren plats caracteritzats principalment per la qualitat de la mat\u00e8ria primera.\naix\u00ed mateix, lleida forma part de la denominaci\u00f3 d'origen costers del segre, aportant la producci\u00f3 de l'emd de raimat.\nalguns plats i productes t\u00edpics s\u00f3n:\n\narr\u00f2s a la cassola\nbacall\u00e0 a la llauna\ncaragols a la llauna\ncassola de tros\ncoca de lleida\nfricand\u00f3\npera de lleida\npeus de porc a la cassola\npoma de lleida\nsamfaina\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ensenyament ==\n\n\n=== centres p\u00fablics d'educaci\u00f3 secund\u00e0ria ===\ninstitut m\u00e0rius torres\ninstitut torre vicens\ninstitut samuel gili gaya\ninstitut joan or\u00f3\ninstitut castell dels templers\ninstitut escola del treball\ninstitut josep lladonosa\ninstitut manuel de montsuar\ninstitut maria r\u00fabies\ninstitut caparrella\ninstitut guind\u00e0vols\ninstitut la mitjana\ninstitut ronda\ninstitut escola torre queralt\n\n\n=== centres concertats ===\ncol\u00b7legi episcopal\ncol\u00b7legi lestonnac l'ensenyan\u00e7a\ncol\u00b7legi mirasan\ncol\u00b7legi santa anna\ncol\u00b7legi arabell\ncol\u00b7legi claver\ncol\u00b7legi el carme\ncol\u00b7legi fedac - dominiques\ncol\u00b7legi les heures\ncol\u00b7legi maristes\ncol\u00b7legi mater salvatoris\ncol\u00b7legi sagrada fam\u00edlia\ncol\u00b7legi sant jaume\n\n\n== fills i filles il\u00b7lustres de lleida ==\ncategoria principal: lleidatansmaria sauret (lleida, s. xvii - lleida, s. xviii), hero\u00efna de la guerra de successi\u00f3 espanyola.\nmartina castells i ballesp\u00ed (lleida, 1852 - reus, 1884), metgessa. dona nom a un carrer del barri de cappont.\npius font i quer (lleida, 1888 \u2013 barcelona, 1964), bot\u00e0nic i lexic\u00f2graf. dona nom a una rotonda del barri de pardinyes, a tocar del parc de la mitjana.\nsamuel gili gaya (lleida, 1892 - madrid, 1976), gram\u00e0tic catal\u00e0.\njoan berg\u00f3s i mass\u00f3 (lleida, 1894 - barcelona, 1974), arquitecte.\nfrederic god\u00e0s i legido (lleida, 1879 \u2013 senalhac de la tronqui\u00e8ra, 1920), pedagog. dona nom a un col\u00b7legi del barri de cappont.\nelvira god\u00e0s i vila (lleida, 1917 \u2013 sant adri\u00e0 de bes\u00f2s, 2015), mestra republicana.\njoan or\u00f3 i florensa (lleida, 1923 - barcelona, 2004), bioqu\u00edmic.\nramon maria puig i andreu (lleida, 1940), arquitecte.\ntici\u00e0 riera i sala (lleida, 1946), music\u00f2leg.\nmiguel gallardo (lleida, 1955 - barcelona, 21 de febrer de 2022), dibuixant i guionista de c\u00f2mic.\njaume balaguer\u00f3 i bernat (lleida, 1968), director de cinema.\n\n\n== entitats i associacions ==\n\n\n=== mitjans de comunicaci\u00f3 ===\ndiaris\nsegre\nla ma\u00f1anaemissores de r\u00e0dio\nr\u00e0dio lleida\ncope lleida\ncatalunya r\u00e0dio\nonda cero lleida\nrne lleida\nua1 lleida r\u00e0diocanals de televisi\u00f3\nlleida televisi\u00f3\ntot tv\n\n\n== esports ==\nentre les societats esportives m\u00e9s importants de la ciutat de lleida cal destacar-ne:\n\nuni\u00f3 esportiva lleida (futbol). milit\u00e0 dos cops a la primera divisi\u00f3 i \u00e9s un dels clubs hist\u00f2rics de catalunya. la seva fundaci\u00f3 va ser l'any 1939 (inicialment amb el nom de l\u00e9rida balompi\u00e9) i va desapar\u00e8ixer el 2011.\nclub lleida esportiu, hereu de la uni\u00f3 esportiva lleida.\nclub esportiu lleida basquetbol\nlleida llista blava (hoquei sobre patins)\nclub handbol pardinyes\nclub nataci\u00f3 lleida\ns\u00edcoris club\ncentre excursionista de lleida\nreial aeri club de lleida\ncecell lleida (voleibol)\nclub b\u00e0squet sec\u00e0 de sant pere\nclub inef lleida rugby\nclub tennis lleida\n\n\n=== associacions ===\ncentre excursionista de lleida\ncastellers de lleida\nassociaci\u00f3 d'amics de la seu vella\nassociaci\u00f3 de la festa de moros i cristians\nfecoll (federaci\u00f3 de colles de l'aplec del caragol)\norfe\u00f3 lleidat\u00e0\nassociaci\u00f3 cultural pepe mar\u00edn\nassociaci\u00f3 per a la reconstrucci\u00f3 de material ferroviari\nreial aeri club de lleida\nateneu cooperatiu la baula\nassociaci\u00f3 d'amics del lleida\nagrupaci\u00f3 ilerdenca de pessebristes\n\n\n=== esportistes ===\nagn\u00e8s gregori prunera (lleida, 1910-2007) atleta.\neva nasarre (lleida, 1960), esportista i presentadora.\naraceli segarra i roca (lleida, 1970), \u00e9s una model i alpinista catalana, medalla de bronze de la reial orde del m\u00e8rit esportiu, atorgada pel consell superior d'esports el 1997.\nmanel bosch (lleida, 1967), campi\u00f3 de lliga acb amb el fcb i jugador internacional.\nxavi ari\u00f1o (lleida, 1972), jugador acb de b\u00e0squet.\nemili alzamora (lleida, 1973), campi\u00f3 del m\u00f3n de motociclisme.\nberni tamames (lleida, 1973), campi\u00f3 de lliga acb amb el fcb.\nsergi escobar (lleida, 1974), \u00e9s un ciclista catal\u00e0, campi\u00f3 del m\u00f3n en persecuci\u00f3 individual a melbourne el 2004. dues medalles de bronze als jocs ol\u00edmpics d'atenes el 2004.\nalbert costa (lleida, 1975), \u00e9s un tenista catal\u00e0, campi\u00f3 del torneig de roland garros del 2002.\nsa\u00fal craviotto rivero (lleida, 1984), pirag\u00fcista catal\u00e0, medalla d'or en els jocs ol\u00edmpics de pequ\u00edn l'any 2008 i als de rio de janeiro 2016.\n\n\n== artistes ==\ncantants\n\npablo has\u00e9l (lleida, 1988) raper i poeta empresonat per pol\u00e8miques sentencies judicials contra la llibertat d'expressi\u00f3 que motivaren marxes i concentracions en contra de la seva detenci\u00f3 i empresonament.\nlorena g\u00f3mez (lleida, 1986), guanyadora de la cinquena edici\u00f3 del concurs musical operaci\u00f3n triunfo 2006 de telecinco, \u00e9s una cantant de pop.\nenric pubill parrano \"lo parrano\" (lleida, 1915-1989) cantant i figura clau d'el garrot\u00edn i la rumba catalana fou l'autor d'\u00abel garrot\u00edn de lleida\u00bb.m\u00fasics\n\nenric mart\u00ed i puig (1840-1900) compositor musical.\nramon roig i torn\u00e9 (lleida, 1849 - cartagena, 1907), compositor d'obres l\u00edriques i pasdobles, autor del pasdoble \u00abla gracia de dios\u00bb.\nenric granados (lleida, 1867 \u2013 canal de la m\u00e0nega, 1916), compositor i pianista.\nricard vi\u00f1es (lleida, 1875 - barcelona, 1943), pianista i compositor de fama mundial.\nantoni tolmos i tena (lleida 1970), pianista i compositor.\nmiki florensa (lleida, 1993), guitarrista i cantant.poetes i escriptors\n\nmanuel del palacio (lleida, 1831 - madrid, 1906), periodista i poeta sat\u00edric.\nmag\u00ed morera i gal\u00edcia (lleida, 6 d'agost de 1853 - 5 de maig de 1927), escriptor i poeta.\nalexandre plana (lleida, 1889 - banyuls de la marenda, 1940), cr\u00edtic i poeta.\nm\u00e0rius torres i pere\u00f1a (lleida, 1910 - puigdolena, 1942), poeta.\nc\u00e8lia vi\u00f1as (lleida, 1915 - almeria, 1954), escriptora.\njosep vallverd\u00fa i aixal\u00e0 (lleida, 1923), narrador, poeta, dramaturg, ling\u00fcista, traductor i assagista de reconeguda traject\u00f2ria en la literatura infantil.\ncarles hac mor (lleida, 26 de novembre de 1940 - sant feliu de gu\u00edxols, 27 de gener de 2016), poeta experimental.\nn\u00faria a\u00f1\u00f3 (lleida, 1973), novel\u00b7lista catalana.\ntxema mart\u00ednez ingl\u00e9s (lleida, 2 de novembre de 1972), fil\u00f2leg, traductor, periodista, escriptor, cr\u00edtic literari i poeta.periodistes\n\njosep pernau i riu (lleida, 1930 - barcelona, 2011), periodista.\nrosa maria moll\u00f3 (lleida, 1963), periodista.\nneus tom\u00e0s (lleida, 1973), periodista i subdirectora del diari digital eldiario.es\nares teixid\u00f3 (lleida, 1987), periodista i presentadora de televisi\u00f3.pintors\n\nbaldomer gili i roig (lleida, 1873 \u2013 barcelona, 1926), pintor i dibuixant.\nalbert coma estadella (lleida, 1933 - 29 d'octubre de 1991), pintor, escultor i gravador.\nantoni abad i roses (lleida, 1956), videoartista.actors i actrius\n\nxavier deltell (lleida, 1958), actor, presentador i humorista, conegut per la seva col\u00b7laboraci\u00f3 a programes de toni clap\u00e9s i el cr\u00f3nicas marcianas de xavier sard\u00e0.\nal\u00edcia p\u00e9rez borr\u00e0s (lleida, 1971), actriu de teatre, cinema i tv. coneguda popularment pel seu personatge de marta giralt a la riera de tv3.\ntxe arana (lleida, 1972), actriu, presentadora de tv i veu en off en molts programes de tv3.\njaume ulled (lleida, 1978), actor de teatre, cinema i televisi\u00f3. conegut pel seu personatge de guillermo \u00e1lvarez a la s\u00e8rie amar es para siempre d'antena 3.\njordi villacampa vi\u00f1es (lleida, 1983), actor i director de televisi\u00f3 i teatre, conegut per presentar el programa club banyetes de lleida tv.\nlara d\u00edez (lleida, 1985), actriu de teatre, cinema i televisi\u00f3, coneguda per les seves imitacions de les pol\u00edtiques anna gabriel i in\u00e9s arrimadas al programa pol\u00f2nia.\n\n\n== pol\u00edtics ==\nsalvador segu\u00ed rubinat (lleida, 1887 - barcelona, 1923), conegut com \u00abel noi del sucre\u00bb, fou un dels l\u00edders m\u00e9s destacats del moviment anarcosindicalista de catalunya de principis del segle xx.\nlandelino lavilla alsina (lleida, 1934), pol\u00edtic i jurista catal\u00e0, ministre de just\u00edcia (1977-1979), i president del congr\u00e9s dels diputats (1979-1982).\nantoni siurana i zaragoza (lleida, 1943), paer en cap de lleida durant els per\u00edodes 1979-1987 i 1989-2003, i conseller d'agricultura, ramaderia i pesca de la generalitat de catalunya (2003-2006).\nalfred perenya i reixachs (lleida 25 de novembre de 1882- 22 de mar\u00e7 de 1930), fou membre del consell permanent de la mancomunitat i conseller el 1914 i 1917.\n\n\n== ciutats agermanades ==\n perpiny\u00e0, catalunya nord\n x\u00e0tiva, pa\u00eds valenci\u00e0\n ferrara, it\u00e0lia\n foix, occit\u00e0nia\n l\u00e9rida, col\u00f2mbia\n hefei, xina\n\n\n== curiositats ==\n\n\n=== llegendes hist\u00f2riques ===\nilerdam videas: la lluita amb els cabdills ilergetes ind\u00edbil i mandoni, la cruesa del setge entre les tropes de juli c\u00e8sar i les de afrani i petreius, una gran tromba d'aigua que baix\u00e0 pel riu segre a mitja batalla (que narr\u00e0 c\u00e8sar en persona) i la climatologia que van haver de patir les legions romanes va ser tant violentes que entre els romans, quan es volia desitjar a alg\u00fa una circumst\u00e0ncia terrible i dificultosa, o directament engegar-lo a pastar fang, es deia: ilerdam videas! (\"tant de bo vegis lleida!\").lleida ha foradat!: el gran folklorista catal\u00e0 joan amades explica a la seva obra lleida i la conquesta de val\u00e8ncia que \"en temps de la conquesta de la ciutat de val\u00e8ncia, el rei en jaume, per enardir els seus homes, va prometre que donaria els escuts i usatges de la ciutat d\u2019aquells cavallers que fossin els primers a entrar-hi per la for\u00e7a de les armes. doncs resulta que foren cavallers lleidatans els que van irrompre primers a la ciutat i el rei va donar-hi les lleis i ordinacions de lleida, tal com havia prom\u00e8s, aix\u00ed com una part del seu escut: al fons resplendien les quatre barres del principat de catalunya; la ratapinyada, s\u00edmbol del rei, el coronava; i per ornament, un dels quatre lliris de l'escut de la ciutat de lleida. a m\u00e9s a m\u00e9s, tamb\u00e9 va afegir-hi les dues l amb les quals s\u2019obre el nom de la ciutat d\u2019aquells ardits cavallers que van entrar abans que ning\u00fa a val\u00e8ncia.\nfins fa pocs anys, en record dels usatges lleidatans, a val\u00e8ncia cada any anaven els s\u00edndics valencians a lleida a rebre i comprovar les mesures i els pesos, els quals regien igual en ambdues ciutats. lleida donava a val\u00e8ncia el patr\u00f3 i la forma. d'ac\u00ed l'origen del proverbi lleida ha foradat, fent al\u00b7lusi\u00f3 al fet d'haver foradat la muralla de val\u00e8ncia. \".la catedral de val\u00e8ncia: la cr\u00f2nica de pere antoni beuter, escrita al segle xvi, relata que a la porta rom\u00e0nica de l\u2019almoina de la catedral de val\u00e8ncia \u2013iniciada el 1262, vint-i-quatre anys despr\u00e9s de l'entrada de jaume i a la ciutat\u2013, poden veure\u2019s catorze rostres, alguns dels quals identifica com pere i maria, de \"les borgu\u00eda\" (podria ser les borges blanques; guillem i bertomeua, d'alcarr\u00e0s; bertran i berenguera, de lleida; dom\u00e8nec i ramona, de sarroca de lleida; francesc i ramona, d'alguaire; entre d'altres. podrien ser alguns dels primers repobladors. ara, valencians amb aquests cognoms, moguts per la curiositat, van com a turistes a visitar els municipis dels quals porten el cognom. la llegenda es completava amb un ap\u00e8ndix. jaume i havia manat portar, al costat d'aquestes set parelles, a 300 donzelles que serien desposades per altres tants cavallers de la batalla. durant els segles xvi al xviii la llegenda va ser repetida pels grans cronistes de l'\u00e8poca. gaspar escolano, enric cock, olmo, esclap\u00e9s, etc. tota la ciutat de val\u00e8ncia va creure i va viure amb for\u00e7a aquest mite de la repoblaci\u00f3 de la ciutat amb aquesta gent portada pel rei jaume i, i amb les seues imatges i rostres de pedra, els seus ulls en forma d'ametlla i esquin\u00e7ats, les seues celles en forma d'arc i les seues expressions tan humanes que fins en alguns apareix el somriure, la veracitat del mite es va refermar-se. segons un interessant estudi realitzat fa un temps per dos professors de la universitat de val\u00e8ncia i publicat a la \"revista de la catedral de val\u00e8ncia\" sobre aquest tema, es va valorar molt la import\u00e0ncia que van tindre aquests 14 rostres en la mem\u00f2ria col\u00b7lectiva dels valencians. en aquest estudi es deia que \"els catorze rostres que amaguen el r\u00e0fec de la porta de l'almoina formen el primer retrat col\u00b7lectiu d'uns pobladors nobles arribats a val\u00e8ncia en el segle xiii, i que generacionalment van a mantenir, a la manera de daguerreotips moderns, la flama viva del record dels primers anys de colonitzaci\u00f3 (...) import\u00e0ncia d'aquest mite, que mai es va poder demostrar cient\u00edficament que no fora una hist\u00f2ria certa, va sorgir de la necessitat que sentia el poble valenci\u00e0 de tindre una aut\u00e8ntica \"identitat diferenciada\", de ser nosaltres mateixos. aquests rostres situats a la part superior de la porta rom\u00e0nica de la catedral de val\u00e8ncia van servir perqu\u00e8 els valencians se sentiren representats des de l'antiguitat com a poble propi\". la llegenda no explica per\u00f2 per qu\u00e8 la porta de rom\u00e0nica de l'almoina de la catedral de val\u00e8ncia s'assembla tant a la porta dels fillols de la seu vella de lleida que hom la coneix com a porta de lleida.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== culturals ===\nla ciutat t\u00e9 dotze gegants: donya violant i l'infant berenguer, rei jaume i \u00abel conqueridor\u00bb i reina donya lionor, els gegants xinesos, el rei moro i donya zobeida, els faraons, i cal fer esment que t\u00e9 els dos gegants originaris en actiu m\u00e9s antics de catalunya, la cle\u00f2patra i el marc antoni, constru\u00efts el 1840.\nlleida t\u00e9 una colla castellera, castellers de lleida.\nl'any 1979 la cantant francesa v\u00e9ronique sanson dedic\u00e0 una can\u00e7\u00f3 a la ciutat, sota el t\u00edtol \u00abl\u00e9rida\u00bb. el compositor llu\u00eds pay\u00e0 dedica a la ciutat de lleida dos temes en la d\u00e8cada del 1980: \u00abel castell de lleida\u00bb i \u00ablleida, terra ferma\u00bb, que esdevingueren populars en un xou de tv3 anomenat sense t\u00edtol i presentat per andreu buenafuente.el 2007, lleida va esdevenir capital de la cultura catalana. l'any 2008 fou ciutat europea de l'esport.el 2010, sort\u00ed publicat lo nou diccionari lleidat\u00e0-catal\u00e0, un recull de paraules i expressions caracter\u00edstiques del parlar de lleida i rodalia.\n\n\n== vegeu tamb\u00e9 ==\n\nlliceri de coserans\nc-1313\narxiu hist\u00f2ric de lleida\narxiu de la diputaci\u00f3 de lleida\narmari de les cinc claus\npostureig de lleida\n\n\n== refer\u00e8ncies ==\n\n\n== enlla\u00e7os externs ==\nla paeria de lleida arxivat 2012-12-04 at archive.is.\ninformaci\u00f3 de la generalitat de catalunya.\ninformaci\u00f3 de l'institut d'estad\u00edstica de catalunya.\nhttp://www.icc.cat/vissir3/index.html?2pcjvkl0j mapa de l'institut cartogr\u00e0fic de catalunya].\nmapa de lleida al segle xvii, a la biblioteca nacional de fran\u00e7a.\n\nviccionari"