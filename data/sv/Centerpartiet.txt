"centerpartiet (c), \u00e4ven kallat centern, \u00e4r ett svenskt socialliberalt och gr\u00f6nt politiskt parti. p\u00e5 partiets valsedlar anges partibeteckningen centerpartiet. partiledare \u00e4r sedan 2023 muharrem demirok.\ncenterpartiet antog sitt nuvarande namn 1957 som ersatte det tidigare bondef\u00f6rbundet som anv\u00e4nts fr\u00e5n 1913. p\u00e5 1970-talet var centerpartiet det ledande borgerliga partiet. partiet ingick p\u00e5 1950-talet i n\u00e5gra socialdemokratiska koalitionsregeringar och st\u00f6dde \u00e4ven 1995\u20131998 en socialdemokratisk regering. fr\u00e5n 2004 ingick centerpartiet tillsammans med moderaterna, kristdemokraterna och liberalerna i den borgerliga alliansen som efter valet 2006 styrde sverige 2006\u20132014 (se regeringen reinfeldt). \npartiet var ursprungligen landsbygdsinriktat och ideologiskt konservativt i och med att man f\u00f6respr\u00e5kade sparsamhet med statens pengar. i takt med folkhemmets uppbyggnad, med urbanisering och landsbygdens avfolkning som f\u00f6ljd, blev decentralisering partiets fr\u00e4msta ledord. samtidigt tog liberala str\u00f6mningar \u00f6ver i partiet och individen betonades. sedan 2013 definierar partiet sin liberala ideologi som \"social, decentralistisk och gr\u00f6n\". viktiga utg\u00e5ngspunkter f\u00f6r centerpartiet \u00e4r federalism, \u00f6ppet samh\u00e4lle med individen i fokus. centerpartiet profilerar sig fr\u00e4mst inom fr\u00e5gor som r\u00f6r arbete och f\u00f6retagande, decentralisering och landsbygd, v\u00e4lf\u00e4rd och milj\u00f6.\npartiet \u00e4r det femte st\u00f6rsta i riksdagen, med 24 mandat av 349, efter att ha f\u00e5tt 6,71 procent av r\u00f6sterna i riksdagsvalet 2022. centerpartiet hade sitt starkaste st\u00f6d i gotlands l\u00e4ns (17,20 % valet 2018, 13,41 % valet 2014) och j\u00e4mtlands l\u00e4ns (15,36 % valet 2018, 11,33 % valet 2014) riksdagsvalkretsar. partiet \u00e4r traditionellt sett starkare i kommuner och landsting, \u00e4n p\u00e5 det nationella planet. centerpartiet \u00e4r det tredje st\u00f6rsta partiet i kyrkom\u00f6tet.i europaparlamentsvalet 2019 erh\u00f6ll centerpartiet 10,78 procent av v\u00e4ljarnas r\u00f6ster och fick d\u00e4rmed tv\u00e5 mandat i parlamentet. i parlamentet \u00e4r centerpartiet en del gruppen alliansen liberaler och demokrater f\u00f6r europa (alde) och medlem av det europeiska partiet med samma namn. internationellt \u00e4r partiet medlem av liberala internationalen.\npartiet har en nomineringsgrupp i svenska kyrkan med partibeteckningen centerpartiet.\n\n\n== historia ==\n\ncenterpartiet \u00e4r ett av sveriges \u00e4ldsta partier och har sin historia i nordisk agrarianism. f\u00f6rberedelsearbetet f\u00f6r att starta ett bondeparti p\u00e5b\u00f6rjades 1908, men det var f\u00f6rst n\u00e4r carl berglund fr\u00e5n gimmene l\u00e4t publicera sitt upprop br\u00f6der l\u00e5tom oss enas! i sin nya tidning landsbygden som partiarbetet tog verklig fart. det \u00e4r d\u00e4rf\u00f6r som dagens centerparti r\u00e4knar dagen f\u00f6r publiceringen, den 1 december 1910 som sin f\u00f6delsedag.formellt bildades centerpartiet f\u00f6rst 1913 i falk\u00f6ping, d\u00e5 som bondef\u00f6rbundet. de gick samman med jordbrukarnas riksf\u00f6rbund 1921. partiet bildades som en sj\u00e4lvst\u00e4ndig och folklig politisk kraft inriktad p\u00e5 att f\u00f6ra landsbygdsbefolkningens talan. f\u00f6re partiets bildande var landsbygdsborna politiskt splittrade och missgynnade i m\u00e5nga avseenden. partiet var ett intresseparti f\u00f6r b\u00f6nderna och s\u00f6kte att p\u00e5 olika vis gynna denna grupp.  \n1933 antogs ett nytt partiprogram d\u00e4r det bland annat stadgades:\n\nsamma \u00e5r, 1933, kom partiet \u00f6verens med per albin hanssons socialdemokratiska regering om ett ekonomiskt krispaket, den s\u00e5 kallade \"kohandeln\". i utbyte mot prisregleringar p\u00e5 jordbruksvaror fick regeringen st\u00f6d f\u00f6r olika arbetsmarknads\u00e5tg\u00e4rder. 1936 kunde bondef\u00f6rbundet bilda en trem\u00e5nadersregering. efter andrakammarvalet 1936 ingick partiet i en koalitionsregering med socialdemokraterna. bondef\u00f6rbundets partiledare axel pehrsson-bramstorp blev jordbruksminister och partiet medverkade ocks\u00e5 i samlingsregeringen under andra v\u00e4rldskriget. n\u00e4r v\u00e4ljarst\u00f6det f\u00f6r socialdemokraterna sviktade n\u00e5gra \u00e5r efter andra v\u00e4rldskriget s\u00f6kte statsminister tage erlander st\u00f6d hos bondef\u00f6rbundet och ett regeringssamarbete kom till st\u00e5nd 1951 efter koreakrisens ekonomiska oroligheter. ett villkor f\u00f6r samarbetet var att socialdemokraterna lade socialiseringen \u00e5t sidan, som bondef\u00f6rbundets partiledare gunnar hedlund uttryckte det. hedlund blev inrikesminister, sam b. norup blev jordbruksminister, ivar persson i skabersj\u00f6 blev ecklesiastikminister och hjalmar nilson i sp\u00e5nstad blev konsultativt statsr\u00e5d med ansvar f\u00f6r v\u00e4gfr\u00e5gor.\n\nden f\u00f6rsta kvinnliga riksdagsledamoten f\u00f6r centerpartiet var gerda svensson som kom in i f\u00f6rsta kammaren 1945. 1969 kom de f\u00f6rsta tv\u00e5 centerkvinnorna in i andra kammaren, en av dem gunnel jon\u00e4ng. i atp-fr\u00e5gan formulerade bondef\u00f6rbundet/centerpartiet en egen linje: \"personliga frivilliglinjen\". det var den enda linje som \u00f6verl\u00e4mnade makten \u00f6ver pensionssparandet \u00e5t individerna. socialdemokraterna f\u00f6respr\u00e5kade en statskollektivistisk linje medan h\u00f6gern och folkpartiet f\u00f6respr\u00e5kade att arbetsmarknadens parter skulle avg\u00f6ra. pensionsfr\u00e5gan innebar att bondef\u00f6rbundet l\u00e4mnade regeringen 1957. partiet utvecklades fr\u00e5n ett intresseparti f\u00f6r landsbygden till ett id\u00e9buret med decentralisering och milj\u00f6fr\u00e5gor som ledstj\u00e4rna. partiledaren hedlund genomdrev namnbytet till f\u00f6rst centerpartiet bondef\u00f6rbundet och sedan enbart centerpartiet. i och med detta fj\u00e4rmade sig partiet fr\u00e5n socialdemokraterna. partibeteckningen var fram till omkring 1970 (cp) och d\u00e4refter enbart (c). enligt spr\u00e5kr\u00e5dets rekommendation skrivs numera partibeteckning (c) med stor bokstav.\n\ncenterpartiet och folkpartiet b\u00f6rjade 1962 att utveckla mittensamverkan, som kulminerade i ett f\u00f6rs\u00f6k till sammang\u00e5ende 1973. hedlunds tydliga opposition mot socialdemokraterna gav resultat och partiet v\u00e4xte i opinionen. hedlunds eftertr\u00e4dare thorbj\u00f6rn f\u00e4lldin kunde leda partiet till att bli det st\u00f6rsta borgerliga i valet 1973. f\u00e4lldin var tydlig motst\u00e5ndare till k\u00e4rnkraft men n\u00e4r han efter valet 1976 kunde bilda regering tillsammans med folkpartiet och moderaterna tvingades han g\u00e5 med p\u00e5 att ladda k\u00e4rnkraftreaktorn barseb\u00e4ck 2. oenigheten om k\u00e4rnkraften ledde till regeringens avg\u00e5ng h\u00f6sten 1978. efter valet 1979 fick f\u00e4lldin en ny chans att bilda en trepartiregering. k\u00e4rnkraftsfr\u00e5gan hade avf\u00f6rts genom k\u00e4rnkraftsomr\u00f6stningen men efter \"den underbara natten\" l\u00e4mnade moderaterna regeringen i maj 1981. f\u00e4lldin fick regera vidare tillsammans med folkpartiet och denna regering fick bland annat ta hand om en grundst\u00f6tt sovjetisk ub\u00e5t, u 137, i oktober 1981. efter valet 1982 befann sig partiet \u00e5ter i opposition. inf\u00f6r valet 1985 kr\u00e4vde centerpartiet s\u00e4nkt matmoms. partiet hade ocks\u00e5 ett tekniskt samarbete med kds och de tv\u00e5 partierna gick till val under namnet centern. valet gick dock d\u00e5ligt och kritiken riktades mot partiledaren f\u00e4lldin som valde att avg\u00e5. han eftertr\u00e4ddes av karin s\u00f6der, som blev sveriges f\u00f6rsta kvinnliga partiledare f\u00f6r ett riksdagsparti. hennes tid som partiledare blev dock kort och hon eftertr\u00e4ddes 1987 av olof johansson.\n\ncenterpartiet medverkade i carl bildts regering 1991\u20131994. som milj\u00f6minister hade johansson ansvaret f\u00f6r handl\u00e4ggningen av den d\u00e5 planerade \u00f6resundsf\u00f6rbindelsen. n\u00e4r regeringen i juni 1994 besl\u00f6t att ge sitt tillst\u00e5nd f\u00f6r projektet valde johansson att l\u00e4mna regeringen, men partiet kvarstod i koalitionen till slutet genom att \u00f6vriga centerstatsr\u00e5d stannade p\u00e5 sina poster. mellan 1995 och 1998 samarbetade centerpartiet med den socialdemokratiska regeringen f\u00f6r att genomf\u00f6ra vissa ekonomiska reformer samt reformer f\u00f6r att f\u00f6r\u00e4ndra sveriges f\u00f6rsvar. n\u00e4r johansson avgick sommaren 1998 eftertr\u00e4ddes han av lennart dal\u00e9us. vid valet 1998 fick centerpartiet ett st\u00f6d p\u00e5 drygt fem procent, det s\u00e4msta i partiets historia. i februari 2001 eftertr\u00e4ddes dal\u00e9us av maud olofsson. partiet medverkade i allians f\u00f6r sverige inf\u00f6r riksdagsvalet 2006 d\u00e5 de med 7,9 % av r\u00f6sterna blev sveriges tredje st\u00f6rsta parti och tillsammans med de tre andra partierna i alliansen lyckades genomf\u00f6ra ett regeringsskifte. den 3 mars 2006 lanserade maud olofsson f\u00f6rslaget ungdomsavtalet, som inneb\u00e4r att s\u00e4rskilda frivilliga avtal ska kunna g\u00e4lla f\u00f6r nyanst\u00e4llning av unga upp till 26 \u00e5r, d\u00e4r arbetsgivarna ges m\u00f6jlighet att s\u00e4ga upp ungdomar med omedelbar verkan under tv\u00e5 \u00e5r. f\u00f6rslaget inspirerades av det franska contrat nouvelle embauche (cne). osynliga partiet protesterade mot f\u00f6rslaget genom bland annat f\u00f6nsterkrossning och klotter. d\u00e5 olofsson inf\u00f6r partist\u00e4mman 2011 hade avb\u00f6jt omval valdes annie l\u00f6\u00f6f som ny partiledare f\u00f6r centerpartiet den 23 september 2011.\nefter riksdagsvalet 2014 blev partiet ett oppositionsparti mot regeringen l\u00f6fven i. riksdagsvalet 2018 ledde till en oklar parlamentarisk situation som i januari  2019 resulterade i ett samarbete mellan regeringen l\u00f6fven i best\u00e5ende av socialdemokraterna och milj\u00f6partiet som fick st\u00f6d av centerpartiet och liberalerna, vilket reglerades i januariavtalet.\n\n\n=== centerpartiets f\u00f6r\u00e4ndring i k\u00e4rnkraftsfr\u00e5gan ===\n\u00e5r 1973, ett \u00e5r efter att det f\u00f6rsta svenska k\u00e4rnkraftverket i oskarshamns kommun stod klart, v\u00e4ckte centerpartisten birgitta hambraeus k\u00e4rnkraftsfr\u00e5gan i en motion vid partiets riksst\u00e4mma. hon fick st\u00f6d av den k\u00e4rnkraftsskeptiske nobelpristagaren i fysik, hannes alfv\u00e9n, som ocks\u00e5 deltog vid st\u00e4mman. motst\u00e5ndet mot k\u00e4rnkraft kom sedan att bli viktigt f\u00f6r centerpartiet. i folkomr\u00f6stningen 1980 tog centerpartiet st\u00e4llning f\u00f6r linje 3, det vill s\u00e4ga man f\u00f6respr\u00e5kade fullst\u00e4ndig avveckling av den svenska k\u00e4rnkraften inom tio \u00e5r. det fanns l\u00e4nge en samsyn inom partiet kring k\u00e4rnkraftspolitiken.centerpartiet argumenterar under 2000-talet fortfarande mot k\u00e4rnkraften som energik\u00e4lla. k\u00e4rnkraften beskrivs som en l\u00e5ngsiktigt oh\u00e5llbar energik\u00e4lla med ofr\u00e5nkomliga risker f\u00f6r s\u00e4kerhetsproblem. centerpartiet \u00e4r emot svensk uranbrytning och beskriver problemet med slutf\u00f6rvaring av k\u00e4rnavfall. d\u00e4remot har kravet p\u00e5 en k\u00e4rnkraftsavveckling strukits. k\u00e4rnkraften ger, enligt centerpartiet, en stabil energif\u00f6rs\u00f6rjning och b\u00f6r d\u00e4rf\u00f6r finnas kvar i den svenska energif\u00f6rs\u00f6rjningen, tills det att den kan ers\u00e4ttas med andra energislag. centerpartiet anser att det \u00e4r efterstr\u00e4vansv\u00e4rt att samarbete finns med andra partier i just energifr\u00e5gor.centerpartiets ungdomsf\u00f6rbund har varit en p\u00e5drivare bakom f\u00f6r\u00e4ndringen. centerkvinnorna, som tidigare s\u00e5g k\u00e4rnkraftsmotst\u00e5ndet som en kvinno- och fredsfr\u00e5ga, har d\u00e4remot inte drivit k\u00e4rnkraftsfr\u00e5gan under 2000-talet. intern kritik mot f\u00f6r\u00e4ndringen finns i centerr\u00f6relsen, tydligast artikulerad av riksdagsledamoten solveig ternstr\u00f6m som \u00e5r 2010 l\u00e4mnade partiet i protest. centerpartiets f\u00f6r\u00e4ndring i k\u00e4rnkraftsfr\u00e5gan har bidragit till att en tung politisk fr\u00e5ga, som tidigare splittrat borgerliga koalitionsregeringar, f\u00f6rsvann. centerpartiet r\u00f6stade 2010 f\u00f6r en lag\u00e4ndring som m\u00f6jligg\u00f6r att gamla k\u00e4rnkraftsreaktorer ers\u00e4tts med nya.\n\n\n== verksamhet ==\ncenterpartiet har ett starkt lokalt st\u00f6d i m\u00e5nga glesbygdsomr\u00e5den och driver p\u00e5 central niv\u00e5 fr\u00e5gan om decentralisering. partiets ungdomsf\u00f6rbund heter centerpartiets ungdomsf\u00f6rbund (cuf) studentf\u00f6rbundet heter centerstudenter (tidigare chf), kvinnof\u00f6rbundet centerkvinnorna (ck) och hbt-sammanslutningen heter centerpartiets hbt-n\u00e4tverk.\ni europaparlamentet ingick partiet 1995\u20132004 i den liberala gruppen europeiska liberala, demokratiska och reformistiska partiets grupp (eldr) och fr\u00e5n 2004 i den utvidgade gruppen alliansen liberaler och demokrater f\u00f6r europa (alde).\n\npartiledare: muharrem demirok  (sedan 2023)\nf\u00f6rste vice partiledare: linda modig (sedan 2021)\nandre vice partiledare: martin \u00e5dahl (sedan 2021)\npartisekreterare: karin ernlund (sedan 6 mars 2023)\ngruppledare f\u00f6r riksdagsgruppen: daniel b\u00e4ckstr\u00f6m (sedan 2022)\nantal riksdagsledam\u00f6ter efter valet 2022: 24\n\n\n=== finansiering ===\ncenterpartiet \u00e4ger randello invest ab som \u00e4r ett kapitalf\u00f6rvaltningsbolag. bolagets grundarkapital kom fr\u00e5n f\u00f6rs\u00e4ljningen av centerpressen och var d\u00e5 ca 1,8 miljarder kronor. 2009 tj\u00e4nade randello invest ab 123 miljoner, varav 110 l\u00e4mnades till centerpartiet. d\u00e4rut\u00f6ver fick centerpartiet statsbidrag om ca 40 miljoner.se \u00e4ven: centerpartiets redovisning\n\n\n=== medlemskap ===\ncenterpartiet \u00e4r en del av centerr\u00f6relsen. centerr\u00f6relsen best\u00e5r av fyra organisationer, ut\u00f6ver centerpartiet \u00e4r centerkvinnorna, centerpartiets ungdomsf\u00f6rbund (cuf) och centerstudenter (cs) med. medlemskap i n\u00e5gon av de \u00f6vriga organisationerna i centerr\u00f6relsen medf\u00f6r medlemsr\u00e4ttigheter i centerpartiet. centerpartiets medlemstal uppgick 2017 till 29 107 medlemmar, en \u00f6kning med 1 551 fr\u00e5n 2016. hela centerr\u00f6relsen samlade 39 491 medlemskap \u00e5r 2017, \u00e4ven detta en \u00f6kning fr\u00e5n f\u00f6reg\u00e5ende \u00e5r med 1 122.\n\n\n== i regeringsst\u00e4llning ==\ncenterpartiet har varit i regeringsst\u00e4llning nio g\u00e5nger sedan partiets bildande. av dessa har fyra regeringar letts av centerpartistiska statsministrar, tre av socialdemokratiska statsministrar och tv\u00e5 av moderata statsministrar. centerpartiet \u00e4r det parti efter socialdemokraterna som varit i regeringsst\u00e4llning flest antal \u00e5r.\n\n\n=== reformer centerpartiet varit med och genomf\u00f6rt ===\nsamk\u00f6nade \u00e4ktenskap\ninf\u00f6randet av s\u00e4rbeskattning, ist\u00e4llet f\u00f6r sambeskattning\ninf\u00f6rande av barnbidrag\nnio\u00e5rig enhetsskola, (grundskola)\ns\u00e4nkt pensions\u00e5lder, 65 \u00e5r\nkognatisk tronf\u00f6ljd\ninf\u00f6randet av en ny l\u00e4rlingsanst\u00e4llnings-reform\ninf\u00f6rt rut- och rot-avdrag\nfem stycken jobbskatteavdrag\ninf\u00f6randet av en j\u00e4mst\u00e4lldhetsbonus\nbredbandssatsning p\u00e5 landsbygden\nliberaliseringen av alkohollagen\ns\u00e4nkt restaurangmoms fr\u00e5n 25 till 12 procent.\navskaffandet av k\u00e5robligatoriet\navskaffandet av apoteksmonopolet\ns\u00e4nkt bolagsskatt\n\n\n== partiledare och partiordf\u00f6rande ==\n\n\n== partisekreterare ==\n\n\n== k\u00e4nda centerpartister ==\n\naxel pehrsson-bramstorp, f.d. partiledare och statsminister\nthorbj\u00f6rn f\u00e4lldin, f.d. partiledare och statsminister\nkarin s\u00f6der, f.d. partiledare och den f\u00f6rsta kvinnliga partiledaren f\u00f6r ett riksdagsparti, utrikesminister och socialminister\nanders flanking, riksdagsledamot, f.d. partisekreterare i centerpartiet, landsh\u00f6vding\nlena ek, f.d. milj\u00f6minister, f.d. eu-parlamentariker\nfredrick federley, f.d. f\u00f6rbundsordf\u00f6rande i cuf och riksdagsledamot, eu-parlamentariker\nandreas carlgren, f.d. milj\u00f6minister\nanders ljunggren, f.d. f\u00f6rbundsordf\u00f6rande i cuf\nkarl erik olsson, f.d. jordbruksminister, f.d. eu-parlamentariker\nhans lindqvist, f.d. eu-parlamentariker\neskil erlandsson, f.d. landsbygdsminister\nmichael arthursson, f.d.partisekreterare\nanna-karin hatt, f.d. it- och energiminister\nmaud olofsson, f.d. partiledare, n\u00e4ringsminister och vice statsminister\nannie l\u00f6\u00f6f, f.d. partiledare, n\u00e4rings- och regionminister\n\n\n== lokalavdelningar ==\ncenterpartiet \u00e4r geografiskt indelat i distrikt, vilka motsvarar ett l\u00e4n och/eller en riksdagsvalkrets. distriktsindelningen best\u00e4ms av partistyrelsen. distrikten best\u00e5r i sin tur av centerkretsar, vilka motsvarar kommunernas geografiska omr\u00e5de.\n\n\n== valresultat ==\n\n\n=== resultat i riksdagsval per l\u00e4n ===\n\n\n=== resultat i riksdagsval per kommun ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== centerpartistiska och liberala ledarsidor ==\nunder m\u00e5nga \u00e5r drev centerpartiet ett stort antal lokala dagstidningar, via mediabolaget centertidningar. bolaget s\u00e5ldes dock 2005 till mittmedia f\u00f6r summan 1,815 miljarder kronor och markerade d\u00e4rmed slutet p\u00e5 den svenska parti\u00e4gda dagspressen. idag \u00e4ger centerpartiet endast sin medlemstidning, tidningen c.\n\n\n== se \u00e4ven ==\ncenterkvinnorna\ncenterpartiets historia\ncenterpartiets ungdomsf\u00f6rbund\ncenterstudenter\ncenterpartiets hbt-n\u00e4tverk\neu-kritiska centern\u00e4tverket\ncentern i finland, finl\u00e4ndskt parti\nsenterpartiet, norskt parti\n\u00e5l\u00e4ndsk center, \u00e5l\u00e4ndskt parti\n\n\n== referenser ==\n\n\n=== noter ===\n\n\n=== k\u00e4llor ===\ncenterpartiets historia [1]\n\n\n== externa l\u00e4nkar ==\n wikimedia commons har media som r\u00f6r centerpartiet.\nofficiell webbplats"