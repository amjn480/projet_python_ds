"x61, som \u00e4r en variant av alstom coradia nordic, \u00e4r ett motorvagnst\u00e5g tillverkat av alstom. t\u00e5get \u00e4r en f\u00f6rkortad variant av t\u00e5gtypen x60, som har levererats i stort antal till stockholmsregionen. t\u00e5gs\u00e4ttet best\u00e5r av fyra fast sammansatta vagnkorgar och \u00e4r totalt 74,3 meter l\u00e5ngt (motsvarar ungef\u00e4r tre konventionella personvagnar). t\u00e5gen tillverkas i salzgitter i tyskland, med en del av monteringen och testningen i v\u00e4ster\u00e5s.\n\n\n== trafikstart ==\nsk\u00e5netrafiken var den f\u00f6rsta trafikhuvudmannen som tog emot de nya motorvagnarna och sedan september 2013 k\u00f6rs samtliga avg\u00e5ngar med x61, varav vissa med dubbel- eller trippelkopplade enheter.\n\n\n== trafikf\u00f6retag med x61 ==\n\n\n=== sk\u00e5netrafiken ===\nx61-t\u00e5gen \u00e4r best\u00e4llda av den regionala operat\u00f6ren sk\u00e5netrafiken f\u00f6r att anv\u00e4ndas f\u00f6r p\u00e5gat\u00e5gen-trafiken i sk\u00e5ne. vagnarna har bredare s\u00e4ten (endast 2 + 2 s\u00e4ten i bredd, till skillnad mot x60 som har 2+3), anpassat f\u00f6r regionala t\u00e5g. x61 har dessutom toalett, vilket x60 i stockholmsregionen saknar. stolavst\u00e5ndet \u00e4r 77,5 cm. de x11-t\u00e5g fr\u00e5n asea som tidigare anv\u00e4ndes p\u00e5 dessa str\u00e4ckor hade 2 + 3 s\u00e4ten i bredd. \nde 49 f\u00f6rsta best\u00e4lldes f\u00f6r 2,34 miljarder kronor (motsv. 48 mkr per t\u00e5gs\u00e4tt). sk\u00e5netrafiken har \u00e4ven optioner f\u00f6r ytterligare 59 t\u00e5gs\u00e4tt ut\u00f6ver de 49 till ett v\u00e4rde av ca 2,4 miljarder kronor, varav 20 st best\u00e4lldes november 2011. ytterligare 30 best\u00e4lldes februari 2015 f\u00f6r leverans 2018. de sista 19 t\u00e5gs\u00e4tten levererades i januari 2019, s\u00e5 totalt har sk\u00e5netrafiken 99 stycken t\u00e5gs\u00e4tt.\nfr\u00e5n b\u00f6rjan var planerna att de f\u00f6rsta t\u00e5gen skulle s\u00e4ttas i trafik i b\u00f6rjan av december 2009, men blev f\u00f6rsenade p\u00e5 grund av bland annat kr\u00e5nglande d\u00f6rrar och toaletter. t\u00e5get provk\u00f6rdes i sverige fr\u00e5n mars 2010, och de f\u00f6rsta t\u00e5gen b\u00f6rjade k\u00f6ras f\u00f6r sk\u00e5netrafiken den 16 augusti 2010. fr\u00e5n den 1 september 2010 ut\u00f6kades avg\u00e5ngarna och utbildningen av lokf\u00f6rare och t\u00e5gv\u00e4rdar, som d\u00e5 skedde i trafik.\n\n\n=== \u00f6stg\u00f6tatrafiken ===\n\u00f6stg\u00f6tatrafiken ersatte 2015 alla sina x14 fr\u00e5n asea med x61 och hade 2019 totalt 18 stycken enheter av vilka de f\u00f6rsta sattes i pendelt\u00e5gstrafik 2010. t\u00e5gen trafikerar stambanan norrk\u00f6ping-link\u00f6ping-mj\u00f6lby-tran\u00e5s samt norrk\u00f6ping-link\u00f6ping-mj\u00f6lby-motala.\n\u00f6stg\u00f6tatrafiken best\u00e4llde f\u00f6rst fem stycken 2008 och sedan ytterligare \u00e5tta x61-t\u00e5g 2012 med levererans 2015. ytterligare tre t\u00e5g best\u00e4lldes 2017 f\u00f6r leverans 2019.\n\n\n=== j\u00f6nk\u00f6pings l\u00e4nstrafik ===\nj\u00f6nk\u00f6pings l\u00e4nstrafik ab tecknade 2008 avtal med alstom om tv\u00e5 st x61-t\u00e5g f\u00f6r 12 miljoner euro med leverans 2010. t\u00e5gen var t\u00e4nkta att samk\u00f6ras p\u00e5 str\u00e4ckan norrk\u00f6ping-j\u00f6nk\u00f6ping tillsammans med \u00f6stg\u00f6tatrafikens x61:or och var d\u00e4rf\u00f6r identiska. som en konsekvens av samtrafiken tog \u00f6stg\u00f6tapendelns operat\u00f6r \u00f6ver str\u00e4ckan tran\u00e5s-j\u00f6nk\u00f6ping i slutet av 2010 och k\u00f6rde genomg\u00e5ende trafik fram till juni 2015 n\u00e4r avtalet avslutades och l\u00e4nstrafiken i j\u00f6nk\u00f6ping sj\u00e4lva b\u00f6rjade trafikera str\u00e4ckan tran\u00e5s - n\u00e4ssj\u00f6 - j\u00f6nk\u00f6ping. 2015 gjordes en bytesaff\u00e4r med \u00f6stg\u00f6tatrafiken som med fyra av sina x14 som betalning k\u00f6pte b\u00e5da enheterna.\n\n\n=== norrt\u00e5g (x62) ===\n\nnorrt\u00e5g ab som \u00e4gs av norrlandsl\u00e4nen (utom g\u00e4vleborg), best\u00e4llde i oktober 2008 elva t\u00e5gs\u00e4tt via transitio, f\u00f6r leverans h\u00f6sten 2010.\n\n\n=== v\u00e4sttrafik ===\nv\u00e4sttrafik best\u00e4llde i december 2008 11 st x61 (via transitio), ytterligare 11 st best\u00e4lldes i oktober 2010. de anv\u00e4nds f\u00f6r v\u00e4stt\u00e5gen och de f\u00f6rsta sattes i trafik 15 oktober 2012. t\u00e5gen har nummer 401-422, och den sista enheten, 422, sattes i trafik vintern 2013/2014. man har dock option p\u00e5 ytterligare 11 st. de har 2+2 s\u00e4ten i bredd, medan de x11-t\u00e5g som anv\u00e4nds p\u00e5 dessa str\u00e4ckor har 2+3 s\u00e4ten i bredd.\n\n\n=== transitio ===\ntransitio, som \u00e4gs av de flesta av sveriges trafikhuvudm\u00e4n, best\u00e4llde i december 2008 23 st t\u00e5g till ett v\u00e4rde av 148 miljoner euro. av dessa levererades 11 stycken till norrt\u00e5g ab och 11 stycken till v\u00e4sttrafik ab, med start h\u00f6sten 2010. ett t\u00e5g beh\u00f6lls av transitio som reserv vid fordonsfel.\n\n\n== \u00f6versikt ==\n\n\n== j\u00e4mf\u00f6relse x11 och x61 ==\n\n\n== k\u00e4llor ==\n\n\n=== noter ===\n\n\n== externa l\u00e4nkar ==\n\u00f6stg\u00f6tatrafikens x61a - bild\nfoto\nfoto\nfoto\nx61/x62 j\u00e4rnv\u00e4g.net"