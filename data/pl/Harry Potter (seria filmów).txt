"harry potter \u2013 seria o\u015bmiu brytyjsko-ameryka\u0144skich film\u00f3w fantasy z lat 2001\u20132011, produkowanych i dystrybuowanych przez wytw\u00f3rni\u0119 warner bros. pictures. cykl stanowi adaptacj\u0119 serii siedmiu powie\u015bci pod tym samym tytu\u0142em autorstwa brytyjskiej pisarki j.k. rowling (si\u00f3dma ksi\u0105\u017cka zosta\u0142a zekranizowana w dw\u00f3ch filmach). seria jest cz\u0119\u015bci\u0105 franczyzy medialnej wizarding world, stworzonej na podstawie tw\u00f3rczo\u015bci rowling. fabu\u0142a film\u00f3w jest osadzona w \u015bwiecie magii, a jego g\u0142\u00f3wnymi bohaterami s\u0105 nastoletni uczniowie szko\u0142y magii i czarodziejstwa w hogwarcie: harry potter, ron weasley i hermiona granger. najwa\u017cniejszym w\u0105tkiem jest walka spo\u0142eczno\u015bci czarodziejskiej z czarnoksi\u0119\u017cnikiem lordem voldemortem.\nproducentem ca\u0142ej serii jest david heyman. filmy zosta\u0142y wyre\u017cyserowane przez: chrisa columbusa (dwie pierwsze cz\u0119\u015bci), alfonso cuar\u00f3na (cz\u0119\u015b\u0107 trzecia), mike\u2019a newella (cz\u0119\u015b\u0107 czwarta) i davida yatesa (cztery ostatnie cz\u0119\u015bci). autorem siedmiu scenariuszy jest steve kloves, kt\u00f3ry przy pi\u0105tym filmie zosta\u0142 zast\u0105piony przez michaela goldenberga. w g\u0142\u00f3wne role wcielili si\u0119 daniel radcliffe, rupert grint i emma watson.\n\n\n== lista film\u00f3w ==\n\n\n== streszczenie fabu\u0142y ==\n\n\n=== harry potter i kamie\u0144 filozoficzny ===\nharry potter, osierocony w okresie niemowl\u0119cym przez rodzic\u00f3w, jest wychowywany przez spokrewnion\u0105 rodzin\u0119 dursley\u00f3w. w dniu jedenastych urodzin dowiaduje si\u0119, \u017ce jest czarodziejem, a maj\u0105c rok prze\u017cy\u0142 mordercze zakl\u0119cie czarnoksi\u0119\u017cnika lorda voldemorta, kt\u00f3ry uprzednio zabi\u0142 jego rodzic\u00f3w. od tej pory voldemort znikn\u0105\u0142, a harry sta\u0142 si\u0119 w \u015bwiecie magii symbolem pokonania go. we wrze\u015bniu ch\u0142opiec rozpoczyna nauk\u0119 w szkole magii i czarodziejstwa w hogwarcie, gdzie zaprzyja\u017ania si\u0119 z ronem weasleyem i hermion\u0105 granger. bohaterowie powstrzymuj\u0105 op\u0119tanego przez voldemorta nauczyciela, kwiryniusza quirrella, przed wykradni\u0119ciem ukrytego w szkole i zapewniaj\u0105cego d\u0142ugowieczno\u015b\u0107 kamienia filozoficznego.\n\n\n=== harry potter i komnata tajemnic ===\nbohaterowie powracaj\u0105 do hogwartu na drugi rok nauki. mieszka\u0144cy zamku w tajemniczych okoliczno\u015bciach s\u0105 petryfikowani. wed\u0142ug pog\u0142oski odpowiedzialno\u015b\u0107 za ataki ponosi ukryty w umiejscowionej w szkole legendarnej komnacie tajemnic stw\u00f3r \u2013 bazyliszek. harry\u2019emu udaje si\u0119 dosta\u0107 do komnaty, pokona\u0107 sterowanego przez wspomnienie nastoletniego voldemorta bazyliszka oraz uwolni\u0107 uprowadzon\u0105 i przetrzymywan\u0105 tam siostr\u0119 rona, ginny.\n\n\n=== harry potter i wi\u0119zie\u0144 azkabanu ===\nw spo\u0142eczno\u015bci magicznej wybucha skandal zwi\u0105zany z ucieczk\u0105 syriusza blacka z wi\u0119zienia w azkabanie. harry dowiaduje si\u0119, \u017ce black przyja\u017ani\u0142 si\u0119 z jego rodzicami, jednak zdradzi\u0142 voldemortowi miejsce ich pobytu, a nast\u0119pnie dokona\u0142 masowego morderstwa. gdy harry, ron i hermiona go spotykaj\u0105, bohater okazuje si\u0119 by\u0107 nies\u0142usznie oskar\u017cony o czyny, kt\u00f3rych dokona\u0142 inny przyjaciel potter\u00f3w, peter pettigrew.\n\n\n=== harry potter i czara ognia ===\nw hogwarcie organizowany jest turniej tr\u00f3jmagiczny, w kt\u00f3rym ma rywalizowa\u0107 ze sob\u0105 tr\u00f3jka uczni\u00f3w r\u00f3\u017cnych szk\u00f3\u0142 magicznych. czara ognia wybiera dw\u00f3ch reprezentant\u00f3w hogwartu, w tym harry\u2019ego, kt\u00f3ry nie zg\u0142osi\u0142 swojej kandydatury. podczas ostatniego zadania turnieju bohater przenosi si\u0119 na cmentarz, gdzie pettigrew wykorzystuje jego krew do przywr\u00f3cenia voldemortowi cia\u0142a i pe\u0142nej mocy magicznej. czarnoksi\u0119\u017cnik usi\u0142uje zabi\u0107 harry\u2019ego, kt\u00f3remu udaje si\u0119 powr\u00f3ci\u0107 do hogwartu i wygra\u0107 turniej.\n\n\n=== harry potter i zakon feniksa ===\ndyrektor hogwartu, albus dumbledore, wznawia zakon feniksa \u2013 tajn\u0105 organizacj\u0119 przeciwdzia\u0142aj\u0105c\u0105 voldemortowi i jego poplecznikom, \u015bmiercio\u017cercom. ministerstwo magii zarzuca harry\u2019emu i dumbledore\u2019owi, \u017ce k\u0142ami\u0105 w sprawie powrotu czarnoksi\u0119\u017cnika. nastawiona do nich wrogo pracownica ministerstwa, dolores umbridge, zaczyna naucza\u0107 w hogwarcie. tymczasem harry\u2019ego prze\u015bladuj\u0105 wizje, w kt\u00f3rych voldemort pragnie wykra\u015b\u0107 ukryt\u0105 w ministerstwie bro\u0144. okazuje si\u0119 ni\u0105 by\u0107 przepowiednia o tym, \u017ce spo\u015br\u00f3d nich dw\u00f3ch jeden zabije drugiego. kula z przepowiedni\u0105 zostaje zniszczona podczas walki harry\u2019ego, jego przyjaci\u00f3\u0142 i zakonu feniksa przeciwko voldemortowi i \u015bmiercio\u017cercom w gmachu ministerstwa. po tym, jak pracownicy ministerstwa widz\u0105 voldemorta, spo\u0142eczno\u015b\u0107 czarodziejska oficjalnie uznaje jego powr\u00f3t.\n\n\n=== harry potter i ksi\u0105\u017c\u0119 p\u00f3\u0142krwi ===\npodczas sz\u00f3stego roku nauki w hogwarcie harry rozpoczyna zwi\u0105zek z ginny i poznaje z dumbledore\u2019em przesz\u0142o\u015b\u0107 voldemorta. bohaterowie odkrywaj\u0105, \u017ce czarnoksi\u0119\u017cnik wydzieli\u0142 siedem fragment\u00f3w swojej duszy i umie\u015bci\u0142 je w horkruksach, kt\u00f3rych zniszczenie jest warunkiem koniecznym pokonania go. pod koniec roku szkolnego dumbledore zostaje zamordowany przez nauczyciela severusa snape\u2019a, kt\u00f3ry okazuje si\u0119 by\u0107 tytu\u0142owym ksi\u0119ciem p\u00f3\u0142krwi.\n\n\n=== harry potter i insygnia \u015bmierci: cz\u0119\u015b\u0107 i ===\nvoldemort i \u015bmiercio\u017cercy przejmuj\u0105 w\u0142adz\u0119 w ministerstwie magii. harry, ron i hermiona nie wracaj\u0105 do hogwartu na si\u00f3dmy rok nauki. przez miesi\u0105ce \u017cyj\u0105 w ukryciu, przemieszczaj\u0105c si\u0119 i poszukuj\u0105c horkruks\u00f3w. odkrywaj\u0105 ponadto, \u017ce voldemort poszukuje legendarnych insygni\u00f3w \u015bmierci, daj\u0105cych posiadaczowi moc pokonania \u015bmierci.\n\n\n=== harry potter i insygnia \u015bmierci: cz\u0119\u015b\u0107 ii ===\nharry, ron i hermiona udaj\u0105 si\u0119 do hogwartu, gdzie ukryty jest jeden z horkruks\u00f3w. na terenie zamku dochodzi do ca\u0142onocnej bitwy mi\u0119dzy voldemortem i \u015bmiercio\u017cercami a ich przeciwnikami. bohaterom ostatecznie udaje si\u0119 zniszczy\u0107 wszystkie horkruksy. w mi\u0119dzyczasie potter odkrywa, \u017ce sam jest horkruksem oraz zmar\u0142y snape by\u0142 po stronie zakonu feniksa i go chroni\u0142 przed \u015bmiercio\u017cercami. os\u0142abiony i pokonany po zniszczeniu horkruks\u00f3w voldemort umiera.\n\n\n== obsada ==\nlista przedstawia g\u0142\u00f3wn\u0105 obsad\u0119 film\u00f3w, wymienion\u0105 na pocz\u0105tku napis\u00f3w ko\u0144cowych, wraz z numerami film\u00f3w, w kt\u00f3rych dani aktorzy wyst\u0105pili.\n\n\n== geneza ==\n\nw 1997 roku angielski producent filmowy david heyman, stoj\u0105cy na czele wytw\u00f3rni heyday films, poszukiwa\u0142 ksi\u0105\u017cki dzieci\u0119cej do zekranizowania. jego pierwszym wyborem by\u0142a powie\u015b\u0107 the ogre downstairs diany wynne jones, jednak ten pomys\u0142 upad\u0142. do biura wytw\u00f3rni trafi\u0142a kopia powie\u015bci harry potter i kamie\u0144 filozoficzny j.k. rowling. cho\u0107 pocz\u0105tkowo wyl\u0105dowa\u0142a w szufladzie materia\u0142\u00f3w o niskim priorytecie, zosta\u0142a odkryta przez sekretark\u0119, kt\u00f3ra poleci\u0142a j\u0105 heymanowi. ten, mimo niech\u0119ci do samego tytu\u0142u, by\u0142 pod wra\u017ceniem ksi\u0105\u017cki. poleci\u0142 j\u0105 swojemu przyjacielowi z dzieci\u0144stwa, lionelowi wigramowi, kt\u00f3ry zosta\u0142 w\u0142a\u015bnie zatrudniony w wytw\u00f3rni warner bros. pictures w los angeles. wigram, podobnie jak heyman, by\u0142 zachwycony powie\u015bci\u0105 i por\u00f3wnywa\u0142 j\u0105 do klasyk\u00f3w fantasy ze swojego dzieci\u0144stwa, takich jak czarnoksi\u0119\u017cnik z krainy oz czy charlie i fabryka czekolady. nie by\u0142 jednak przekonany, czy warner bros. b\u0119dzie chcia\u0142 podj\u0105\u0107 si\u0119 produkcji ze wzgl\u0119du na angielski charakter ksi\u0105\u017cki oraz fakt, \u017ce fantasy wysz\u0142o z mody. wytw\u00f3rnia wyrazi\u0142a jednak zainteresowanie rozpocz\u0119ciem procesu adaptacji. pocz\u0105tkowo rowling nie chcia\u0142a wyrazi\u0107 zgody na ekranizacj\u0119 harry\u2019ego pottera, gdy\u017c obawia\u0142a si\u0119 utraty praw do stworzonych przez siebie postaci. pisarka wyzna\u0142a, \u017ce odm\u00f3wi\u0142a wielu osobom, nawet po propozycji wi\u0119kszej zap\u0142aty ze strony warner bros. w ko\u0144cu zgodzi\u0142a si\u0119, gdy dosta\u0142a gwarancj\u0119, \u017ce nie b\u0119d\u0105 powstawa\u0142y nieautoryzowane przez ni\u0105 filmy. ponadto pisarka zastrzeg\u0142a, \u017ce obsada ma si\u0119 sk\u0142ada\u0107 z brytyjczyk\u00f3w, z ewentualnymi wyj\u0105tkami na rzecz irlandczyk\u00f3w. w pa\u017adzierniku 1998 roku wytw\u00f3rnia sfinalizowa\u0142a zakup praw do ekranizacji pierwszych czterech powie\u015bci z serii. wed\u0142ug nieoficjalnych doniesie\u0144 medialnych, rowling zarobi\u0142a na kontrakcie milion funt\u00f3w brytyjskich.\n\n\n== produkcja ==\nprodukcja serii filmowej harry potter odbywa\u0142a si\u0119 w latach 2000\u20132011. wszystkie filmy wyprodukowa\u0142o studio warner bros. pictures wraz z heyday films, a ich g\u0142\u00f3wnym producentem by\u0142 david heyman. pierwsze trzy cz\u0119\u015bci wsp\u00f3\u0142produkowa\u0142o studio 1492 pictures, kt\u00f3rego wsp\u00f3\u0142za\u0142o\u017cycielem by\u0142 re\u017cyser dw\u00f3ch pierwszych film\u00f3w, chris columbus. cho\u0107 columbus nie podj\u0105\u0142 si\u0119 re\u017cyserii trzeciej cz\u0119\u015bci, pracowa\u0142 nad ni\u0105 jako producent. dodatkowo trzeci film wyprodukowa\u0142 mark radcliffe. drugim (obok heymana) producentem czterech ostatnich cz\u0119\u015bci by\u0142 david barron, kt\u00f3ry wcze\u015bniej pracowa\u0142 nad drugim i czwartym filmem jako producent wykonawczy. dodatkowo trzecim producentem dw\u00f3ch ostatnich cz\u0119\u015bci by\u0142a j.k. rowling.\npocz\u0105tkowy plan zak\u0142ada\u0142 nakr\u0119cenie siedmiu film\u00f3w, po jednym na podstawie ka\u017cdej z powie\u015bci rowling. podczas przygotowa\u0144 do ekranizacji czwartego tomu, harry\u2019ego pottera i czary ognia, studio warner bros. rozwa\u017ca\u0142o adaptacj\u0119 go w dw\u00f3ch filmach ze wzgl\u0119du na znacznie wi\u0119ksz\u0105 ni\u017c w poprzednich cz\u0119\u015bciach obj\u0119to\u015b\u0107 powie\u015bci. pomys\u0142 nie zosta\u0142 zrealizowany, ale powr\u00f3ci\u0142 przy si\u00f3dmej i ostatniej ksi\u0105\u017cce, harrym potterze i insygniach \u015bmierci. w marcu 2008 roku studio warner bros. og\u0142osi\u0142o, \u017ce zostanie ona zekranizowana w dw\u00f3ch filmach, uzasadniaj\u0105c decyzj\u0119 brakiem mo\u017cliwo\u015bci zawarcia ca\u0142ej istotnej fabu\u0142y powie\u015bci w jednej cz\u0119\u015bci. rowling zaaprobowa\u0142a ten pomys\u0142.\n\n\n=== re\u017cyseria ===\n\npierwszym re\u017cyserem, kt\u00f3ry zg\u0142osi\u0142 swoj\u0105 kandydatur\u0119 do pracy nad harrym potterem i kamieniem filozoficznym, by\u0142 brad silberling. nast\u0119pnie zainteresowanie projektem wyrazi\u0142 steven spielberg. zainspirowany sukcesami studia pixar spielberg chcia\u0142, by ekranizacje harry\u2019ego pottera by\u0142y animowane i by w jednym filmie znalaz\u0142y si\u0119 elementy kilku powie\u015bci. nale\u017c\u0105ca do niego wytw\u00f3rnia dreamworks animation zaproponowa\u0142a warner bros. wsp\u00f3\u0142prac\u0119. oba postulowane przez spielberga pomys\u0142y nie podoba\u0142y si\u0119 alanowi f. hornowi, dyrektorowi operacyjnemu warner bros. ponadto zachwycony filmem sz\u00f3sty zmys\u0142 spielberg typowa\u0142 haleya joela osmenta do roli harry\u2019ego, co sta\u0142o w sprzeczno\u015bci z wymogiem wy\u0142\u0105cznie brytyjskich aktor\u00f3w. cho\u0107 spielberg pracowa\u0142 ze scenarzyst\u0105 stevem klovesem przez oko\u0142o p\u00f3\u0142 roku, ostatecznie zrezygnowa\u0142 z projektu, co og\u0142osi\u0142 publicznie w lutym 2000 roku. re\u017cyser przyzna\u0142, \u017ce cho\u0107 spodziewa\u0142 si\u0119, \u017ce seria b\u0119dzie fenomenem komercyjnym, nie by\u0142 zainteresowany kr\u0119ceniem film\u00f3w dla takich cel\u00f3w, o ile go nie poruszaj\u0105. skomentowa\u0142 ponadto: \u201ecelowo nie nakr\u0119ci\u0142em harry\u2019ego pottera, bo jak dla mnie to by\u0142o jak strzelanie do kaczek w beczce, jak wsad. chodzi\u0142o o to, by wyp\u0142aci\u0107 miliard dolar\u00f3w i wp\u0142aci\u0107 je na swoje w\u0142asne konto. nie ma w tym \u017cadnego wyzwania\u201d.\npo rezygnacji spielberga studio warner bros. prowadzi\u0142a rozmowy w sprawie re\u017cyserii z silberlingem, chrisem columbusem, robem reinerem, wolfgangiem petersenem, alanem parkerem, terrym gilliamem, ivanem reitmanem, jonathanem demmem, mikiem newellem, timem robbinsem, peterem weirem i m. nightem shyamalanem. heyman osobi\u015bcie skontaktowa\u0142 si\u0119 z newellem, kt\u00f3ry odrzuci\u0142 ofert\u0119. shyamalan i petersen byli zaj\u0119ci innymi projektami, za\u015b reiner zrezygnowa\u0142 z przyczyn politycznych. na ostateczn\u0105 list\u0119 kandydat\u00f3w wytw\u00f3rni dostali si\u0119 silberling, columbus, parker i gilliam. rowling i heyman preferowali gilliama ze wzgl\u0119du na jego humor, \u201eodrobin\u0119 szale\u0144stwa, wra\u017cliwo\u015b\u0107 i dotychczasowe wyprawy w krain\u0119 fantazji\u201d, jednak horn nie by\u0142 przekonany, czy mo\u017ce powierzy\u0107 harry\u2019ego pottera komu\u015b tak nieprzewidywalnemu. 28 marca 2000 roku studio warner bros. zatrudni\u0142o columbusa, uzasadniaj\u0105c to jego do\u015bwiadczeniem w kinie familijnym (jak kevin sam w domu czy pani doubtfire) i pracy z dzie\u0107mi na planie. podczas przes\u0142uchania w sprawie zatrudnienia columbus przedstawi\u0142 swoj\u0105 wizj\u0119 artystyczn\u0105 filmu. jego pomys\u0142em by\u0142 kontrast mi\u0119dzy ponur\u0105 kolorystyk\u0105 scen z prawdziwego \u015bwiata a pe\u0142nymi barw, klimatycznymi i drobiazgowymi scenami ze \u015bwiata magii.\n\npocz\u0105tkowo columbus mia\u0142 wyre\u017cyserowa\u0107 wszystkie planowane siedem film\u00f3w z serii. w trakcie zdj\u0119\u0107 do drugiego, harry\u2019ego pottera i komnat\u0119 tajemnic, podj\u0105\u0142 jednak decyzj\u0119, \u017ce nie wyre\u017cyseruje trzeciej cz\u0119\u015bci, co uzasadni\u0142 zm\u0119czeniem i ch\u0119ci\u0105 sp\u0119dzenia wi\u0119kszej ilo\u015bci czasu z dzie\u0107mi. warner bros. prowadzi\u0142 rozmowy w sprawie re\u017cyserii trzeciego filmu, harry\u2019ego pottera i wi\u0119\u017ania azkabanu, mi\u0119dzy innymi z guillermo del toro, markiem forstrerem i m. nightem shyamalanem. del toro by\u0142 zniech\u0119cony dwoma pierwszymi cz\u0119\u015bciami, kt\u00f3re uwa\u017ca\u0142 za zbyt kolorowe, weso\u0142e i pozytywne, cho\u0107 sam postrzega\u0142 harry\u2019ego pottera w dickensowskim stylu. forstrer, kt\u00f3ry niedawno sko\u0144czy\u0142 kr\u0119ci\u0107 marzyciela, nie chcia\u0142 zn\u00f3w wsp\u00f3\u0142pracowa\u0107 z aktorami dzieci\u0119cymi, za\u015b shyamalan by\u0142 zaj\u0119ty filmem osada. na ostatecznej li\u015bcie kandydat\u00f3w rozwa\u017canych przez studio znale\u017ali si\u0119 callie khouri, kenneth branagh (kt\u00f3ry zagra\u0142 gilderoya lockharta w drugiej cz\u0119\u015bci) i alfonso cuar\u00f3n. 20 lipca 2002 roku warner bros. og\u0142osi\u0142 zatrudnienie cuar\u00f3na. re\u017cyser pocz\u0105tkowo nie by\u0142 przekonany, czy chce podj\u0105\u0107 si\u0119 pracy nad harrym potterem, bo nie czyta\u0142 \u017cadnej ksi\u0105\u017cki rowling i nie ogl\u0105da\u0142 poprzednich film\u00f3w. kiedy si\u0119 jednak z nimi zapozna\u0142, uzna\u0142 materia\u0142 za bardzo dobry. zatrudnienie cuar\u00f3na ucieszy\u0142o rowling, kt\u00f3ra by\u0142a zachwycona jego poprzednim filmem, i twoj\u0105 matk\u0119 te\u017c, i docenia\u0142a jego umiej\u0119tno\u015b\u0107 adaptacji, kt\u00f3r\u0105 wykaza\u0142 w ma\u0142ej ksi\u0119\u017cniczce. re\u017cyser zaprezentowa\u0142 zupe\u0142nie inny styl ni\u017c columbus, nadaj\u0105c tym samym ton kolejnym filmom z serii. wprowadzi\u0142 mroczniejszy klimat i zrezygnowa\u0142 z bogatej kolorystyki poprzednich cz\u0119\u015bci, zast\u0119puj\u0105c j\u0105, jak to uj\u0105\u0142 sean smith z \u201enewsweeka\u201d, \u201elodowatym srebrem i atramentow\u0105 czerni\u0105\u201d. wykaza\u0142 mniejsz\u0105 ni\u017c columbus wierno\u015b\u0107 pierwowzorowi literackiemu, nadaj\u0105c filmowi wi\u0119cej w\u0142asnej inwencji artystycznej i mocniej akcentuj\u0105c aspekt emocjonalny.\ncuar\u00f3n planowa\u0142 prac\u0119 tylko nad jednym filmem z serii, ponadto udzia\u0142 w postprodukcji harry\u2019ego pottera i wi\u0119\u017ania azkabanu wyklucza\u0142 jego zaanga\u017cowanie w nast\u0119pn\u0105 cz\u0119\u015b\u0107, harry\u2019ego pottera i czar\u0119 ognia. po tym, jak shyamalan po raz trzeci odrzuci\u0142 propozycj\u0119 re\u017cyserii harry\u2019ego pottera, 11 sierpnia 2003 roku warner bros. og\u0142osi\u0142, \u017ce nast\u0119pc\u0105 cuar\u00f3na b\u0119dzie mike newell. jego pomys\u0142em by\u0142o zrealizowanie paranoidalnego dreszczowca, w kt\u00f3rym g\u0142\u00f3wny bohater nie wie, dlaczego spotykaj\u0105 go dziwne zdarzenia, podobnie jak w filmie p\u00f3\u0142noc, p\u00f3\u0142nocny zach\u00f3d. aby zachowa\u0107 sp\u00f3jno\u015b\u0107 w zakresie stylistyki, newell postanowi\u0142 pomin\u0105\u0107 niekt\u00f3re w\u0105tki z powie\u015bci.\n\nz\u0142o\u017cone przez warner bros. propozycje re\u017cyserii kolejnego filmu, harry\u2019ego pottera i zakonu feniksa, odrzucili newell, matthew vaughn, mira nair i jean-pierre jeunet. 19 stycznia 2005 roku studio og\u0142osi\u0142o zatrudnienie davida yatesa. motywacj\u0105 wytw\u00f3rni by\u0142o jego do\u015bwiadczenie w historiach politycznych, takich jak ta przedstawiona w pi\u0105tym tomie serii rowling. yates wyzna\u0142, \u017ce jego celem by\u0142o zrealizowanie filmu bardziej psychologicznego od poprzednich. po tym, jak guillermo del toro odrzuci\u0142 propozycj\u0119 re\u017cyserii sz\u00f3stego filmu, harry\u2019ego pottera i ksi\u0119cia p\u00f3\u0142krwi, wytw\u00f3rnia zaproponowa\u0142a anga\u017c yatesowi. w maju 2007 roku re\u017cyser zdradzi\u0142, \u017ce przyj\u0105\u0142 propozycj\u0119. w marcu 2008 roku warner bros. og\u0142osi\u0142, \u017ce yates wyre\u017cyseruje tak\u017ce dwa ostatnie filmy z serii, harry\u2019ego pottera i insygnia \u015bmierci: cz\u0119\u015b\u0107 i oraz harry\u2019ego pottera i insygnia \u015bmierci: cz\u0119\u015b\u0107 ii.\n\n\n=== scenariusze ===\nmimo brytyjskiego charakteru serii harry potter, przedstawiciele wytw\u00f3rni warner bros. chcieli, by scenarzystami film\u00f3w byli amerykanie. david heyman wyzna\u0142, \u017ce \u201ew anglii nie ma zbyt wielu scenarzyst\u00f3w, kt\u00f3rzy nadawaliby si\u0119 do czystej rozrywki, jak\u0105 jest ta historia\u201d. poszukiwania scenarzysty rozpocz\u0119\u0142y si\u0119 ju\u017c w 1998 roku, jednak pocz\u0105tkowo by\u0142y nieudane ze wzgl\u0119du na fakt, \u017ce powie\u015bci rowling nie zosta\u0142y jeszcze wydane w stanach zjednoczonych. propozycj\u0119 heymana odrzuci\u0142 richard curtis. kiedy ksi\u0105\u017cka pojawi\u0142a si\u0119 na ameryka\u0144skim rynku, do wytw\u00f3rni zacz\u0119\u0142y nap\u0142ywa\u0107 propozycje napisania scenariusza do adaptacji. heyman i wigram wahali si\u0119 pomi\u0119dzy wyborem steve\u2019a klovesa i michaela goldenberga, ostatecznie anga\u017cuj\u0105c pierwszego z nich. kloves napisa\u0142 scenariusze do siedmiu spo\u015br\u00f3d o\u015bmiu film\u00f3w z serii. wyj\u0105tkiem by\u0142a cz\u0119\u015b\u0107 pi\u0105ta, harry potter i zakon feniksa, przy kt\u00f3rej zast\u0105pi\u0142 go goldenberg. kloves, cho\u0107 p\u00f3\u017aniej tego \u017ca\u0142owa\u0142, zrezygnowa\u0142 z pracy nad filmem ze wzgl\u0119du na tworzenie scenariusza do ostatecznie niezrealizowanej adaptacji powie\u015bci dziwny przypadek psa nocn\u0105 por\u0105 marka haddona, kt\u00f3r\u0105 r\u00f3wnie\u017c mia\u0142 wyprodukowa\u0107 heyman.\n\nwszystkie scenariusze powstawa\u0142y w konsultacji z rowling, kt\u00f3rej kloves obieca\u0142 ca\u0142kowit\u0105 wierno\u015b\u0107 pierwowzorowi literackiemu. autorka pomaga\u0142a mu w opisywaniu \u015bwiata magii, na przyk\u0142ad zdradzaj\u0105c zastosowania smoczej krwi podczas pracy nad pierwszym filmem, harrym potterze i kamieniu filozoficznym. niekt\u00f3re sugestie autorki by\u0142y spowodowane tym, \u017ce sze\u015b\u0107 pierwszych scenariuszy powsta\u0142o w czasie, gdy jeszcze nie wszystkie ksi\u0105\u017cki z cyklu by\u0142y opublikowane. przyk\u0142adowo, rowling powstrzyma\u0142a klovesa przed umniejszeniem roli zgredka w drugim filmie, harrym potterze i komnacie tajemnic, ze wzgl\u0119du na jego istotne znaczenie w si\u00f3dmym tomie, harrym potterze i insygniach \u015bmierci. kloves wyzna\u0142, \u017ce dzi\u0119ki znajomo\u015bci ca\u0142ego cyklu napisanie scenariuszy do adaptacji ostatniej ksi\u0105\u017cki by\u0142o prostsze ni\u017c w przypadku poprzednich cz\u0119\u015bci.\npierwsze dwa scenariusze klovesa stanowi\u0142y wierne adaptacje powie\u015bci. od trzeciego filmu, harry\u2019ego pottera i wi\u0119\u017ania azkabanu, scenarzy\u015bci wprowadzali wi\u0119cej zmian w stosunku do literackich pierwowzor\u00f3w, co w szczeg\u00f3lno\u015bci zacz\u0119\u0142o by\u0107 widoczne w czwartej cz\u0119\u015bci, harrym potterze i czarze ognia. wynika\u0142y one przede wszystkim z coraz wi\u0119kszych obj\u0119to\u015bci ksi\u0105\u017cek rowling, kt\u00f3rych wierne przedstawienie w filmach by\u0142o niemo\u017cliwe ze wzgl\u0119du na ograniczenia czasowe, ale tak\u017ce z wizji re\u017cyser\u00f3w. ze scenariuszy zosta\u0142y pomini\u0119te niekt\u00f3re w\u0105tki, na przyk\u0142ad prowadzenie przez hermion\u0119 stowarzyszenia w.e.s.z., oraz postacie, takie jak ludo bagman czy irytek. kolejn\u0105 r\u00f3\u017cnic\u0105 by\u0142o odmienne od ksi\u0105\u017ckowego akcentowanie niekt\u00f3rych w\u0105tk\u00f3w. przyk\u0142adowo, w sz\u00f3stym filmie, harrym potterze i ksi\u0119ciu p\u00f3\u0142krwi, znacznie zmniejszono liczb\u0119 wspomnie\u0144 z \u017cycia voldemorta. co wi\u0119cej, w filmach pojawi\u0142y si\u0119 sceny, kt\u00f3rych nie by\u0142o w ksi\u0105\u017ckach. jedn\u0105 z nich by\u0142o spalenie nory w harrym potterze i ksi\u0119ciu p\u00f3\u0142krwi, maj\u0105ce na celu dodanie akcji w \u015brodku filmu i prze\u0142amanie weso\u0142ej atmosfery.\n\n\n=== dob\u00f3r obsady ===\n\nsusie figgis zosta\u0142a mianowana kierownikiem obsady pierwszego filmu, harry\u2019ego pottera i kamienia filozoficznego. w maju 2000 roku wytw\u00f3rnia warner bros. og\u0142osi\u0142a, \u017ce dzieci od 9 do 11 lat zainteresowane rolami harry\u2019ego pottera, rona weasleya i hermiony granger mog\u0105 wysy\u0142a\u0107 filmy, na kt\u00f3rych czytaj\u0105 wybrane akapity ksi\u0105\u017cek rowling. zgodnie z \u017cyczeniem pisarki, anga\u017c mog\u0142y otrzyma\u0107 tylko dzieci brytyjskie. w\u0142a\u015bciwe castingi odbywa\u0142y si\u0119 w trzech etapach. w pierwszym kandydaci czytali fragmenty powie\u015bci harry potter i kamie\u0144 filozoficzny, w drugim improwizowali sceny pierwszego przybycia do hogwartu, a w trzecim wyst\u0119powali przed re\u017cyserem, chrisem columbusem. zdenerwowana z powodu braku zdecydowania columbusa figgis zrezygnowa\u0142a z pracy nad filmem i zosta\u0142a zast\u0105piona przez janet hirshenson. na tym etapie producenci mieli ju\u017c tylko kilku kandydat\u00f3w do r\u00f3l rona i hermiony, w tym ruperta grinta i emm\u0119 watson. grint, fan ksi\u0105\u017cek rowling, wys\u0142a\u0142 producentom film, na kt\u00f3rym rapuje. watson zosta\u0142a polecona przez swojego nauczyciela aktorstwa ze szko\u0142y w oksfordzie. oboje nie mieli \u017cadnego do\u015bwiadczenia aktorskiego poza szkolnymi przedstawieniami.\nna przes\u0142uchanie do roli harry\u2019ego zg\u0142osi\u0142o si\u0119 oko\u0142o 40 tysi\u0119cy ch\u0142opc\u00f3w. columbus chcia\u0142 zatrudni\u0107 daniela rafcliffe\u2019a, kt\u00f3rego widzia\u0142 w filmie telewizyjnym david copperfield. jego rodzice odrzucili propozycj\u0119, nie chc\u0105c, by ch\u0142opiec kr\u0119ci\u0142 siedem film\u00f3w w los angeles. w czerwcu 2000 roku david heyman i steve kloves przypadkowo spotkali radcliffe\u2019\u00f3w w teatrze, gdzie heyman uzna\u0142, \u017ce ch\u0142opiec jest idealnym kandydatem do g\u0142\u00f3wnej roli. dzie\u0144 p\u00f3\u017aniej zwr\u00f3ci\u0142 si\u0119 do jego rodzic\u00f3w z pro\u015bb\u0105 o wyra\u017cenie zgody na udzia\u0142 syna w castingu. otrzymawszy zapewnienie, \u017ce filmy b\u0119d\u0105 kr\u0119cone w anglii, radcliffe\u2019owie pozwolili mu kandydowa\u0107. rowling wyzna\u0142a, \u017ce po zobaczeniu jego zdj\u0119\u0107 pr\u00f3bnych uzna\u0142a, \u017ce nie mog\u0142aby sobie wyobrazi\u0107 lepszego odtw\u00f3rcy roli harry\u2019ego. 21 sierpnia 2000 roku wytw\u00f3rnia warner bros. og\u0142osi\u0142a zatrudnienie radcliffe\u2019a, grinta i watson. cho\u0107 przez dziesi\u0119\u0107 lat zdj\u0119\u0107 do harry\u2019ego pottera wszyscy troje rozwa\u017cali rezygnacj\u0119, ostatecznie wyst\u0105pili w ka\u017cdym z o\u015bmiu film\u00f3w.\njeszcze przed zatrudnieniem odtw\u00f3rc\u00f3w trzech g\u0142\u00f3wnych r\u00f3l rozpocz\u0105\u0142 si\u0119 casting do postaci drugoplanowych. pierwszymi obsadzonymi aktorami byli kandydaci rowling: robbie coltrane w roli rubeusa hagrida i maggie smith w roli minerwy mcgonagall. nast\u0119pnie wytw\u00f3rnia og\u0142osi\u0142a zatrudnienie alana rickmana jako severusa snape\u2019a i richarda harrisa jako albusa dumbledore\u2019a. harris pocz\u0105tkowo odrzuci\u0142 propozycj\u0119 roli, jednak ostatecznie przyj\u0105\u0142 j\u0105 na pro\u015bb\u0119 wnuczki. anga\u017c otrzymali tak\u017ce: richard griffiths jako vernon dursley, fiona shaw jako petunia dursley, warwick davis jako filius flitwick, julie walters jako molly weasley, ian hart jako kwiryniusz quirrell, john cleese jako prawie bezg\u0142owy nick i john hurt jako garrick ollivander. w rolach dzieci\u0119cych zostali obsadzeni: tom felton jako draco malfoy, matthew lewis jako neville longbottom, james phelps jako fred weasley, oliver phelps jako george weasley i bonnie wright jako ginny weasley. w drugiej cz\u0119\u015bci serii, harrym potterze i komnacie tajemnic, do obsady do\u0142\u0105czyli kenneth branagh jako gilderoy lockhart, jason isaacs jako lucjusz malfoy i mark williams jako artur weasley.\ntrzy tygodnie przed premier\u0105 filmu zmar\u0142 richard harris. po tym, jak rol\u0119 dumbledore\u2019a w kolejnych filmach odrzuci\u0142 ian mckellen, anga\u017c otrzyma\u0142 michael gambon. ponadto w obsadzie trzeciej cz\u0119\u015bci, harry\u2019ego pottera i wi\u0119\u017ania azkabanu, znale\u017ali si\u0119: gary oldman jako syriusz black, david thewlis (kt\u00f3ry uprzednio ubiega\u0142 si\u0119 o rol\u0119 quirrella) jako remus lupin, timothy spall jako peter pettigrew i emma thompson jako sybilla trelawney. w czwartym filmie, harrym potterze i czarze ognia, do obsady do\u0142\u0105czyli: ralph fiennes jako lord voldemort, brendan gleeson jako alastor \u201eszalonooki\u201d moody i miranda richardson jako rita skeeter. anga\u017c w pi\u0105tej cz\u0119\u015bci, harrym potterze i zakonie feniksa, otrzyma\u0142y: imelda staunton jako dolores umbridge, helen mccrory jako bellatriks lestrange i evanna lynch jako luna lovegood, do roli kt\u00f3rej w przes\u0142uchaniu wzi\u0119\u0142o udzia\u0142 ponad 15 tysi\u0119cy dziewcz\u0105t. jeszcze przed rozpocz\u0119ciem zdj\u0119\u0107 mccrory zrezygnowa\u0142a z udzia\u0142u w filmie ze wzgl\u0119du na ci\u0105\u017c\u0119, a posta\u0107 lestrange przej\u0119\u0142a helena bonham carter. mccrory zosta\u0142a za to obsadzona jako narcyza malfoy w sz\u00f3stej cz\u0119\u015bci, harrym potterze i ksi\u0119ciu p\u00f3\u0142krwi, gdzie do obsady do\u0142\u0105czy\u0142 te\u017c jim broadbent jako horacy slughorn.\n\n\n=== zdj\u0119cia ===\ntrwaj\u0105ce dziesi\u0119\u0107 lat zdj\u0119cia do film\u00f3w z serii odbywa\u0142y si\u0119 na terenie wielkiej brytanii. steve norris, prezes british film commission, powiedzia\u0142: \u201eharry potter jest kulturowo zakorzeniony w wielkiej brytanii. my\u015bl, \u017ce mia\u0142by by\u0107 kr\u0119cony gdzie\u015b indziej, wywo\u0142ywa\u0142a u wszystkich dreszcze wzd\u0142u\u017c kr\u0119gos\u0142upa\u201d. zdj\u0119cia odbywa\u0142y si\u0119 przede wszystkim w kompleksie leavesden studios w miejscowo\u015bci leavesden, po\u0142o\u017conej oko\u0142o 32 kilometry od londynu. cho\u0107 pocz\u0105tkowo wytw\u00f3rnia warner bros. rozwa\u017ca\u0142a kr\u0119cenie w kompleksie pinewood studios, wybrano leavesden studios ze wzgl\u0119du na wi\u0119ksz\u0105 powierzchni\u0119, dzi\u0119ki czemu zosta\u0142y zmieszczone liczne plany wybudowane na potrzeby zdj\u0119\u0107, kt\u00f3re sta\u0142y tam przez nast\u0119pne lata. nieburzenie ich by\u0142o wymuszone faktem, \u017ce filmy powsta\u0142y r\u00f3wnolegle z powie\u015bciami, w zwi\u0105zku z czym w przysz\u0142o\u015bci mog\u0142a zaj\u015b\u0107 potrzeba ponownego skorzystania z wcze\u015bniejszych scenografii. po zako\u0144czeniu produkcji film\u00f3w zesp\u00f3\u0142 plan\u00f3w zdj\u0119ciowych zosta\u0142 przekszta\u0142cony w publiczn\u0105 atrakcj\u0119 pod tytu\u0142em warner bros. studio tour london \u2013 the making of harry potter. jej otwarcie odby\u0142o si\u0119 31 marca 2012 roku.\n\npocz\u0105tkowo filmy by\u0142y kr\u0119cone zar\u00f3wno w leavesden studios, jak i w istniej\u0105cych na terenie wielkiej brytanii lokalizacjach. z up\u0142ywem czasu coraz wi\u0119cej plan\u00f3w powstawa\u0142o w studiu lub by\u0142o generowane komputerowo, co wynika\u0142o z przyczyn finansowych i wi\u0119kszej wygody pracy. sala przepowiedni w pi\u0105tej cz\u0119\u015bci, harrym potterze i zakonie feniksa, by\u0142a pierwszym planem stworzonym w pe\u0142ni komputerowo. \u0142\u0105cznie w leavesden studios powsta\u0142o na potrzeby harry\u2019ego pottera 588 plan\u00f3w.\ntryb zdj\u0119\u0107 by\u0142 dostosowany do m\u0142odego wieku g\u0142\u00f3wnych aktor\u00f3w. kr\u0119cili oni przez co najwy\u017cej cztery i p\u00f3\u0142 godziny dziennie, a trzy godziny sp\u0119dzali na lekcjach, zorganizowanych w zbudowanych w leavesden studios salach. ponadto musieli odbywa\u0107 pi\u0119tnastominutowe przerwy w ka\u017cdej godzinie zdj\u0119\u0107. konieczno\u015b\u0107 spe\u0142nienia tych wymog\u00f3w powodowa\u0142a wyd\u0142u\u017cenie zdj\u0119\u0107. r\u00f3wnocze\u015bnie wytw\u00f3rnia stara\u0142a si\u0119 kr\u0119ci\u0107 filmy na tyle szybko, by wiek aktor\u00f3w by\u0142 dopasowany do wieku postaci. re\u017cyser chris columbus przyzna\u0142, \u017ce w zwi\u0105zku z tempem zdj\u0119\u0107 niekt\u00f3re elementy, zw\u0142aszcza w zakresie efekt\u00f3w specjalnych, nie zosta\u0142y wykonane z nale\u017cyt\u0105 dok\u0142adno\u015bci\u0105. nauczony do\u015bwiadczeniem z pierwszego filmu, przy produkcji drugiego postanowi\u0142 nakr\u0119ci\u0107 w pierwszej kolejno\u015bci sceny wymagaj\u0105ce wielu efekt\u00f3w komputerowych, aby zajmuj\u0105ca si\u0119 nimi ekipa mia\u0142a odpowiedni czas na prac\u0119.\n\n\n==== operatorzy ====\noperatorem filmowym pierwszej cz\u0119\u015bci by\u0142 john seale. zgodnie z wizj\u0105 columbusa harry potter i kamie\u0144 filozoficzny by\u0142 utrzymany g\u0142\u00f3wnie w bogatej i ciep\u0142ej palecie barw. jako \u017ce w hogwarcie nie u\u017cywa si\u0119 \u015bwiat\u0142a elektrycznego, seale korzysta\u0142 w du\u017cej mierze ze \u015bwiec i pochodni, a w scenach wewn\u0105trz budynk\u00f3w stosowa\u0142 s\u0142abe o\u015bwietlenie. aby naznaczy\u0107 kontrast mi\u0119dzy \u015bwiatem magii a mugolskim, w scenach osadzonych w drugim z nich stosowa\u0142 zimniejsze kolory i w\u0119\u017csze uj\u0119cia. operatorem drugiej cz\u0119\u015bci by\u0142 roger pratt. cho\u0107, jak oceni\u0142 heyman, jego stylistyka przypomina\u0142a poprzedni\u0105 cz\u0119\u015b\u0107, pratt zastosowa\u0142 mniejsze nasycenie barw, by nada\u0107 filmowi mroczniejszy klimat. znacznie drastyczniejszych zmian dokona\u0142 jednak odpowiedzialny za zdj\u0119cia do trzeciej cz\u0119\u015bci michael seresin, kt\u00f3ry nada\u0142 ton wszystkim p\u00f3\u017aniejszym produkcjom z cyklu. harry potter i wi\u0119zie\u0144 azkabanu mia\u0142 stonowan\u0105 palet\u0119 barw i s\u0142absze o\u015bwietlenie, zawiera\u0142 du\u017co naturalistycznych kadr\u00f3w i szerokich uj\u0119\u0107, a tak\u017ce \u2013 w przeciwie\u0144stwie do poprzednik\u00f3w \u2013 zosta\u0142 nakr\u0119cony w wi\u0119kszo\u015bci jedn\u0105 kamer\u0105. roger pratt powr\u00f3ci\u0142 jako operator w czwartej cz\u0119\u015bci i, podobnie jak seresin, nada\u0142 filmowi mroczn\u0105 stylistyk\u0119, akcentuj\u0105c \u2013 w ocenie krytyk stephanie zacharek \u2013 mglist\u0105 szaro\u015b\u0107 i przyt\u0142umiony blask starego srebra.\noperatorem pi\u0105tej cz\u0119\u015bci by\u0142 polak s\u0142awomir idziak. krytyk a.o. scott z \u201ethe new york timesa\u201d zwr\u00f3ci\u0142 uwag\u0119 na akcentowanie przez niego \u201ezimnego, spranego odcieniu niebieskiego\u201d, a matt zoller seitz ze slant magazine nazwa\u0142 zdj\u0119cia wyblak\u0142ymi i srebrzystymi. operatorem sz\u00f3stej cz\u0119\u015bci by\u0142 bruno delbonnel, kt\u00f3ry zrezygnowa\u0142 ze zdj\u0119\u0107 cyfrowych i kr\u0119ci\u0142 na ta\u015bmie filmowej, argumentuj\u0105c to wi\u0119ksz\u0105 dok\u0142adno\u015bci\u0105 techniczn\u0105. wraz z re\u017cyserem davidem yatesem chcia\u0142 stworzy\u0107 film w europejskim stylu, inspirowany dzie\u0142ami malarza rembrandta. przedstawiciele warner bros. uznali, \u017ce jego zdj\u0119cia s\u0105 za ciemne, wskutek czego delbonnel i yates dodali do nakr\u0119conych scen wi\u0119cej kolor\u00f3w. operatorem dw\u00f3ch ostatnich cz\u0119\u015bci by\u0142 eduardo serra, kt\u00f3ry, podobnie jak delbonnel, kr\u0119ci\u0142 na ta\u015bmie filmowej. ze wzgl\u0119du na wiele nowych lokalizacji w harrym potterze i insygniach \u015bmierci: cz\u0119\u015bci i yates postanowi\u0142 stosowa\u0107 nowe dla serii techniki: kamery r\u0119czne i bardzo szerokie obiektywy.\n\n\n==== scenografia ====\npierwszym wyborem lionela wigrama na scenografa filmu harry potter i kamie\u0144 filozoficzny by\u0142 stuart craig, kt\u00f3rego tw\u00f3rczo\u015b\u0107 nazywa\u0142 wyrafinowan\u0105. craig pracowa\u0142 nad wszystkimi o\u015bmioma cz\u0119\u015bciami, a jego ekipa zajmuj\u0105ca si\u0119 scenografi\u0105 obejmowa\u0142a \u2013 w zale\u017cno\u015bci od filmu \u2013 od 30 do 35 os\u00f3b. plany zdj\u0119ciowe powstawa\u0142y we wsp\u00f3\u0142pracy z dekoratork\u0105 wn\u0119trz stephenie mcmillan, z kt\u00f3r\u0105 craig pracowa\u0142 wcze\u015bniej nad kilkoma innymi filmami. scenograf zdradzi\u0142, \u017ce podczas prac nad pierwszymi cz\u0119\u015bciami szkicowa\u0142 pomys\u0142y odr\u0119cznie, przy u\u017cyciu o\u0142\u00f3wka, a nast\u0119pnie przekazywa\u0142 je ilustratorom architektonicznym. p\u00f3\u017aniej plany powstawa\u0142y w spos\u00f3b komputerowy.\nw fazie preprodukcji rowling sporz\u0105dzi\u0142a dla craiga map\u0119 okolic hogwartu. na jej rysunku znalaz\u0142y si\u0119: zakazany las, chata hagrida, boisko do quidditcha, jezioro i wioska hogsmeade. mapa stanowi\u0142a dla craiga baz\u0119 na wszystkie osiem film\u00f3w. 86-osobowy zesp\u00f3\u0142 zbudowa\u0142 w leavesden studios miniaturowy model hogwartu w skali 1:24, wykorzystywany w sze\u015bciu pierwszych filmach w uj\u0119ciach z daleka. przy jego projektowaniu bazowano g\u0142\u00f3wnie na zamku alnwick i katedrze w gloucester, a jedno ze skrzyde\u0142 jest niemal\u017ce idealnym odwzorowaniem katedry w durham. pomi\u0119dzy filmami model by\u0142 modyfikowany i powi\u0119kszany. najwi\u0119cej zmian zosta\u0142o wprowadzone przed cz\u0119\u015bci\u0105 trzeci\u0105, harrym potterem i wi\u0119\u017aniem azkabanu. w\u00f3wczas jego powierzchni\u0119 zwi\u0119kszono o oko\u0142o 40 procent, dodaj\u0105c mi\u0119dzy innymi wie\u017c\u0119 zegarow\u0105 i dziedziniec przed ni\u0105, drewniany most i nowe iglice w skrzydle przypominaj\u0105cym katedr\u0119 w durham. ponadto zwi\u0119kszono chat\u0119 hagrida i zmieniono jej otoczenie. w czwartym filmie, harrym potterze i czarze ognia, model zosta\u0142 powi\u0119kszony o sowiarni\u0119, za\u015b w sz\u00f3stym, harrym potterze i ksi\u0119ciu p\u00f3\u0142krwi, o wie\u017c\u0119 astronomiczn\u0105. na potrzeby dw\u00f3ch ostatnich cz\u0119\u015bci miniaturowy hogwart zosta\u0142 zeskanowany, a na jego bazie powsta\u0142 model cyfrowy. wprowadzono w nim kolejne zmiany wizualne \u2013 dziedziniec uleg\u0142 dwukrotnemu zwi\u0119kszeniu, a klatka schodowa zosta\u0142a ca\u0142kowicie zmodyfikowana.\n\nekipa filmu harry potter i kamie\u0144 filozoficzny waha\u0142a si\u0119 mi\u0119dzy kr\u0119ceniem osadzonych w hogwarcie scen w istniej\u0105cych lokalizacjach a korzystaniem ze studia. przedstawiciele katedry w canterbury odrzucili pro\u015bb\u0119 warner bros. w sprawie filmowania na jej terenie, uzasadniaj\u0105c to poga\u0144skim charakterem powie\u015bci rowling. ostatecznie na g\u0142\u00f3wne miejsca zdj\u0119\u0107 wybrano zamek alnwick i katedr\u0119 w gloucester, opr\u00f3cz tego niekt\u00f3re sceny kr\u0119cono w katedrze w durham, bibliotece bodleja\u0144skiej i christ church w oksfordzie. cz\u0119\u015b\u0107 scen powstawa\u0142o w leavesden studios, gdzie ekipa filmowa zbudowa\u0142a mi\u0119dzy innymi mieszcz\u0105c\u0105 400 os\u00f3b wielk\u0105 sal\u0119 i gabinet albusa dumbledore\u2019a. pocz\u0105wszy od trzeciej cz\u0119\u015bci, harry\u2019ego pottera i wi\u0119\u017ania azkabanu, otoczenie hogwartu zosta\u0142o zast\u0105pione przez szkockie tereny g\u00f3rzyste, na kt\u00f3rych odbywa\u0142y si\u0119 zdj\u0119cia. ze wzgl\u0119du na niesprzyjaj\u0105c\u0105 pogod\u0119 i z przyczyn finansowych w p\u00f3\u017aniejszych cz\u0119\u015bciach tereny szkockie wkomponowywano komputerowo do uj\u0119\u0107 ze studia.\nw leavesden studios powsta\u0142y te\u017c inne plany niezwi\u0105zane z hogwartem, na przyk\u0142ad ulica pok\u0105tna, dom dursley\u00f3w, hogsmeade i nora, kt\u00f3ra zosta\u0142a spalona podczas zdj\u0119\u0107 do sz\u00f3stej cz\u0119\u015bci, a p\u00f3\u017aniej odbudowana. na potrzeby czwartej cz\u0119\u015bci zosta\u0142 wybudowany mieszcz\u0105cy dwa miliony litr\u00f3w wody zbiornik, co czyni\u0142o go najwi\u0119kszym tego typu obiektem w europie. z kolei na potrzeby pi\u0105tego filmu powsta\u0142 najwi\u0119kszy i najdro\u017cszy plan w ca\u0142ej serii: atrium ministerstwa magii, kt\u00f3rego budowa trwa\u0142a 22 tygodnie.\n\n\n=== kostiumy i charakteryzacja ===\nkostiumografem pierwszej cz\u0119\u015bci, harry\u2019ego pottera i kamienia filozoficznego, by\u0142a judianna makovsky. jej konsultowane z j.k. rowling pomys\u0142y by\u0142y baz\u0105 dla ca\u0142ej serii. stroje uczni\u00f3w hogwartu, kt\u00f3re zaprojektowa\u0142a, stanowi\u0142y po\u0142\u0105czenie opisanych w powie\u015bciach czarnych szat z brytyjskimi, xx-wiecznymi mundurkami szkolnymi, przede wszystkim w stylu eton college. inspiracj\u0105 dla makovsky by\u0142o malarstwo renesansowe. dla pozosta\u0142ych postaci wykreowa\u0142a one epokowe style ubierania: wiktoria\u0144skie dla severusa snape\u2019a, renesansowe dla albusa dumbledore\u2019a i el\u017cbieta\u0144skie dla prawie bezg\u0142owego nicka. opr\u00f3cz tego makovsky zaprojektowa\u0142a stroje do quidditcha, odchodz\u0105c od tych zaprezentowanych na ok\u0142adce pierwszej powie\u015bci. kostiumografem drugiej cz\u0119\u015bci, harry\u2019ego pottera i komnaty tajemnic, by\u0142a lindy hemming, kt\u00f3ra pozostawi\u0142a projekty makovsky, skupiaj\u0105c si\u0119 na nowych postaciach.\n\nkostiumografem wszystkich p\u00f3\u017aniejszych cz\u0119\u015bci by\u0142a jany temime. podobnie jak alfonso cuar\u00f3n, czyli re\u017cyser trzeciej cz\u0119\u015bci, harry\u2019ego pottera i wi\u0119\u017ania azkabanu, wyra\u017ca\u0142a ona ch\u0119\u0107 zmiany stylistyki film\u00f3w. w wywiadzie dla portalu fashionista powiedzia\u0142a: \u201eto pierwsza mroczna cz\u0119\u015b\u0107. chcia\u0142am dokona\u0107 zmian, bo tu zupe\u0142nie nie pasowa\u0142a stylistyka opowie\u015bci wigilijnej, kt\u00f3ra jest dobra dla ma\u0142ych dzieci, ale przecie\u017c nastolatek na taki film nie p\u00f3jdzie. chcieli\u015bmy, by by\u0142o fajniej, by dzieciaki wygl\u0105da\u0142y niczym z s\u0105siedztwa\u201d. szaty uczni\u00f3w hogwartu zosta\u0142y przeprojektowane, by nada\u0107 postaciom wi\u0119ksz\u0105 indywidualno\u015b\u0107. mi\u0119dzy innymi umieszczono w nich elementy dom\u00f3w hogwartu, do kt\u00f3rych nale\u017celi. w przeciwie\u0144stwie do dw\u00f3ch poprzednich film\u00f3w, poza lekcjami uczniowie ubrani byli nie w szaty, ale w nowoczesne i lu\u017ane ubrania. ponadto temime zmodyfikowa\u0142a stroje do quidditcha oraz peleryn\u0119 dumbledore\u2019a, kt\u00f3remu stara\u0142a si\u0119 nada\u0107 \u017cywszy w por\u00f3wnaniu do poprzednich cz\u0119\u015bci ton (co sz\u0142o w parze ze zmian\u0105 aktora). w p\u00f3\u017aniejszych filmach najwi\u0119kszymi przedsi\u0119wzi\u0119ciami w zakresie kostium\u00f3w by\u0142y suknie na bal bo\u017conarodzeniowy w czwartej cz\u0119\u015bci, harrym potterze i czarze ognia, oraz stroje \u015bmiercio\u017cerc\u00f3w. na potrzeby o\u015bmiu film\u00f3w uszyto ponad 600 egzemplarzy szkolnych szat.\ng\u0142\u00f3wn\u0105 charakteryzatork\u0105 serii by\u0142a amanda knight. przez dziesi\u0119\u0107 lat zdj\u0119\u0107 charakteryzatorzy na\u0142o\u017cyli ponad 5800 razy blizn\u0119 harry\u2019ego pottera na czo\u0142o, w tym 2000 razy na daniela radcliffe\u2019a, a pozosta\u0142e razy na dubler\u00f3w. ponadto radcliffe u\u017cywa\u0142 w sumie oko\u0142o 160 par okular\u00f3w. broda albusa dumbledore\u2019a, kt\u00f3rej jednorazowe na\u0142o\u017cenie trwa\u0142o 45 minut, sk\u0142ada\u0142a si\u0119 z sze\u015bciu cz\u0119\u015bci i obejmowa\u0142a 10 rodzaj\u00f3w w\u0142os\u00f3w. szczeg\u00f3lnie zaawansowan\u0105 charakteryzacj\u0119 mia\u0142 wcielaj\u0105cy si\u0119 w lorda voldemorta ralph fiennes. poza usuwanym w postprodukcji komputerowej nosem, by\u0142a ona w ca\u0142o\u015bci makija\u017cem, kt\u00f3rego na\u0142o\u017cenie trwa\u0142o 2 godziny.\n\n\n=== muzyka ===\njohn williams zosta\u0142 zatrudniony do skomponowania \u015bcie\u017cki d\u017awi\u0119kowej do pierwszego filmu z serii, harry\u2019ego pottera i kamienia filozoficznego. jeszcze przed rozpocz\u0119ciem w\u0142a\u015bciwych prac napisa\u0142 utw\u00f3r \u201ehedwig\u2019s theme\u201d, wykorzystywany w materia\u0142ach promocyjnych. kompozycja sta\u0142a si\u0119 g\u0142\u00f3wnym motywem muzycznym serii i by\u0142a wykorzystywana we wszystkich p\u00f3\u017aniejszych cz\u0119\u015bciach, cho\u0107 na og\u00f3\u0142 w przearan\u017cowanych wersjach. williams napisa\u0142 muzyk\u0119 do trzech pierwszych cz\u0119\u015bci serii. ze wzgl\u0119du na napi\u0119ty grafik nie dyrygowa\u0142 osobi\u015bcie podczas nagra\u0107 do drugiego filmu, harry\u2019ego pottera i komnaty tajemnic. zosta\u0142 w tej roli zast\u0105piony przez williama rossa, kt\u00f3ry ponadto przearan\u017cowa\u0142 na pro\u015bb\u0119 williamsa niekt\u00f3re utwory z pierwszej cz\u0119\u015bci. ze wzgl\u0119du na koncepcj\u0119 re\u017cysera, alfonso cuar\u00f3na, podczas prac nad trzecim filmem, harrym potterem i wi\u0119\u017aniem azkabanu, williams zmieni\u0142 stylistyk\u0119 muzyczn\u0105 i prawie w og\u00f3le nie bazowa\u0142 na muzyce z poprzednich cz\u0119\u015bci.\nze wzgl\u0119du na inne zobowi\u0105zania williams nie podj\u0105\u0142 si\u0119 pracy nad czwartym filmem, harrym potterze i czar\u0105 ognia, a jego rol\u0119 przej\u0105\u0142 patrick doyle. wbrew pro\u015bbom produkcji, doyle prawie ca\u0142kowicie odci\u0105\u0142 si\u0119 od tw\u00f3rczo\u015bci williamsa z poprzednich cz\u0119\u015bci, wykorzystuj\u0105c tylko \u201ehedwig\u2019s theme\u201d. \u015bcie\u017ck\u0119 d\u017awi\u0119kow\u0105 dw\u00f3ch kolejnych cz\u0119\u015bci, harry\u2019ego pottera i zakonu feniksa oraz harry\u2019ego pottera i ksi\u0119cia p\u00f3\u0142krwi, skomponowa\u0142 nicholas hooper. za muzyk\u0119 do dw\u00f3ch ostatnich film\u00f3w, harry\u2019ego pottera i insygni\u00f3w \u015bmierci: cz\u0119\u015bci i oraz harry\u2019ego pottera i insygni\u00f3w \u015bmierci: cz\u0119\u015bci ii, odpowiada\u0142 alexandre desplat.\n\n\n=== efekty specjalne ===\nnad efektami specjalnymi film\u00f3w pracowa\u0142 szereg firm, g\u0142\u00f3wnie rising sun pictures, sony pictures imageworks, double negative, cinesite, framestore i industrial light & magic. stanowi\u0142y one po\u0142\u0105czenie robotyki, elektroniki, marionetkarstwa i obraz\u00f3w generowanych komputerowo (cgi). efekty pierwszego filmu, harry\u2019ego pottera i kamienia filozoficznego, powstawa\u0142y w kalifornii. od drugiej cz\u0119\u015bci prace przeniesiono w pe\u0142ni do wielkiej brytanii, a kierownikiem ekipy zajmuj\u0105cej si\u0119 efektami zosta\u0142 tim burke. zdaniem burke\u2019a i producenta davida barrona, harry potter zrewolucjonizowa\u0142 brytyjski przemys\u0142 efekt\u00f3w specjalnych, czyni\u0105c go najwi\u0119kszym z tego zakresu w ca\u0142ej bran\u017cy filmowej.\n\n\n== odbi\u00f3r krytyk\u00f3w ==\n\n\n== wyniki finansowe ==\n\n\n== nagrody i nominacje ==\n\n\n== harry potter \u2013 20. rocznica: powr\u00f3t do hogwartu ==\nw 2021 studio telewizyjne warner bros. television studios wyprodukowa\u0142o specjalny program telewizyjny harry potter \u2013 20. rocznica: powr\u00f3t do hogwartu z okazji dwudziestej rocznicy serii harry potter, obejmuj\u0105cy wspomnienia i archiwalne nagrania zwi\u0105zane z filmami. wzi\u0119li w nim udzia\u0142 aktorzy i tw\u00f3rcy zwi\u0105zani z seri\u0105, w tym daniel radcliffe, rupert grint, emma watson i wszyscy re\u017cyserzy. program powsta\u0142 dla serwisu strumieniowego hbo max, gdzie jego premiera odby\u0142a si\u0119 1 stycznia 2022.\n\n\n== uwagi ==\n\n\n== przypisy ==\n\n\n== bibliografia ==\nbob mccabe: harry potter: page to screen. huginn & muninn, 2013. isbn 2-36480-067-6."