"barack hussein obama ii (engelskt uttal: [b\u0259\u02c8r\u0251\u02d0k hu\u02d0\u02c8se\u026an o\u028a\u02c8b\u0251\u02d0m\u0259] ( lyssna)), f\u00f6dd 4 augusti 1961 i honolulu p\u00e5 hawaii, \u00e4r en amerikansk advokat och demokratisk politiker som var usa:s 44:e president \u00e5ren 2009\u20132017. han tilltr\u00e4dde \u00e4mbetet den 20 januari 2009 efter att den 4 november 2008 ha vunnit presidentvalet. i presidentvalet den 6 november 2012 blev han omvald f\u00f6r ytterligare fyra \u00e5r p\u00e5 posten; han kom d\u00e5 att sitta tv\u00e5 perioder, vilket \u00e4r det maximala f\u00f6r en president i usa. han \u00e4r den f\u00f6rsta afroamerikan som har valts till president och \u00e4ven den f\u00f6rsta afroamerikan som nominerats f\u00f6r \u00e4mbetet av ett st\u00f6rre politiskt parti.\nobama \u00e4r utbildad jurist och avlade 1991 juristexamen (j.d.) vid harvard law school. under studietiden var han \u00e4ven ordf\u00f6rande f\u00f6r harvard law review. han har \u00e4ven en kandidatexamen (b.a.) i statsvetenskap fr\u00e5n columbia university 1983. f\u00f6re presidentskapet arbetade han som universitetsl\u00e4rare i statsr\u00e4tt vid university of chicago law school \u00e5ren 1992\u20132004. han praktiserade \u00e4ven som medborgarr\u00e4ttsadvokat samt satt tre mandatperioder i delstatssenaten i illinois \u00e5ren 1997\u20132004. i november 2004 blev han invald i usa:s senat och var federal senator f\u00f6r illinois \u00e5ren 2005\u20132008. baserat p\u00e5 hur obama har r\u00f6stat i senaten ligger han politiskt l\u00e5ngt till v\u00e4nster.under tiden som usa:s president (2009\u20132017) var hans st\u00f6rsta bedrifter inf\u00f6randet av en universell sjukf\u00f6rs\u00e4kring (obamacare), genomdrivandet av ett stimulanspaket f\u00f6r investeringar i utbildning, infrastruktur, h\u00e4lsov\u00e5rd och gr\u00f6n energi, en reform av regelverket f\u00f6r wall street, undertecknandet av parisavtalet 2015, inf\u00f6randet av en ny immigrationslag som gav arbetstillst\u00e5nd f\u00f6r vissa illegala invandrare och legaliseringen av samk\u00f6nade \u00e4ktenskap.obama tilldelades nobels fredspris i oktober 2009 f\u00f6r sina insatser att st\u00e4rka internationell diplomati och samarbete. han hade d\u00e5 varit president i knappt nio m\u00e5nader. att obama tilldelades priset har i efterhand m\u00f6tt kritik. geir lundestad, direkt\u00f6r vid norska nobelinstitutet, har framh\u00e5llit att priset inte fick den effekt p\u00e5 obamas utrikespolitik som man \u00f6nskat. obamas utrikespolitik har kritiserats f\u00f6r att ha varit svag och gett utrymme f\u00f6r bland annat ryssland, kina och nordkorea att ut\u00f6ka sin globala makt samt \u00f6kat den politiska instabiliteten i mellan\u00f6stern.i december 2020 hade obama en ber\u00e4knad f\u00f6rm\u00f6genhet p\u00e5 minst 70 miljoner dollar. detta \u00e4r ungef\u00e4r 50 g\u00e5nger den f\u00f6rm\u00f6genhet p\u00e5 1,3 miljoner dollar som han hade n\u00e4r han vann presidentvalet 2008.efter presidentskapet tecknade obama under 2018 ett samarbetsavtal med netflix med vilka han och frun michelle ska producera tv-serier och filmer.\n\n\n== biografi ==\n\n\n=== uppv\u00e4xt ===\nbarack obama f\u00f6ddes p\u00e5 kapi'olani medical center for women & children i honolulu i hawaii. hemmet han bodde i f\u00f6re presidentskapet ligger p\u00e5 5046 s greenwood ave, chicago. hans far, barack obama, sr., var en luo fr\u00e5n nyang'oma kogelo i nyanzaprovinsen i kenya. hans mor, ann dunham, var en vit amerikanska fr\u00e5n wichita i kansas, av fr\u00e4mst engelsk och irl\u00e4ndsk h\u00e4rkomst. f\u00f6r\u00e4ldrarna tr\u00e4ffades 1960 n\u00e4r de b\u00e5da studerade vid university of hawaii at manoa, d\u00e4r hans far var utbytesstudent. paret gifte sig den 2 februari 1961 och den 4 augusti samma \u00e5r f\u00f6ddes obama. f\u00f6r\u00e4ldrarna separerade n\u00e4r obama var tv\u00e5 \u00e5r gammal och skilde sig 1964, d\u00e5 fadern b\u00f6rjade studera, med hj\u00e4lp av ett stipendium, vid harvard university. obamas far \u00e5terv\u00e4nde till kenya och tr\u00e4ffade sin son endast en g\u00e5ng till, \u00e5r 1971, innan han omkom i en bilolycka 1982.efter skilsm\u00e4ssan gifte sig obamas mor med lolo soetoro, en indonesisk student, och familjen flyttade till soetoros hemland 1967, d\u00e4r obama gick p\u00e5 lokala skolor, som asisi i jakarta, tills han var tio \u00e5r gammal. han \u00e5terv\u00e4nde sedan till honolulu f\u00f6r att bo hos sina morf\u00f6r\u00e4ldrar, madelyn och stanley dunham, medan han med hj\u00e4lp av stipendium gick i privatskolan punahou school fr\u00e5n femte klass 1971 till sin examen fr\u00e5n high school 1979. obamas mor \u00e5terv\u00e4nde till hawaii 1972 och stannade under flera \u00e5r, men reste 1977 tillbaka till indonesien, d\u00e4r hon arbetade som f\u00e4ltantropolog. hon stannade d\u00e4r under st\u00f6rre delen av \u00e5terstoden av sitt liv, men \u00e5terv\u00e4nde till hawaii 1994. hon avled av \u00e4ggstockscancer 1995. obama har sagt om sin tid i honolulu att blandningen och respekten f\u00f6r olika kulturer spelat en stor roll i hans syn p\u00e5 v\u00e4rlden.\ni boken dreams from my father fr\u00e5n 1995 ber\u00e4ttar obama om sin uppv\u00e4xt som den enda svarta personen i en vit familj. som vuxen medgav obama att han under sin tid i high school hade anv\u00e4nt marijuana, kokain och alkohol, vilket han under valkampanjen 2008 beskrev som sitt st\u00f6rsta moraliska misslyckande.\n\n\n=== tidig karri\u00e4r ===\nefter att ha g\u00e5tt ut high school p\u00e5 hawaii 1979 flyttade obama till los angeles d\u00e4r han under tv\u00e5 \u00e5rs tid studerade vid occidental college.. d\u00e4r h\u00f6ll han sitt f\u00f6rsta offentliga tal d\u00e4r han uppmanade f\u00f6rs\u00e4ljning av v\u00e4rdepapper, till exempel aktier, tillh\u00f6rande f\u00f6retag som var n\u00e4rvarande i sydafrika, p\u00e5 grund av sydafrikas apartheid. han gick sedan \u00f6ver till columbia university i new york, d\u00e4r han studerade statsvetenskap som huvud\u00e4mne med specialisering p\u00e5 internationella relationer. \nobama tog en bachelor of arts-examen fr\u00e5n columbia 1983, och arbetade sedan fr\u00e5n b\u00f6rjan av n\u00e4sta \u00e5r i ett \u00e5r p\u00e5 business international corporation \noch sedan p\u00e5 new york public interest research group.efter fyra \u00e5r i new york flyttade obama till chicago, d\u00e4r han anst\u00e4lldes som ledare f\u00f6r developing communities project (dcp), en kyrkobaserad social organisation (community organization) som ursprungligen omfattade \u00e5tta katolska f\u00f6rsamlingar i greater roseland (roseland, west pullman och riverdale) i south side i chicago, och arbetade d\u00e4r fr\u00e5n juni 1985 till maj 1988. \nunder hans tre \u00e5r som ledare f\u00f6r dcp v\u00e4xte dess antal anst\u00e4llda fr\u00e5n en till tretton och dess \u00e5rsbudget v\u00e4xte fr\u00e5n 70 000 till 400 000 dollar. organisationen medverkade bland annat till att starta ett arbetstr\u00e4ningsprogram, ett handledningsprogram f\u00f6r att f\u00f6rbereda f\u00f6r h\u00f6gskolestudier, och en organisation f\u00f6r hyresg\u00e4sters r\u00e4ttigheter i altgeld gardens. \nobama arbetade ocks\u00e5 som konsult och handledare f\u00f6r gamaliel foundation, ett institut f\u00f6r samh\u00e4llsorganisering (community organizing). \ni mitten av 1988 reste han f\u00f6r f\u00f6rsta g\u00e5ngen till europa i tre veckor och sedan i fem veckor i kenya, d\u00e4r han m\u00f6tte m\u00e5nga av sina kenyanska sl\u00e4ktingar f\u00f6r f\u00f6rsta g\u00e5ngen.\nobama b\u00f6rjade studera juridik vid harvard law school i slutet av 1988. vid slutet av sitt f\u00f6rsta \u00e5r utvaldes han, baserat p\u00e5 hans betyg och en skrivart\u00e4vling, som redakt\u00f6r f\u00f6r harvard law review. \ni februari 1990, under sitt andra \u00e5r, valdes han till ordf\u00f6rande f\u00f6r law review, en frivillig heltidstj\u00e4nst d\u00e4r han fungerade som chefredakt\u00f6r och ledde tidskriftens stab p\u00e5 \u00e5ttio redakt\u00f6rer. \nvalet av obama som f\u00f6rsta svarta ordf\u00f6rande f\u00f6r law review fick stor uppm\u00e4rksamhet i medier och f\u00f6ljdes av l\u00e5nga detaljerade personbeskrivningar. p\u00e5 somrarna \u00e5terv\u00e4nde han till chicago d\u00e4r han arbetade som sommaranst\u00e4lld p\u00e5 advokatbyr\u00e5erna sidley & austin 1989 och hopkins & sutter 1990. \nefter att ha tagit en juris doctor-examen (n\u00e4rmast motsvarande juristexamen i sverige) med magna cum laude \nfr\u00e5n harvard 1991 \u00e5terv\u00e4nde han till chicago.uppm\u00e4rksamheten kring valet av obama som f\u00f6rste svarte ordf\u00f6rande f\u00f6r harvard law review ledde till ett bokkontrakt och f\u00f6rskott f\u00f6r en bok om rasrelationer.university of chicago law school bem\u00f6dade sig om att rekrytera honom och gav obama en forskartj\u00e4nst och ett kontor f\u00f6r arbetet med boken. han planerade till en b\u00f6rjan att slutf\u00f6ra boken inom ett \u00e5r, men det tog mycket l\u00e4ngre tid n\u00e4r den utvecklades till en sj\u00e4lvbiografi. f\u00f6r att kunna arbeta utan avbrott reste obama och hans fru, michelle, till bali d\u00e4r han \u00e4gnade flera m\u00e5nader \u00e5t att skriva. manuskriptet publicerades slutligen i mitten av 1995 som dreams from my father (utgiven p\u00e5 svenska 2008 som min far hade en dr\u00f6m).obama ledde fr\u00e5n april till oktober 1992 project vote i illinois, en kampanj f\u00f6r v\u00e4ljarregistrering med tio anst\u00e4llda och flera hundra volont\u00e4rer. projektet uppn\u00e5dde sitt m\u00e5l, att f\u00e5 150 000 av 400 000 oregistrerade afroamerikaner i delstaten att registrera sig som v\u00e4ljare, och ledde till att crain's chicago business n\u00e4mnde obama i sin lista \u00f6ver \u201d40 blivande makthavare under fyrtio\u201d f\u00f6r 1993.obama undervisade i statsr\u00e4tt vid university of chicago law school i tolv \u00e5r, f\u00f6rst klassificerad som lecturer fr\u00e5n 1992 till 1996, och sedan som senior lecturer fr\u00e5n 1996 till 2004. \nhan ansl\u00f6t sig till davis, miner, barnhill & galland, en advokatbyr\u00e5 med tolv advokater som specialiserade sig p\u00e5 medborgarr\u00e4ttsprocesser och lokal ekonomisk utveckling, d\u00e4r han var associate i tre \u00e5r fr\u00e5n 1993 till 1996, sedan of counsel fr\u00e5n 1996 till 2004. hans advokatlicens gick ut 2002.obama var en av grundarna och ledamot av styrelsen i den icke vinstinriktade organisationen public allies, som verkar f\u00f6r att fr\u00e4mja nytt ledarskap, 1992. han avgick innan hans fru michelle blev verkst\u00e4llande direkt\u00f6r f\u00f6r public allies chicago i b\u00f6rjan av 1993. \nfr\u00e5n 1994 till 2002 var han ledamot av styrelsen f\u00f6r woods fund of chicago, som 1985 hade varit den f\u00f6rsta stiftelsen som finansierade developing communities project, och ocks\u00e5 fr\u00e5n 1994 till 2002 i styrelsen f\u00f6r stiftelsen joyce foundation. obama var styrelseledamot i chicago annenberg challenge fr\u00e5n 1995 till 2002, som styrelseordf\u00f6rande fr\u00e5n 1995 till 1999. han var ocks\u00e5 styrelseledamot i chicago lawyers' committee for civil rights under law, center for neighborhood technology och lugenia burns hope center.\n\n\n== politisk karri\u00e4r ==\n\n\n=== delstatssenator 1997\u20132004 ===\nobama invaldes i delstatssenaten i illinois 1996. han eftertr\u00e4dde alice palmer som senator fr\u00e5n illinois 13:e distrikt, som d\u00e5 omfattade omr\u00e5den i chicagos south side fr\u00e5n hyde park-kenwood s\u00f6derut till south shore och v\u00e4sterut till chicago lawn. i senaten fick obama st\u00f6d fr\u00e5n b\u00e5da partier f\u00f6r reformer i lagstiftning r\u00f6rande etik och sjukv\u00e5rd. han tog initiativ till en lag om \u00f6kade skattekrediter f\u00f6r arbetare med l\u00e5ga inkomster, f\u00f6rhandlade fram reformer i v\u00e4lf\u00e4rdssystemet och verkade f\u00f6r h\u00f6jda barnbidrag. \u00e5r 2001 st\u00f6dde obama, som medordf\u00f6rande f\u00f6r tv\u00e5partiutskottet f\u00f6r administrativa regler, den republikanske guvern\u00f6ren george ryans regleringar av utl\u00e5ningsverksamhet, som syftade till att f\u00f6rhindra utm\u00e4tning av bost\u00e4der.obama omvaldes till senaten i illinois 1998 och \u00e5terigen 2002. \u00e5r 2000 f\u00f6rlorade han demokraternas prim\u00e4rval till kandidatur till usa:s representanthus mot den sittande ledamoten bobby rush med en marginal p\u00e5 tv\u00e5 mot en.i januari 2003 blev obama ordf\u00f6rande f\u00f6r h\u00e4lso- och socialutskottet i illinois senat, d\u00e5 demokraterna, efter att ha varit i minoritet i ett \u00e5rtionde, \u00e5terfick sin majoritetsst\u00e4llning. han tog initiativ till och ledde det enh\u00e4lliga antagandet fr\u00e5n b\u00e5da partier av ett lagf\u00f6rslag om att \u00f6vervaka rasprofilering genom att kr\u00e4va att polisen rapporterade rastillh\u00f6righeten hos de bilf\u00f6rare de h\u00e4ktar och lagstiftning som gjorde illinois till den f\u00f6rsta delstaten som gav tillst\u00e5nd till videofilmning av f\u00f6rh\u00f6r i mordutredningar. under hans valkampanj f\u00f6r att bli invald i usa:s senat 2004 gav f\u00f6retr\u00e4dare f\u00f6r polisen obama erk\u00e4nnande f\u00f6r hans aktiva samarbete med polisorganisationer i antagandet av reformer av d\u00f6dsstraffet. obama avgick fr\u00e5n illinois senat i november 2004 efter att han blivit invald i usa:s senat.\n\n\n=== senatsvalet 2004 ===\ni mitten av 2002 b\u00f6rjade obama fundera p\u00e5 att kandidera till usa:s senat. han v\u00e4rvade den politiska strategen david axelrod samma h\u00f6st och tillk\u00e4nnagav formellt sin kandidatur i januari 2003. n\u00e4r den sittande republikanske senatorn peter fitzgerald och hans demokratiske f\u00f6retr\u00e4dare carol moseley braun b\u00e5da besl\u00f6t att inte st\u00e4lla upp i valet inledde demokraterna och republikanerna vid\u00f6ppna prim\u00e4rval d\u00e4r femton olika kandidater st\u00e4llde upp. obamas kandidatur hj\u00e4lptes fram av axelrods reklamkampanj med bilder av den tidigare borgm\u00e4staren i chicago harold washington och st\u00f6d fr\u00e5n dottern till paul simon, tidigare senator f\u00f6r illinois. han fick \u00f6ver 52 procent av r\u00f6sterna i prim\u00e4rvalet i mars 2004, 29 procentenheter f\u00f6re sin n\u00e4rmaste demokratiska konkurrent.i juli 2004 skrev och framf\u00f6rde obama keynote-talet (=inledningstalet) p\u00e5 demokraternas partikongress i boston, massachusetts. efter att ha beskrivit sin morfars erfarenheter som veteran fr\u00e5n andra v\u00e4rldskriget och mottagare av st\u00f6dprogram under new deal talade obama om att f\u00f6r\u00e4ndra usa:s regerings ekonomiska och sociala prioriteringar. han ifr\u00e5gasatte bushadministrationens hantering av irakkriget och framh\u00e4vde usa:s plikter mot sina soldater. genom att h\u00e4mta exempel fr\u00e5n usa:s historia kritiserade han starkt partibundna syns\u00e4tt p\u00e5 v\u00e4ljarna och efterfr\u00e5gade enighet i m\u00e5ngfalden med orden \u201d[d]et finns inte ett liberalt amerika och ett konservativt amerika, det finns bara amerikas f\u00f6renta stater\u201d fast\u00e4n det inte tv-s\u00e4ndes av de tre stora nyhetsn\u00e4tverken (utom i chicago) s\u00e5g sammanlagt 9,1 miljoner tittare obamas tal p\u00e5 pbs, cnn, msnbc, fox news och c-span. talet var en av konventets h\u00f6jdpunkter och bekr\u00e4ftade hans st\u00e4llning som demokraternas mest lysande nya stj\u00e4rna.obamas f\u00f6rv\u00e4ntade motst\u00e5ndare i valet, segraren i republikanernas prim\u00e4rval jack ryan, drog sig ur valet i juni 2004. tv\u00e5 m\u00e5nader senare och mindre \u00e4n tre m\u00e5nader f\u00f6re valdagen accepterade alan keyes nomineringen fr\u00e5n republikanerna i illinois att ers\u00e4tta ryan. keyes, som sedan l\u00e4nge var bosatt i maryland, skaffade bostad i illinois n\u00e4r han nominerades. i valet i november 2004 fick obama 70 procent av r\u00f6sterna mot keyes 27 procent, den st\u00f6rsta segermarginalen f\u00f6r ett val \u00f6ver hela delstaten i illinois historia.detta val var det f\u00f6rsta amerikanska senatsvalet n\u00e5gonsin d\u00e4r b\u00e5da kandidaterna fr\u00e5n de tv\u00e5 fr\u00e4msta partierna i usa (republikanerna och demokraterna) var afroamerikaner. obamas f\u00f6retr\u00e4dare i senaten, republikanen peter fitzgerald, hade sj\u00e4lv sex \u00e5r tidigare besegrat demokraten carol moseley braun, den f\u00f6rsta afroamerikanska kvinnan vald till senaten.\n\n\n=== ledamot av usa:s senat 2005\u20132008 ===\nobama svors in som senator den 4 januari 2005. obama var den femte afroamerikanska senatorn i usa:s historia, och den tredje folkvalda. han var den ende senator som var medlem i congressional black caucus. cq weekly, en icke-partipolitisk publikation, karakteriserade honom som en \u201dlojal demokrat\u201d, p\u00e5 grundval av en analys av alla omr\u00f6stningar i senaten under 2005\u20132007, och national journal rankade honom som den \u201dmest liberala\u201d senatorn grundat p\u00e5 en bed\u00f6mning av utvalda omr\u00f6stningar under 2007. \u00e5r 2005 rankades han som nummer sexton, och 2006 som nummer tio. \u00e5r 2008 rankades han av congress.org som den elfte m\u00e4ktigaste senatorn.obama avgick fr\u00e5n sin senatsplats den 16 november 2008 f\u00f6r att fokusera p\u00e5 \u00f6verg\u00e5ngen till sin presidentadministration. hans omedelbara eftertr\u00e4dare kommer att utses av illinois guvern\u00f6r rod blagojevich.\n\n\n==== lagstiftning ====\nobama r\u00f6stade f\u00f6r energy policy act of 2005, ett lagf\u00f6rslag om f\u00f6r\u00e4ndrad energipolitik, och var en av initiativtagarna till secure america and orderly immigration act, ett lagf\u00f6rslag om reformerad invandringspolitik. i september 2006 st\u00f6dde obama ett besl\u00e4ktat lagf\u00f6rslag, secure fence act. obama introducerade tv\u00e5 initiativ som fick hans namn: lugar\u2013obama, som ut\u00f6kade konceptet om samverkande hotminskning (nunn\u2013lugar cooperative threat reduction) till konventionella vapen, och coburn\u2013obama transparency act, som gav fullmakt \u00e5t uppr\u00e4ttandet av usaspending.gov, en webbs\u00f6ktj\u00e4nst om federala utgifter. den 3 juni 2008 introducerade senator obama, tillsammans med senatorerna thomas carper, tom coburn och john mccain, uppf\u00f6ljande lagstiftning f\u00f6r att st\u00e4rka insyn och ansvarighet i federala utgifter.obama initierade ett lagf\u00f6rslag som skulle ha kr\u00e4vt av \u00e4gare till k\u00e4rnkraftverk att meddela delstatliga och lokala myndigheter om radioaktiva l\u00e4ckor, men lagf\u00f6rslaget gick inte igenom i senaten som helhet efter att det blivit kraftigt modifierat i utskottsberedningen.\ni december 2006 undertecknade usa:s president george w. bush en lag om bist\u00e5nd, s\u00e4kerhet och demokratifr\u00e4mjande i kongo-kinshasa, vilket blev den f\u00f6rsta federala lagen som antogs d\u00e4r obama var fr\u00e4mste initiativtagare. i januari 2007 introducerade obama och senator feingold en stadga om privatflygplan i ett lagf\u00f6rslag om \u00e4rligt ledarskap och \u00f6ppenhet i myndighetsut\u00f6vning (honest leadership and open government act), som godk\u00e4ndes som lag i september 2007. obama introducerade ocks\u00e5 deceptive practices and voter intimidation prevention act, ett lagf\u00f6rslag om att kriminalisera vilseledande metoder i federala val och iraq war de-escalation act, av vilka ingen antagits som lag.\nsenare under 2007 tog obama initiativ till ett till\u00e4gg till defense authorization act f\u00f6r att ge garantier f\u00f6r milit\u00e4ra avsked p\u00e5 grund av personlighetsst\u00f6rningar. detta till\u00e4gg gick igenom i senaten p\u00e5 v\u00e5ren 2008. han tog initiativ till iran sanctions enabling act som st\u00f6dde avh\u00e4ndelse av delstatliga pensionsfonder fr\u00e5n irans olje- och gasindustri, vilken inte har f\u00e4rdigbehandlats i utskott, och var en av initiativtagarna till lagf\u00f6rslag f\u00f6r att minska risken f\u00f6r k\u00e4rnvapenterrorism. obama tog ocks\u00e5 initiativ till ett till\u00e4gg i senaten till state children's health insurance program som f\u00f6reskrev ett \u00e5rs skyddat arbete f\u00f6r familjemedlemmar som v\u00e5rdar soldater med stridsrelaterade skador.\n\n\n==== utskott ====\nobama hade uppdrag i senatens utrikesutskott, milj\u00f6- och infrastrukturutskott och utskottet f\u00f6r fr\u00e5gor r\u00f6rande krigsveteraner till och med december 2006. i januari 2007 l\u00e4mnade han milj\u00f6- och infrastrukturutskottet och tog ytterligare uppdrag i utskottet f\u00f6r h\u00e4lsa, utbildning, arbete och pensioner samt i utskottet f\u00f6r inrikes s\u00e4kerhet och regeringen. han blev ocks\u00e5 ordf\u00f6rande f\u00f6r senatens underutskott f\u00f6r europafr\u00e5gor. som ledamot av senatens utrikesutskott gjorde obama officiella resor till \u00f6steuropa, mellan\u00f6stern, centralasien och afrika. han m\u00f6tte mahmoud abbas innan denne blev president av palestina, och h\u00f6ll ett tal vid nairobis universitet d\u00e4r han f\u00f6rd\u00f6mde korruption i kenyas regering.\n\n\n=== politiska st\u00e4llningstaganden ===\nen metod som vissa statsvetare anv\u00e4nder f\u00f6r att bed\u00f6ma ideologi \u00e4r att j\u00e4mf\u00f6ra de \u00e5rliga uppskattningarna fr\u00e5n americans for democratic action (ada) med de fr\u00e5n american conservative union (acu). baserat p\u00e5 obamas tid som kongressledamot har han en genomsnittlig konservativ uppskattning p\u00e5 7,67 procent fr\u00e5n acu, och en genomsnittlig liberal uppskattning p\u00e5 90 procent fr\u00e5n ada.obama var en tidig motst\u00e5ndare till usa:s 43:e president george w. bushs irakpolitik. den 2 oktober 2002, dagen d\u00e5 president george w. bush och usa:s kongress kom \u00f6verens om den resolution som gav klartecken till irakkriget, talade obama inf\u00f6r den f\u00f6rsta framtr\u00e4dande demonstrationen mot irakkriget i chicago, och uttalade sitt motst\u00e5nd mot kriget. den 16 mars 2003, dagen d\u00e5 president bush utf\u00e4rdade sitt ultimatum till saddam hussein att l\u00e4mna irak inom 48 timmar innan usa invaderade, talade obama inf\u00f6r den dittills st\u00f6rsta demonstrationen mot irakkriget i chicago och sade till demonstranterna att det \u201dinte var f\u00f6r sent\u201d att stoppa kriget.i november 2006 f\u00f6respr\u00e5kade obama en \u201dgradvis omgruppering av amerikanska styrkor fr\u00e5n irak\u201d och \u00f6ppnande av diplomatisk dialog med syrien och iran. i ett tal i mars 2007 inf\u00f6r aipac, en proisraelisk lobbyorganisation, sade han att den fr\u00e4msta v\u00e4gen att f\u00f6rhindra iran fr\u00e5n att utveckla k\u00e4rnvapen \u00e4r genom samtal och diplomati, fast\u00e4n han inte utesl\u00f6t milit\u00e4ra aktioner. obama har antytt att han skulle inleda f\u00f6ruts\u00e4ttningsl\u00f6s och \"direkt presidentdiplomati\" med iran. n\u00e4r han redogjorde f\u00f6r sin strategi f\u00f6r att bek\u00e4mpa global terrorism i augusti 2007 sade obama, att \u201ddet var ett f\u00f6rskr\u00e4ckligt misstag att inte agera\u201d mot ett m\u00f6te av al-qaida-ledare 2005 som usa:s s\u00e4kerhetstj\u00e4nst hade bekr\u00e4ftat \u00e4gde rum i pakistans federalt administrerade stamomr\u00e5den. han sade att han som president inte skulle missa en liknande m\u00f6jlighet, till och med utan st\u00f6d fr\u00e5n pakistans regering.i en kolumn i the washington post i december 2005, och vid en demonstration med save darfur coalition i april 2006, efterfr\u00e5gade obama ett mer best\u00e4mt agerande f\u00f6r att motverka folkmord i darfuromr\u00e5det i sudan. han har avh\u00e4nt 180 000 dollar i personliga innehav av sudan-relaterade aktier, och har uppmanat avh\u00e4ndelse fr\u00e5n f\u00f6retag som bedriver aff\u00e4rsverksamhet i iran. i tidskriften foreign affairs nummer f\u00f6r juli\u2013augusti 2007 f\u00f6respr\u00e5kade obama en ut\u00e5tblickande utrikespolitik efter irakkriget och en f\u00f6rnyelse av usa:s milit\u00e4ra, diplomatiska och moraliska ledarskap i v\u00e4rlden. han framh\u00f6ll att \u201dvi kan varken dra oss tillbaka fr\u00e5n v\u00e4rlden eller f\u00f6rs\u00f6ka skr\u00e4mma den till underkastelse\u201d och uppmanade amerikanerna att \u201dleda v\u00e4rlden, i g\u00e4rning och genom f\u00f6red\u00f6me\u201d.obama uttalade sig i april 2007 om vikten av att erk\u00e4nna det armeniska folkmordet under f\u00f6rsta v\u00e4rldskriget.\ni den ekonomiska politiken f\u00f6rsvarade han i april 2005 franklin d. roosevelts sociala v\u00e4lf\u00e4rdspolitik new deal och kritiserade republikanska f\u00f6rslag om att uppr\u00e4tta privata konton f\u00f6r socialf\u00f6rs\u00e4kringar (social security). efter orkanen katrina sade obama ifr\u00e5n mot statens likgiltighet inf\u00f6r v\u00e4xande ekonomiska klasskillnader och uppmanade b\u00e5da partier att agera f\u00f6r att \u00e5terst\u00e4lla det sociala skyddsn\u00e4tet f\u00f6r de fattiga. kort innan han tillk\u00e4nnagav sin presidentvalskampanj sade obama att han st\u00f6djer allm\u00e4n sjukv\u00e5rd i usa. obama f\u00f6resl\u00e5r att l\u00e4rare ska bel\u00f6nas efter prestation, men f\u00f6rs\u00e4krar fackf\u00f6reningarna att f\u00f6r\u00e4ndringarna ska genomf\u00f6ras genom kollektivavtalsprocessen.i september 2007 beskyllde obama s\u00e4rintressen f\u00f6r att snedvrida usa:s skattesystem. hans plan skulle avskaffa skatter f\u00f6r pension\u00e4rer med inkomster p\u00e5 mindre \u00e4n 50 000 dollar om \u00e5ret, dra tillbaka inkomstskattes\u00e4nkningar f\u00f6r dem som tj\u00e4nar \u00f6ver 250 000 dollar samt s\u00e4nkningen av kapitalvinstskatten, st\u00e4nga kryph\u00e5l i f\u00f6retagsskatt, ta bort inkomsttaket f\u00f6r skatter p\u00e5 socialf\u00f6rs\u00e4kringar, begr\u00e4nsa offshore-ekonomier och f\u00f6renkla inkomstdeklarationer genom att i f\u00f6rv\u00e4g skriva in l\u00f6ne- och bankinformation som redan inh\u00e4mtats av skattemyndigheten. n\u00e4r han tillk\u00e4nnagav sin presidentkampanjs energiplan i oktober 2007 f\u00f6reslog obama ett system f\u00f6r utsl\u00e4ppshandel f\u00f6r att begr\u00e4nsa koldioxidutsl\u00e4pp och tio\u00e5rigt program f\u00f6r investeringar i nya energik\u00e4llor f\u00f6r minska usa:s beroende av importerad olja. obama f\u00f6reslog att alla utsl\u00e4ppsr\u00e4tter skulle auktioneras ut, utan \u00f6verg\u00e5ngsbest\u00e4mmelser f\u00f6r olje- och gasf\u00f6retag, och att de inkomster som genereras ska spenderas p\u00e5 energiutveckling och \u00f6verg\u00e5ngskostnader.obama har uppmuntrat demokrater att n\u00e5 fram till evangelikaler och andra religi\u00f6sa grupper.\ni december 2006 deltog han tillsammans med den republikanske senatorn sam brownback vid globala toppm\u00f6tet om aids och kyrkan, som organiserades av kyrkoledarna kay och rick warren.\ntillsammans med warren och brownback gjorde obama ett hiv-test, liksom han hade gjort i kenya mindre \u00e4n fyra m\u00e5nader tidigare.\nhan uppmanade \u201dandra i det offentliga livet att g\u00f6ra detsamma\u201d och inte sk\u00e4mmas f\u00f6r det.\nn\u00e4r han talade inf\u00f6r \u00f6ver 8 000 medlemmar av united church of christ i juni 2007 protesterade obama mot \u201ds\u00e5 kallade ledare f\u00f6r den kristna h\u00f6gern\u201d f\u00f6r att vara \u201dalltf\u00f6r ivriga att utnyttja det som skiljer oss\u201d.\n\n\n== presidentkampanjen 2008 ==\n\nden 10 februari 2007 tillk\u00e4nnagav obama sin kandidatur till posten som usa:s president framf\u00f6r old state capitol-byggnaden i springfield, illinois. valet av plats f\u00f6r tillk\u00e4nnagivandet var symboliskt eftersom det var d\u00e4r som abraham lincoln framf\u00f6rde sitt historiska \u201dhouse divided\u201d-tal \u00e5r 1858.under valkampanjen betonade obama fr\u00e5gorna att snabbt avsluta irakkriget, minska usa:s utl\u00e4ndska energiberoende och ordna allm\u00e4n sjukv\u00e5rd. vid ett tillf\u00e4lle identifierade han dessa som sina tre h\u00f6gsta prioriteringar. han framf\u00f6rde att om han blev vald skulle han genomf\u00f6ra nedsk\u00e4rningar i budgeten i storleksordningen tiotals miljarder dollar, sluta investera i \u201dopr\u00f6vade\u201d missilf\u00f6rsvarssystem, inte anv\u00e4nda rymden som ett vapen, sakta ned utvecklandet av future combat systems samt arbeta f\u00f6r att avskaffa alla k\u00e4rnvapen. obama f\u00f6respr\u00e5kar ett slut p\u00e5 utvecklandet av nya k\u00e4rnvapen, en minskning av usa:s nuvarande k\u00e4rnvapenarsenal, antagandet av ett globalt f\u00f6rbud mot framst\u00e4llning av fissilt material, och f\u00f6rs\u00f6k till f\u00f6rhandlingar med ryssland f\u00f6r att ta bort interkontinentala ballistiska robotar fr\u00e5n h\u00f6g beredskap.obama har blivit hedersmedlem av kr\u00e5kindianernas stam. obama var den f\u00f6rsta presidentkandidaten n\u00e5gonsin som bes\u00f6kt stammen.under b\u00e5de prim\u00e4rvalskampanjen och presidentvalet satte obamas kampanj flera rekord f\u00f6r insamling av pengar, s\u00e4rskilt i m\u00e4ngden insamlade sm\u00e5 bidrag. den 19 juni blev obama den f\u00f6rste presidentkandidaten fr\u00e5n ett stort parti som avb\u00f6jde offentlig finansiering i valet sedan systemet inf\u00f6rdes 1976, och fr\u00e5ngick d\u00e4rmed sin tidigare avsikt att ta emot det.ett stort antal kandidater st\u00e4llde fr\u00e5n b\u00f6rjan upp i demokraternas prim\u00e4rval. efter n\u00e5gra inledande val begr\u00e4nsades f\u00e4ltet till en kamp mellan obama och senator hillary clinton, d\u00e4r vardera vann n\u00e5gra stater och loppet var n\u00e4stan j\u00e4mnt under hela prim\u00e4rvalsprocessen. den 31 maj besl\u00f6t partistyrelsen (democratic national committee) att alla de omstridda delegaterna fr\u00e5n michigan och florida skulle f\u00e5 r\u00f6sta vid konventet, med en halv r\u00f6st var, vilket minskade obamas ledning i antal delegater. den 3 juni 2008, n\u00e4r alla delstater r\u00e4knats, passerade obama tr\u00f6skeln f\u00f6r att bli demokraternas presumtiva presidentkandidat. samma dag h\u00f6ll han ett segertal i st. paul, minnesota. clinton avbr\u00f6t sin kampanj och gav obama sitt st\u00f6d den 7 juni. fr\u00e5n den tidpunkten och fram\u00e5t drev han valkampanj i presidentvalet mot republikanernas presidentkandidat senator john mccain.\n\nbarack obama meddelade den 23 augusti 2008 att han valt senatorn f\u00f6r delaware joe biden till sin vicepresidentkandidat. vid demokraternas konvent i denver, colorado, h\u00f6ll obamas tidigare rival hillary clinton ett tal d\u00e4r hon gav starkt st\u00f6d till obamas kandidatur och f\u00f6reslog senare att obama skulle nomineras genom acklamation till demokraternas presidentkandidat. sedan framf\u00f6rde den 28 augusti obama ett tal till de 84 000 anh\u00e4ngarna som samlats p\u00e5 konventet. i talet, som \u00e4ven s\u00e5gs av \u00f6ver 38 miljoner personer \u00f6ver hela v\u00e4rlden, accepterade han sitt partis nominering och presenterade sina politiska m\u00e5ls\u00e4ttningar. han blev d\u00e4rmed den f\u00f6rsta afroamerikanen att st\u00e4lla upp i presidentvalet som huvudkandidat f\u00f6r ett av de stora partierna. tidigare \u00e5r hade de svarta demokratiska politikerna shirley chisholm och jesse jackson f\u00f6rs\u00f6kt bli presidentkandidater utan att lyckas.\nvalkampanjen, d\u00e4r obama st\u00e4lldes mot republikanen john mccain, kom att domineras av usa:s ekonomi och irakkriget. efter att mccain nominerades till republikanernas presidentkandidat tydde opinionsm\u00e4tningarna p\u00e5 att han hade minskat klyftan mot obama. i september och oktober 2008 genomf\u00f6rdes tre presidentvalsdebatter mellan obama och mccain. efter dessa gick obama fram\u00e5t i de landsomfattande opinionsm\u00e4tningarna.\nobama kritiserade george w. bushs behandling av f\u00e5ngar p\u00e5 guantanamobasen p\u00e5 kuba och i abu ghraib-f\u00e4ngelset i irak. \"we only know these crimes took place because insiders blew the whistle at great personal risk ... government whistleblowers are part of a healthy democracy and must be protected from reprisal.\" han lovade \u00e4ven att st\u00e4nga guantanamobasen inom ett \u00e5r.\nden 2 november 2008 avled obamas mormor madelyn dunham av cancer vid 86 \u00e5rs \u00e5lder. obama fick k\u00e4nnedom om sin mormors d\u00f6d dagen f\u00f6re presidentvalet.\npresidentvalet h\u00f6lls den 4 november 2008. obama segrade efter att ha f\u00e5tt 365 av de totalt 537 elektorsr\u00f6sterna och st\u00f6d av 52,7 procent av v\u00e4ljarna. obama vann dock enbart 28 procent av usa:s countyn, vilket var minst av en vinnande presidentkandidat i usa:s historia. i presidentvalet 2012, d\u00e5 obama blev omvald, vann han enbart 22 procent (689 stycken) av usa:s countyn och \u00e4r sedan dess den president som vunnit minst antal countyn i usa:s historia.n\u00e4r obama blev vald utbr\u00f6t spontana gatufiranden i usa och utomlands. m\u00e5nga uttryckte f\u00f6rv\u00e4ntan att omv\u00e4rldens bild av usa, som var p\u00e5frestad under george w. bushs regering, skulle f\u00f6rb\u00e4ttras. farh\u00e5gor om att vapenlagarna skulle bli mer restriktiva under obamas regering ledde till en \u00f6kning i f\u00f6rs\u00e4ljningen av skjutvapen runtom i usa.i och med segern i presidentvalet blev obama den f\u00f6rsta afroamerikanen att v\u00e4ljas till usa:s president. i sitt segertal, som framf\u00f6rdes inf\u00f6r hundratusentals anh\u00e4ngare i grant park i chicago, tillk\u00e4nnagav obama att \u201df\u00f6r\u00e4ndringen har kommit till amerika\u201d. s\u00e5som f\u00f6dd i hawaii \u00e4r obama den f\u00f6rste amerikanske presidenten som \u00e4r f\u00f6dd utanf\u00f6r det kontinentala usa. han \u00e4r ocks\u00e5 den femte yngste presidenten vid tiden f\u00f6r tilltr\u00e4det och den andre vars huvudsakliga politiska bas \u00e4r illinois.\n\n\n== presidentskap (2009\u20132017) ==\nbarack obama installerades som usa:s 44:e president den 20 januari 2009 med joe biden som vicepresident. under sin f\u00f6rsta vecka som president gav han order om att det omtvistade terroristf\u00e4ngelset p\u00e5 guantanamo skulle st\u00e4ngas inom ett \u00e5r samt tog kontakt med f\u00f6retr\u00e4dare f\u00f6r de olika intressegrupperna i israel-palestina-konflikten. obama upph\u00e4vde dessutom f\u00f6rbudet f\u00f6r usa att ge bist\u00e5nd till organisationer som f\u00f6respr\u00e5kar aborter utomlands.\n\n\n=== inrikespolitik ===\n\n\n==== ekonomisk politik ====\nobama inf\u00f6rde ett l\u00f6netak p\u00e5 100 000 dollar f\u00f6r statliga tj\u00e4nstem\u00e4n. han inf\u00f6rde \u00e4ven att medarbetare i vita huset som slutar inte f\u00e5r arbeta med liknande inriktning i n\u00e4ringslivet inom en tv\u00e5\u00e5rsperiod.obama skrev under the lilly ledbetter fair pay act, som \u00e4r en lag som f\u00f6rbjuder l\u00f6nediskriminering.obama beslutade att usa ska ge full milit\u00e4r pension till de filippinier som stred p\u00e5 usa:s sida under andra v\u00e4rldskriget. den d\u00e5varande presidenten harry s. truman lovade dem det efter andra v\u00e4rldskriget men h\u00f6ll inte sitt l\u00f6fte. d\u00e5 var det 250 000 frivilliga som slogs f\u00f6r usa. idag \u00e4r det 15 000 som fortfarande \u00e4r vid liv.obama inf\u00f6rde i juli 2010 flera nya regleringar inom finanssektorn genom dodd\u2013frank act.\n\n\n==== obamacare ====\n\nobamas sjukv\u00e5rdsreform patient protection and affordable care act, kallad obamacare, r\u00f6stades igenom med en r\u00f6sts majoritet i mars 2010. den inneb\u00e4r att 96 procent av medborgarna f\u00e5r sjukv\u00e5rdsf\u00f6rs\u00e4kring och kr\u00e4ver att alla enskilda tecknar sjukv\u00e5rdsf\u00f6rs\u00e4kring. den g\u00f6r ocks\u00e5 att privata sjukf\u00f6rs\u00e4kringsbolag inte f\u00e5r neka n\u00e5gon att f\u00e5 en sjukf\u00f6rs\u00e4kring och staten kommer med bidrag att hj\u00e4lpa l\u00e5ginkomsttagare att betala premien.obamacare har m\u00f6tt massiv kritik, fr\u00e4mst fr\u00e5n republikaner. \u00e4ven demokraternas minoritetsledare charles schumer har i efterhand kritiserat reformens politiska timing. kritiken mot obamacare grundar sig framf\u00f6r allt i det intr\u00e5ng i individens frihet som lagen inneb\u00e4r eftersom den kr\u00e4ver att alla medborgare tecknar f\u00f6rs\u00e4kring, samt de pris\u00f6kningar p\u00e5 sjukv\u00e5rdsf\u00f6rs\u00e4kringar som skett sedan lagens tillkomst. detta s\u00e4gs bland annat bero p\u00e5 de krav som st\u00e4lls p\u00e5 f\u00f6rs\u00e4kringsbolag att inte ta ut h\u00f6gre avgifter p\u00e5 f\u00f6rs\u00e4kringstagare beroende p\u00e5 deras h\u00e4lsotillst\u00e5nd, k\u00f6n och om de exempelvis har en kronisk sjukdom \u00e4n medborgare utan s\u00e5dan sjukdom, vilket har medf\u00f6rt att f\u00f6rs\u00e4kringsbolagen tvingats h\u00f6ja priserna f\u00f6r vanliga medborgare. vidare har framh\u00e5llits att amerikanska medborgare \u00f6ver 65 \u00e5r, som ber\u00f6rs mest av sjukv\u00e5rden, redan hade ett grundskydd och var f\u00f6rs\u00e4krade utan obamacare genom medicare och medicaid.\n\n\n==== taxpayer march on washington ====\n\nunder den nationella demonstrationen taxpayer march on washington den 12 september 2009 protesterades s\u00e4rskilt mot bland annat obamacare, men \u00e4ven andra delar av obamas politik som ans\u00e5gs representera \u201dbig government\u201d s\u00e5som skatteh\u00f6jningar och \u00f6kade regleringar. taxpayer march on washington var den st\u00f6rsta demonstrationen under obamas presidentskap och en av de st\u00f6rre demonstrationerna i usa p\u00e5 flera \u00e5r med hundratusentals demonstranter. liknande demonstrationer, men i mindre skala, h\u00f6lls \u00e4ven 2010 i st\u00e4derna washington, d.c., st. louis och sacramento.\n\n\n==== migrationspolitik ====\ni juni 2012 skrev obama under lagen deferred action for childhood arrivals (daca) som m\u00f6jligg\u00f6r f\u00f6r illegala invandrare som anl\u00e4nde till usa n\u00e4r de var under\u00e5riga att f\u00e5 arbetstillst\u00e5nd i landet.\n\n\n==== kritik mot nyhetsmedier ====\nobama uttryckte omfattande kritik gentemot ett par amerikanska nyhetsmedier med konservativ inriktning i samband med sitt presidentskap. detta s\u00e4rskilt mot fox news, som \u00e4r en av f\u00e5 etablerade nyhetsmedier med konservativ inriktning i usa. ett par m\u00e5nader efter att obama tilltr\u00e4tt som president kom ett officiellt uttalande fr\u00e5n hans administration att de kommer att behandla fox news som ett oppositionsparti och att de inte betraktar kanalen som en legitim nyhetskanal. obama har \u00e4ven beskrivit fox news som en \u201ddestruktiv nyhetskanal\u201d och som ett hot mot landets utveckling. obama och hans administration valde \u00e4ven att utesluta nyhetskanalen fr\u00e5n ett par presstr\u00e4ffar i vita huset. i januari 2018 uttryckte han i en intervju att m\u00e4nniskor som tittar p\u00e5 fox news \u201dlever p\u00e5 en annan planet\u201d.vidare har obama kritiserat nyhetsmedier generellt f\u00f6r att de enligt honom rapporterade f\u00f6r mycket om republikanen donald trump och dennes presidentkampanj 2016, och att de d\u00e4rigenom skulle ha hj\u00e4lpt trumps kampanj f\u00f6r mycket.\n\n\n=== utrikespolitik ===\nobama beslutade i februari 2009 att dra tillbaka trupperna fr\u00e5n irak. huvuddelen av de 142 000 amerikanska soldater som fanns i irak skulle \u00e5terv\u00e4nda till usa innan augusti 2010. mellan 30 000 och 50 000 man skulle vara kvar f\u00f6r att utbilda irakisk milit\u00e4r och polis. denna grupp l\u00e4mnade irak i slutet p\u00e5 2011. vid sitt tilltr\u00e4de som president 2009 \u00e4rvde obama fyra krig fr\u00e5n sin f\u00f6reg\u00e5ngare george w. bush (irak, afghanistan, somalia och pakistan). dessutom hade bush genomf\u00f6rt milit\u00e4ra insatser mot terrorister i syrien  och jemen. obama fick ta \u00f6ver samtliga dessa konflikter som inletts under bushs tid som president. konflikten i jemen \u00f6vergick till inb\u00f6rdeskrig mellan houthistyrkor och jemens regering d\u00e4r usa agerade mot terrorgruppen al qaida p\u00e5 arabiska halv\u00f6n. 2011 inleddes inb\u00f6rdeskriget i libyen. n\u00e4r libyens terrorst\u00e4mplade diktator khadaffi var p\u00e5 v\u00e4g att attackera landets andra stad benghazi gav fn klartecken till en internationell insats mot khadaffi. i syrien br\u00f6t inb\u00f6rdeskrig ut och efter hand genomf\u00f6rde en internationell koalition omfattande milit\u00e4ra insatser mot terrorgruppen is. i koalitionen ingick bl a usa, storbritannien, australien, belgien, kanada, tyskland, frankrike, italien och norge.obama beslutade att f\u00f6rh\u00f6rsledarna som anv\u00e4nde skendr\u00e4nkning f\u00f6r misst\u00e4nkta terrorister under bushs presidentskap inte skulle \u00e5talas eftersom de hade handlat i god tro.\u00e5r 2010 sl\u00f6t obama avtalet new start med rysslands regering om avsp\u00e4nning och gemensam k\u00e4rnvapennedrustning mellan usa och ryssland.\u00e5r 2015 var obama med och sl\u00f6t ett avtal med iran om att usa, frankrike, tyskland, storbritannien, kina och ryssland lyfter sina ekonomiska sanktioner mot iran i utbyte mot att iran avvecklar sitt k\u00e4rnkraftsprogram. ett avtal som obamas eftertr\u00e4dare donald trump valde att dra sig ur i maj 2018.\n\n\n==== nobels fredspris ====\nden 9 oktober tillk\u00e4nnagav norska nobelkommitt\u00e9ns ordf\u00f6rande thorbj\u00f8rn jagland att barack obama, mindre \u00e4n ett \u00e5r efter sitt tilltr\u00e4de, tilldelats nobels fredspris 2009. nobelkommitt\u00e9ns beslut m\u00f6ttes blandad respons, b\u00e5de gl\u00e4dje men ocks\u00e5 kritik och f\u00f6rv\u00e5ning sett till den korta tid som obama hade varit president (knappt nio m\u00e5nader). vid tillk\u00e4nnagivandet p\u00e5gick b\u00e5de irakkriget och kriget i afghanistan. motiveringen till utm\u00e4rkelsen var att \"nobels fredspris f\u00f6r 2009 skall tilldelas president barack obama f\u00f6r hans extraordin\u00e4ra insats f\u00f6r att st\u00e4rka internationell diplomati och samarbete mellan folk. kommitt\u00e9n har lagt speciell vikt vid obamas vision om att arbeta f\u00f6r en v\u00e4rld utan atomvapen.\" priset tolkades av vissa som ett tack f\u00f6r att han inte \u00e4r f\u00f6retr\u00e4daren president george w. bush.i efterhand har kritiken mot att obama tilldelades fredspriset \u00f6kat. geir lundestad, direkt\u00f6r vid norska nobelinstitutet, har framh\u00e5llit att priset inte fick den effekt p\u00e5 obamas utrikespolitik som man \u00f6nskat. detta har tolkats som att beslutet att ge obama priset 2009 var n\u00e5got f\u00f6rhastat.\n\n\n==== sverige-bes\u00f6ket 2013 ====\n\ni september 2013 gjorde barack obama ett officiellt bes\u00f6k i stockholm. detta var f\u00f6rsta g\u00e5ngen som en sittande president i usa bes\u00f6kte sveriges huvudstad.\n\n\n=== efterm\u00e4le ===\nredan f\u00f6re obamas fr\u00e5ntr\u00e4de som president i januari 2017 hade hans efterm\u00e4le som president b\u00f6rjat diskuteras. bland hans st\u00f6rsta bedrifter n\u00e4mns inf\u00f6randet av en universell sjukf\u00f6rs\u00e4kring (obamacare), n\u00e5got som flera presidenter (theodore roosevelt, franklin d. roosevelt, harry s. truman, john f. kennedy, lyndon b. johnson, richard nixon, jimmy carter och bill clinton) f\u00f6rs\u00f6kt med utan att lyckas, samt ett stimulanspaket som inneburit \u00f6kade m\u00f6jligheter att investera i bland annat utbildningsv\u00e4sendet, en reform av regelverket f\u00f6r wall street och legaliseringen av samk\u00f6nade \u00e4ktenskap.samtidigt har flera av obamas politiska g\u00e4rningar m\u00f6tt omfattande kritik. obamas utrikespolitik har kritiserats f\u00f6r att ha varit svag och gett utrymme f\u00f6r bland annat ryssland, kina och nordkorea att ut\u00f6ka sin globala makt samt \u00f6kat den politiska instabiliteten i mellan\u00f6stern.\n\n\n==== f\u00f6rm\u00f6genhet ====\nn\u00e4r obama tilltr\u00e4dde som president 2008 hade han en f\u00f6rm\u00f6genhet p\u00e5 1,3 miljoner amerikanska dollar. hans f\u00f6rm\u00f6genhet \u00f6kade drastiskt under och efter presidentskapet och var i december 2020 uppe i minst 70 miljoner dollar.\n\n\n== efter presidentskapet ==\nefter presidentskapet valde obama att 2018 teckna ett samarbetsavtal med netflix med vilka han och frun michelle ska producera tv-serier och filmer.\n\n\n== familj och privatliv ==\n\nbarack obama m\u00f6tte sin blivande fru, michelle robinson, i juni 1989 n\u00e4r han var sommaranst\u00e4lld p\u00e5 advokatbyr\u00e5n sidley austin i chicago. robinson uts\u00e5gs som obamas handledare p\u00e5 f\u00f6retaget f\u00f6r tre m\u00e5nader. \u00e5r 1991 f\u00f6rlovade de sig och gifte sig den 3 oktober 1992. parets f\u00f6rsta dotter, malia ann, f\u00f6ddes 4 juli 1998, och f\u00f6ljdes av en andra dotter, natasha (\u201dsasha\u201d), som f\u00f6ddes 10 juni 2001.obama kallades \u201dbarry\u201d som ung, men ville tilltalas med sitt riktiga f\u00f6rnamn under sin h\u00f6gskoletid.med hj\u00e4lp av int\u00e4kterna fr\u00e5n ett bokavtal flyttade familjen 2005 fr\u00e5n en \u00e4garbostad i hyde park i chicago till ett hus f\u00f6r 1,6 miljoner dollar i det angr\u00e4nsande omr\u00e5det kenwood. k\u00f6pet av en intilliggande tomt och f\u00f6rs\u00e4ljningen av en del av den till obama av hustrun till exploat\u00f6ren och v\u00e4nnen tony rezko blev uppm\u00e4rksammat i nyhetsmedierna eftersom rezko blev \u00e5talad och senare f\u00e4lld f\u00f6r politisk korruption som inte hade anknytning till obama.i december 2007 uppskattade tidskriften money familjen obamas f\u00f6rm\u00f6genhet netto till 1,3 miljoner dollar. deras sj\u00e4lvdeklaration f\u00f6r 2007 visade att hush\u00e5llet hade en inkomst p\u00e5 4,2 miljoner dollar \u2013 vilket var en \u00f6kning fr\u00e5n omkring 1 miljon 2006 och 1,6 miljoner 2005, som mestadels kom fr\u00e5n f\u00f6rs\u00e4ljning av hans b\u00f6cker.\ni en intervju p\u00e5 the oprah winfrey show 2006 betonade obama hur multikulturell hans utvidgade familj \u00e4r. \u201dmichelle kan ber\u00e4tta f\u00f6r dig, att n\u00e4r vi tr\u00e4ffas till jul eller thanksgiving \u00e4r det som ett litet mini-fn\u201d, sade han. \u201djag har sl\u00e4ktingar som ser ut som bernie mac, och jag har sl\u00e4ktingar som ser ut som margaret thatcher.\u201d obama har sju halvsyskon fr\u00e5n sin kenyanske fars familj, av vilka sex \u00e4r i livet, och en halvsyster, maya soetoro-ng, dottern till hans mor och hennes indonesiske andre make. obamas mor \u00f6verlevdes av sin kansas-f\u00f6dda mor, madelyn dunham, som dog strax f\u00f6re obamas presidentval. i sin biografi dreams from my father anknyter obama sin mors sl\u00e4kthistoria till m\u00f6jliga indianska f\u00f6rf\u00e4der och avl\u00e4gsna sl\u00e4ktingar till jefferson davis, president f\u00f6r amerikas konfedererade stater under amerikanska inb\u00f6rdeskriget. obama \u00e4r p\u00e5 l\u00e5ngt h\u00e5ll sl\u00e4kt med s\u00e5v\u00e4l f\u00f6rre presidenten george w bush som f\u00f6rre vicepresidenten dick cheney. i b\u00e5da fallen m\u00e5ste man dock g\u00e5 tillbaka till 1600-talet f\u00f6r att finna de gemensamma anorna.obama spelar basket och deltog i skollaget i denna sport i high school. innan obama tillk\u00e4nnagav sin presidentkandidatur inledde han ett omtalat f\u00f6rs\u00f6k att sluta r\u00f6ka.\n\n\n=== kristen tro ===\nobama \u00e4r kristen och har utvecklat sin religi\u00f6sa syn som vuxen. i the audacity of hope beskriver obama hur han inte uppfostrades i ett religi\u00f6st hem. han beskriver sin mor, som uppfostrades av icke-religi\u00f6sa f\u00f6r\u00e4ldrar (vilka obama p\u00e5 annan plats har betecknat som \u201dicke-ut\u00f6vande metodister och baptister\u201d) som religi\u00f6st likgiltig, men \u00e4nd\u00e5 \u201dp\u00e5 m\u00e5nga s\u00e4tt den mest andligt medvetna person som jag har k\u00e4nt\u201d. han beskriver sin far som \u201duppfostrad som muslim\u201d, men \u201dinbiten ateist\u201d vid den tid d\u00e5 hans f\u00f6r\u00e4ldrar tr\u00e4ffades, och sin styvfar som \u201den man som inte betraktade religi\u00f6s tro som s\u00e4rskilt anv\u00e4ndbar\u201d. i boken beskriver obama hur han, genom sitt arbete med svarta kyrkor som social aktivist i sin ungdom, kom att f\u00f6rst\u00e5 \u201dden afroamerikanska religi\u00f6sa traditionens f\u00f6rm\u00e5ga att \u00e5stadkomma samh\u00e4llsf\u00f6r\u00e4ndring\u201d.den som introducerade obama i den kristna tron f\u00f6r tjugo \u00e5r sedan[n\u00e4r?] var jeremiah wright, d\u00e5varande pastor i trinity united church of christ i chicago.\nobama d\u00f6ptes i trinity united church of christ 1988 och blev samtidigt medlem av f\u00f6rsamlingen. wright fungerade \u00e4ven som andlig v\u00e4gledare f\u00f6r obamas presidentkampanj 2008, tills han p\u00e5 grund av kontroversiella uttalanden i rasfr\u00e5gan tvingades l\u00e4mna denna uppgift i mars 2008. den 31 maj 2008 l\u00e4mnade obama trinity united church efter kontroversiella uttalanden av en pastor som wright hade bjudit in till kyrkan, michael pfleger. efter att sedan dess ha saknat kyrkotillh\u00f6righet ansl\u00f6t sig familjen obama i juni 2009 till den frist\u00e5ende f\u00f6rsamlingen evergreen chapel vid camp david.\n\n\n== kulturell och politisk framtoning ==\nmed sin kenyanske far och vita amerikanska mor, sin uppv\u00e4xt i honolulu och jakarta och sin ivy league-utbildning, skiljer sig obamas tidiga livserfarenheter markant fr\u00e5n de flesta andra afroamerikanska politikerna, vilka inledde sina karri\u00e4rer p\u00e5 1960-talet genom att delta i medborgarr\u00e4ttsr\u00f6relsen. obama uttryckte sin f\u00f6rundran \u00f6ver fr\u00e5gor om huruvida han \u00e4r \u201dtillr\u00e4ckligt svart\u201d och sade inf\u00f6r ett m\u00f6te med national association of black journalists i augusti 2007 att debatten inte handlar om hans utseende eller hans meriter i fr\u00e5gor som ber\u00f6r svarta v\u00e4ljare. obama sade att \u201dvi \u00e4r fortfarande inst\u00e4ngda i denna f\u00f6rest\u00e4llning att om du tilltalar vita m\u00e4nniskor m\u00e5ste det vara n\u00e5gonting fel\u201d.obama refererade till john f. kennedys installationstal och bekr\u00e4ftade sin ungdomliga utstr\u00e5lning i ett kampanjtal i oktober 2007 med orden \u201djag skulle inte vara h\u00e4r om inte facklan g\u00e5ng p\u00e5 g\u00e5ng \u00f6verl\u00e4mnats vidare till en ny generation.\u201d obama har j\u00e4mf\u00f6rts med martin luther king som en symbol f\u00f6r det svarta usa. han har bland annat riktat kritik mot rasism, klassf\u00f6rtryck och kriget i irak. timothy grieve skrev p\u00e5 salon att \u201dobama har anammat martin luther kings tonfall\u201d. han har \u00e4ven blivit j\u00e4mf\u00f6rd med den tidigare presidenten john f. kennedy.[k\u00e4lla beh\u00f6vs]obama har haft starkt st\u00f6d fr\u00e5n svarta men han har \u00e4ven f\u00e5tt m\u00e5nga vita v\u00e4ljare med sig. enligt vallokalsunders\u00f6kningar fick obama st\u00f6d av 43 procent av de vita v\u00e4ljarna i presidentvalet 2008, vilket ligger i paritet med al gores och john kerrys resultat fr\u00e5n 2000 respektive 2004. mccain fick st\u00f6d av 55 procent av de vita v\u00e4ljarna i presidentvalet 2008.m\u00e5nga kommentatorer n\u00e4mnde obamas internationella dragningskraft som en utm\u00e4rkande faktor f\u00f6r hans offentliga framtoning. inte bara visade flera opinionsm\u00e4tningar starkt st\u00f6d f\u00f6r honom i andra l\u00e4nder, utan obama uppr\u00e4ttade ocks\u00e5 n\u00e4ra relationer med framtr\u00e4dande utl\u00e4ndska politiker redan f\u00f6re sin presidentkandidatur, exempelvis med d\u00e5varande brittiske premi\u00e4rministern tony blair, som han m\u00f6tte i london 2005, med partiledaren f\u00f6r det demokratiska partiet i italien, walter veltroni, som bes\u00f6kte obamas senatskontor 2005, och med frankrikes president nicolas sarkozy, som ocks\u00e5 bes\u00f6kte honom i washington, d.c. 2006.\n\n\n== avf\u00e4rdade p\u00e5st\u00e5enden om obama ==\npolitiska motst\u00e5ndare har h\u00e4vdat att barack obama inte kunde bli president eftersom han inte skulle vara f\u00f6dd i usa, eller f\u00f6r att han inte \u00e4r amerikansk medborgare. detta \u00e4r dock kontrollerat mot delstatens arkiv och bevisats vara felaktigt. bland de uppgifter som f\u00f6rts fram \u00e4r att han \u00e4r f\u00f6dd i kenya, att han avsagt sig sitt amerikanska medborgarskap och att f\u00f6delsebeviset som obama offentliggjort \u00e4r en f\u00f6rfalskning. flera st\u00e4mningar har l\u00e4mnats in i usa:s h\u00f6gsta domstol och i l\u00e4gre domstolar, men ingen av dem har gett bifall. ett p\u00e5st\u00e5tt kenyanskt f\u00f6delsebevis som presenterades i juli 2009 visade sig vara en f\u00f6rfalskning. men dessa rykten fortsatte, trots att vita huset har offentliggjort obamas f\u00f6delseattest. en aggressiv kampanj finns p\u00e5 internet d\u00e4r ett flertal hemsidor p\u00e5st\u00e5r sig ha bevis men hittills har inga kunna verifieras som \u00e4kta.\nett p\u00e5st\u00e5ende \u00e4r att obama skulle vara muslim. bland de argument som f\u00f6rs fram \u00e4r hans fars och styvfars kopplingar till islam, att han uttalar pakistan p\u00e5 \"muslimskt\" vis och felaktiga p\u00e5st\u00e5enden om att han svor senatorseden och presidenteden p\u00e5 koranen. obama har dementerat att han \u00e4r muslim. dock ser han milt p\u00e5 islam, och h\u00e4vdar att alla har r\u00e4tt att tycka som de vill.under obamas presidentvalskampanj f\u00f6rekom i vissa kristna kretsar p\u00e5st\u00e5enden om att obama skulle st\u00e4mma in p\u00e5 uppenbarelsebokens beskrivningar p\u00e5 antikrist. detta fick bland andra tim lahaye och jerry b. jenkins, f\u00f6rfattarna till den kristna bokserien left behind, att s\u00e4ga att s\u00e5 inte \u00e4r fallet.\n\n\n== se \u00e4ven ==\nbarack obamas bes\u00f6k i stockholm 2013\n\n\n== bibliografi ==\nobama, barack (1995). dreams from my father: a story of race and inheritance. three rivers press. isbn 0307383415 \nobama, barack (17 oktober 2006). the audacity of hope: thoughts on reclaiming the american dream. crown publishing group / three rivers press. isbn 0307237699 \nobama, barack (march 27, 2007). barack obama in his own words. publicaffairs. isbn 0786720573 \nnational urban league (17 april 2007). the state of black america 2007: portrait of the black male (f\u00f6rord av barack obama). beckham publications group. isbn 0931761859 \nobama, barack (juli-augusti 2007). \u201drenewing american leadership\u201d. foreign affairs (4). http://www.foreignaffairs.org/20070701faessay86401/barack-obama/renewing-american-leadership.html. l\u00e4st 14 januari 2008. \nobama, barack (1 mars 2008). barack obama: what he believes in \u2013 from his own works. arc manor. isbn 1604501170 \nobama, barack; mccain, john (13 juni 2008). barack obama vs. john mccain \u2013 side by side senate voting record for easy comparison. arc manor. isbn 1604502495 \nobama, barack (9 september 2008). change we can believe in: barack obama's plan to renew america's promise (f\u00f6rord av barack obama). three rivers press. isbn 0307460452 \n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, barack obama, 16 november 2008.d\u00e4r anges f\u00f6ljande referenser:\nmendell, david (2007). obama: from promise to power. amistad/harpercollins. isbn 0-06-085820-6. http://www.harpercollins.com/book/index.aspx?isbn=9780060858209. l\u00e4st 17 november 2008  arkiverad 17 december 2008 h\u00e4mtat fr\u00e5n the wayback machine.\nobama, barack (1995). dreams from my father: a story of race and inheritance. three rivers press. isbn 0307383415 \nobama, barack (17 oktober 2006). the audacity of hope: thoughts on reclaiming the american dream. crown publishing group / three rivers press. isbn 0307237699 \n\n\n=== fotnoter ===\n\n\n== externa l\u00e4nkar ==\n\nofficiell webbplats   (engelska)barack obama p\u00e5 biographical directory of the united states congress (engelska)\nbarack obama p\u00e5 vita husets webbplats (engelska)"