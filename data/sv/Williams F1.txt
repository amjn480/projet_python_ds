"williams f1, t\u00e4vlar som williams racing, \u00e4r en brittisk formelbiltillverkare med ett formel 1-stall som debuterade i spanien 1969 under namnet frank williams racing cars. williams debuterade i sin nuvarande form i spanien 1977.\n\n\n== historik ==\n\n\n=== sammanfattning ===\nstallet grundades av frank williams 1969 men b\u00f6rjade inte t\u00e4vla med egna bilar f\u00f6rr\u00e4n 1977. \nwilliams etablerade sig som ett m\u00e4starstall under 1980- och 1990-talen d\u00e5 man er\u00f6vrade nio konstrukt\u00f6rsm\u00e4sterskapstitlar och d\u00e5 sju av stallets f\u00f6rare vann v\u00e4rldsm\u00e4sterskapet.\nwilliams m\u00f6rkaste \u00f6gonblick var n\u00e4r den fenomenale formel 1-f\u00f6raren ayrton senna omkom strax efter starten i san marinos grand prix p\u00e5 imola 1994. det var sennas tredje t\u00e4vling f\u00f6r d\u00e5varande rothmans williams-renault.\nefter s\u00e4songen 2005 upph\u00f6rde samarbetet med bmw, som etablerade ett eget stall, bmw sauber.\n\n\n=== den tidiga karri\u00e4ren ===\nfrank williams skyddsling piers courage sattes i en k\u00f6pt brabham 1969. williams var d\u00e5 chef i sitt lilla privata stall, som drabbades h\u00e5rt d\u00e5 courage avled efter en krasch p\u00e5 zandvoortbanan 1970. williams fick dock st\u00f6d av philip morris och kunde 1973 t\u00e4vla med iso marlboro-bilar. stallet n\u00e5dde inga st\u00f6rre framg\u00e5ngar, men lockade \u00e4nd\u00e5 k\u00e4nda namn som jacky ickx, jacques laffite och chris amon. 1976 k\u00f6pte den kanadensiske oljemiljard\u00e4ren walter wolf upp stallet och d\u00f6pte om det till wolf. det hade stora framg\u00e5ngar med jody scheckter under 1977, men som sedan upph\u00f6rde efter ett par misslyckade s\u00e4songer.\nwilliamsbilarna syntes inte till p\u00e5 banorna under 1977 och m\u00e5nga trodde att historien var slut. men inf\u00f6r s\u00e4songen 1978 hade williams utsett patrick head till teknisk direkt\u00f6r och startade ett nytt stall i didcot, med m\u00e5nga lovande m\u00e4nniskor som senare blev stj\u00e4rnor som ingenj\u00f6rer i andra stall. han satsade \u00e4ven p\u00e5 alan jones fr\u00e5n shadow som f\u00f6rare.\n\n\n=== alan jones tid ===\nfrank williams och patrick head f\u00f6r\u00e4ndrade williamsstallet i grunden. f\u00f6rsta s\u00e4songen var en uppbyggnadss\u00e4song under vilken alan jones n\u00e5dde en pallplats. 1979 b\u00f6rjade williams t\u00e4vla med tv\u00e5 bilar; den andra k\u00f6rd av schweizaren clay regazzoni. i storbritannien kom den f\u00f6rsta segern genom regazzoni. jones f\u00f6ljde upp det genom att vinna fyra delt\u00e4vlingar och k\u00f6rde under h\u00f6sten enkelt ifr\u00e5n jody scheckter och gilles villeneuve i ferrari, men de hade skaffat sig ett ordentligt f\u00f6rspr\u00e5ng under v\u00e5ren och slutade d\u00e4rf\u00f6r f\u00f6rst i vm-tabellen, med jones som trea och regazzoni som femma. inf\u00f6r 1980 flyttade regazzoni till ensign och williams anst\u00e4llde carlos reutemann som ny f\u00f6rare. jones lyckades dock f\u00f6rhandla sig till platsen som f\u00f6rstef\u00f6rare och tackade f\u00f6r f\u00f6rtroendet genom att vinna fem delt\u00e4vlingar p\u00e5 sin v\u00e4g mot m\u00e4sterskapstiteln 1980, som var williams f\u00f6rsta. reutemann var dock aldrig n\u00e5got hot och han slutade trea. 1981 var d\u00e4remot reutemann sugen p\u00e5 att utmana p\u00e5 allvar. han v\u00e4grade till r\u00e5ga p\u00e5 allt att lyda stallorder i brasilien. efter det var han och jones bittra ov\u00e4nner.\nwilliams, och framf\u00f6rallt reutemann, var helt \u00f6verl\u00e4gsna i b\u00f6rjan. under andra halvan av s\u00e4songen tappade dock b\u00e5da mark, inte s\u00e5 mycket till den jagande nelson piquet i brabham, utan snarare till jacques laffite och alain prost. de b\u00e5da s\u00e5g ut att kunna hota om vm-titeln, men ingen av dem n\u00e5dde \u00e4nda fram. i det n\u00e4st sista loppet i kanada f\u00f6ll jones bort fr\u00e5n striden och i las vegas, d\u00e4r avg\u00f6randet skulle ske, saboterade han f\u00f6r reutemann genom att t\u00e4vla med dennes bil, allt enligt sitt f\u00f6rstef\u00f6rarkontrakt. \njones meddelade att han skulle sluta, men kom tillbaka och k\u00f6rde sedan f\u00f6r arrows och lola. reutemann missade m\u00e4sterskapstiteln med en po\u00e4ng och i b\u00f6rjan av 1982 fick han pl\u00f6tsligt nog och slutade. rykten gjorde g\u00e4llande att han som argentinare inte ville k\u00f6ra f\u00f6r ett brittiskt stall n\u00e4r falklandskriget b\u00f6rjade.\n\n\n=== keke rosbergs era ===\ns\u00e4songen 1982 kom finl\u00e4ndaren keke rosberg fr\u00e5n fittipaldi-stallet. han hade inte tagit n\u00e5gra po\u00e4ng d\u00e4r s\u00e4songen innan s\u00e5 valet av rosberg var \u00f6verraskande. de flesta hade v\u00e4ntat sig eddie cheever p\u00e5 platsen bredvid carlos reutemann, som slutade efter tre lopp och ersattes av derek daly.\nrosberg h\u00e4ngde med bra i b\u00f6rjan, men i mitten av s\u00e4songen b\u00f6rjade didier pironi och john watson dra ifr\u00e5n i toppen. i tysklands grand prix kraschade emellertid pironi i sin ferrari och br\u00f6t b\u00e5da benen varefter hans karri\u00e4r var \u00f6ver. nu handlade det om rosberg, alain prost och watson. rosberg vann det viktiga loppet schweiz grand prix 1982 vilket gav honom ett stort f\u00f6rspr\u00e5ng som han f\u00f6rvaltade p\u00e5 b\u00e4sta s\u00e4tt och h\u00f6ll undan och vann m\u00e4sterskapet med fem po\u00e4ng f\u00f6re pironi och watson. rosberg satte dock ett negativt m\u00e4sterskapsrekord genom att enbart vinna en delt\u00e4vling under s\u00e4songen. eftersom daly misslyckades kom williams bara fyra i konstrukt\u00f6rs-vm, slagna av ferrari, mclaren och renault.\n\ns\u00e4songen 1983 innebar ocks\u00e5 den en seger f\u00f6r rosberg, men den h\u00e4r g\u00e5ngen blev han bara femma i f\u00f6rar-vm. de flesta var dock \u00f6verens om att hans k\u00f6rning i monaco var s\u00e4songens b\u00e4sta. s\u00e4songen  1984 vann rosberg enbart i dallas och slutade \u00e5tta i f\u00f6rar-vm. hans stallkamrat jacques laffite hade inte lyckats n\u00e5got vidare varf\u00f6r han fick l\u00e4mna stallet efter s\u00e4songen. s\u00e4songen 1985 var williams tillsammans med honda redo f\u00f6r st\u00f6rre saker och rosberg vann tv\u00e5 lopp och hans stallkamrat nigel mansell lika m\u00e5nga. det r\u00e4ckte till en tredjeplats f\u00f6r rosberg och en sj\u00e4tteplats f\u00f6r mansell i f\u00f6rarm\u00e4sterskapet. efter s\u00e4songen gick rosberg till mclaren.\n\n\n=== mansell, piquet och honda ===\ns\u00e4songen 1986 kom nelson piquet till stallet. han och mansell blev snabbt ov\u00e4nner, p\u00e5 grund av att b\u00e5da var s\u00e5 snabba och d\u00e4rmed blev bittra fiender p\u00e5 banan. piquet sj\u00f6nk s\u00e5 djupt att han h\u00e4vdade att mansells fru var ful. mansell svarade med att dominera under kvalificeringarna. piquet h\u00e4ngde genom sin j\u00e4mnhet dock med till slutet av s\u00e4songen. mansell s\u00e5g ut att vinna m\u00e4startiteln n\u00e4r han punktering i finalen. piquet kom tv\u00e5a i loppet och alain prost vann d\u00e4rmed f\u00f6rar-vm. williams tog dock hem konstrukt\u00f6rs-vm.\ns\u00e4songen 1987 blev mer lyckad p\u00e5 f\u00f6rarfronten och piquet kunde vinna m\u00e4sterskapet, sedan mansell haft problem med tillf\u00f6rlitligheten och skadat sig under kvalificeringen till japans grand prix. \npiquet vann endast tre delt\u00e4vlingar, men tog sju andraplatser. nyckeln till williams framg\u00e5ngar var, f\u00f6rutom chassit, hondas motorer. man f\u00f6rlorade dock dem efter s\u00e4songen till mclaren, samtidigt som piquet gick till lotus.\n\n\n=== n\u00e5gra mellan\u00e5r ===\ns\u00e4songen 1988 hade williams chockats av nelson piquets och hondas avhopp. honda ville att williams skulle anst\u00e4lla satoru nakajima, men det v\u00e4grade man att g\u00e5 med p\u00e5. toppf\u00f6rarna alain prost, ayrton senna och gerhard berger var redan kontrakterade och d\u00e4rf\u00f6r tvingades stallet leta utanf\u00f6r deras skara. valet f\u00f6ll p\u00e5 riccardo patrese fr\u00e5n brabham. han var arbetsl\u00f6s eftersom brabham stod \u00f6ver s\u00e4songen p\u00e5 grund av ekonomiska problem.\nwilliams tvingades anv\u00e4nda motorer ifr\u00e5n judd, som varken var snabba eller p\u00e5litliga och d\u00e4rmed hade nigel mansell och patrese en s\u00e5 gott som om\u00f6jlig uppgift. trots detta lyckades mansell komma tv\u00e5a tv\u00e5 g\u00e5nger. det var dock hans enda m\u00e5lg\u00e5ngar och han slutade bara elva i m\u00e4sterskapet, en placering framf\u00f6r patrese. mansell var missn\u00f6jd med bilen och tvekade inte n\u00e4r han inf\u00f6r s\u00e4songen 1989 fick chansen att g\u00e5 till ferrari.\nmansell ersattes av belgaren thierry boutsen, som kommit fyra i det senaste m\u00e4sterskapet. boutsen vann under s\u00e4songens tv\u00e5 lopp i sin williams-renault. \nav f\u00f6rarna var dock patrese den mest framg\u00e5ngsrike och han slutade trea medan boutsen blev femma i f\u00f6rarm\u00e4sterskapet.\ns\u00e4songen 1990 var sv\u00e5rare. williams vann visserligen tv\u00e5 lopp men halkade ner till fj\u00e4rde plats i konstrukt\u00f6rs-vm. inf\u00f6r s\u00e4songen 1991 lockade stallet tillbaka nigel mansell som ers\u00e4ttare f\u00f6r thierry boutsen. den nya bilen med aktiv fj\u00e4dring var inte s\u00e5 snabb i b\u00f6rjan, men efterhand kunde mansell vinna fem lopp och patrese tv\u00e5. de b\u00e5da slutade tv\u00e5a respektive trea i f\u00f6rar-vm.\n\n\n=== total dominans ===\ns\u00e4songen 1992 chockade williams sina motst\u00e5ndare. nigel mansell var fullst\u00e4ndigt \u00f6verl\u00e4gsen och vann de fem f\u00f6rsta delt\u00e4vlingarna, ofta f\u00f6ljd av stallkamraten riccardo patrese. den regerande v\u00e4rldsm\u00e4staren ayrton senna var chansl\u00f6s och anv\u00e4nde tiden till att tjata p\u00e5 frank williams om en f\u00f6rarplats kommande s\u00e4song, vilket \u00e4ven alain prost gjorde.\nn\u00e4r mansell hade s\u00e4krat sin f\u00f6rartitel l\u00e4t han bomben falla att han skulle l\u00e4mna formel 1, d\u00e4rf\u00f6r att frank williams f\u00f6rt f\u00f6rhandlingar med andra f\u00f6rare bakom hans rygg. prost fick till slut williamskontraktet, medan senna, p\u00e5 prosts beg\u00e4ran, blev l\u00e4mnad utanf\u00f6r. patrese l\u00e4mnade efter s\u00e4songen stallet, vilket gjorde att williams testf\u00f6rare damon hill kunde ta platsen bredvid prost.\n1993 vann williams \u00e4nnu ett konstrukt\u00f6rsm\u00e4sterskap. prost k\u00f6rde elegant och stabilt till sig en \u00f6verl\u00e4gsen ledning i mitten av s\u00e4songen och k\u00f6rde d\u00e4refter p\u00e5 s\u00e4kerhet. prost vann sju lopp och blev v\u00e4rldsm\u00e4stare medan hill vann tre lopp och slutade trea.\n\nsedan slutade prost och l\u00e4mnade \u00f6ver platsen \u00f6ppen f\u00f6r senna s\u00e4songen 1994. senna tog pole position i de tre f\u00f6rsta loppen men hade inga po\u00e4ng. han kraschade sedan i det tredje i san marino och omkom efter ett troligt fel p\u00e5 styrningen. det var ett tungt slag f\u00f6r williams, som blev \u00e5talade i italien. under tiden tappade hill mark mot den nye stj\u00e4rnan michael schumacher i benetton, som ett tag ledde med 37 po\u00e4ngs marginal. efter ett par diskvalificeringar kom hill i kapp och under de sista loppen kom mansell tillbaka f\u00f6r att underst\u00f6dja hill. damons titeldr\u00f6mmar tog slut efter att han och schumacher kraschat i australien, vilket gav schumacher v\u00e4rldsm\u00e4startiteln.\n1995 blev ett tungt fall f\u00f6r williams. david coulthard, som k\u00f6rde sin f\u00f6rsta hela s\u00e4song f\u00f6r stallet, vann i portugal. men hill, som var stallets fr\u00e4mste titelaspirant, f\u00f6ll bort p\u00e5 grund av svaga insatser under slutet av s\u00e4songen, vilket gjorde att schumacher relativt enkelt kunde vinna igen.\nwilliams gjorde nu klart med heinz-harald frentzen, men ber\u00e4ttade inget f\u00f6r hill. coulthard tackade nej till ett nytt kontrakt och gick till mclaren. ist\u00e4llet kom jacques villeneuve, som k\u00f6rt i indycar, och tog platsen bredvid hill s\u00e4songen 1996. det var hills stora s\u00e4song.\nmed schumacher i en f\u00f6rsvagad ferrari kunde hill relativt enkelt vinna f\u00f6rar-vm, 19 po\u00e4ng f\u00f6re nykomlingen villeneuve. efter s\u00e4songen gav frank williams hill sparken. hill tog d\u00e5 med sig nummer 1 och gick till arrows s\u00e4songen 1997.\nfrentzens f\u00f6rsta s\u00e4song i williams var inte lyckad. han tippades som v\u00e4rldsm\u00e4stare, men villeneuve hade inga problem med honom. villeneuves enda hinder var ist\u00e4llet schumacher, som kommit tillbaka starkt och ledde inf\u00f6r den sista omg\u00e5ngen. dessa b\u00e5da kolliderade i en h\u00e5rn\u00e5lskurva. schumacher blev diskvalificerad ur f\u00f6rar-vm, medan villeneuve rullade i m\u00e5l som trea och v\u00e4rldsm\u00e4stare.\n\n\n=== efter sju goda \u00e5r f\u00f6ljde n\u00e5gra sv\u00e5ra ===\nrenault drog sig ur och l\u00e4mnade williams med 1997 \u00e5rs motorer, som m\u00e4rktes om till mecachrome. s\u00e4songen blev sedan mycket jobbig f\u00f6r williams, som bara kunde titta p\u00e5 n\u00e4r mclaren och ferrari drog iv\u00e4g i konstrukt\u00f6rsm\u00e4sterskapet. williams hade till och med sv\u00e5rt att s\u00e4kra tredjeplatsen f\u00f6re jordan och benetton.\ninf\u00f6r s\u00e4songen 1999 l\u00e4mnade jacques villeneuve stallet, medan heinz-harald frentzen fick sparken och bytte plats med landsmannen ralf schumacher i  jordan. williams satsade ocks\u00e5 p\u00e5 italienaren alex zanardi. schumacher \u00f6vertygade redan fr\u00e5n b\u00f6rjan, medan zanardi hade problem. schumacher tog sammanlagt 35 po\u00e4ng, vilket var avsev\u00e4rt b\u00e4ttre \u00e4n vad villeneuve n\u00e5dde s\u00e4songen innan. zanardi d\u00e4remot blev den f\u00f6rste f\u00f6raren som k\u00f6rt en hel s\u00e4song i williams utan att ta po\u00e4ng!\n\n\n=== ett problemfyllt \u00e4ktenskap ===\nwilliams fick s\u00e4songen 2000 bmw-motorer men f\u00f6rv\u00e4ntningarna var ganska l\u00e5ga i b\u00f6rjan. williams gav inte alex zanardi n\u00e5got nytt kontrakt utan erbj\u00f6d ist\u00e4llet ett till fransmannen olivier panis, men han hade redan lovat att skriva p\u00e5 f\u00f6r mclaren, som testf\u00f6rare! williams var nu inte ens attraktivt f\u00f6r medelm\u00e5ttiga f\u00f6rare l\u00e4ngre! \nbritten jenson button fick d\u00e5 chansen, som han tog med den \u00e4ran. han tog 12 po\u00e4ng, mot ralf schumachers 24 po\u00e4ng som framstod allt mer som f\u00f6rstef\u00f6rare. detta hotades dock n\u00e4r den aggressive colombianen juan pablo montoya kom och ersatte button s\u00e4songen 2001. schumacher tog williams f\u00f6rsta seger p\u00e5 fyra \u00e5r n\u00e4r han vann san marinos grand prix 2001. bmw-motorn hade mest h\u00e4stkrafter i formel 1, men chassit verkade inte fungera s\u00e5 bra. williams var d\u00e4rf\u00f6r ohotade p\u00e5 h\u00f6gfartsbanorna, d\u00e4r deras fyra vinster kom. montoya vann till exempel i italien, men p\u00e5 de l\u00e5ngsamma banorna var williams helt borta.\n\ns\u00e4songen d\u00e4rp\u00e5 var motorf\u00f6rspr\u00e5nget borta, men bilen var b\u00e4ttre och montoya kom trea i f\u00f6rarm\u00e4sterskapet. 2003 kunde stallet p\u00e5 allvar utmana om m\u00e4sterskapet och s\u00e5g ett tag ut att vinna det, men mot slutet av s\u00e4songen gick allt fel och michael schumacher kunde vinna. \nbmw b\u00f6rjade bli bekymrade och tyckte att williams byggde f\u00f6r d\u00e5liga bilar. \n\nn\u00e4r s\u00e4songen 2004 startade var bilen riktigt d\u00e5lig och man skyllde p\u00e5 varandra. efter s\u00e4songen valde b\u00e5de schumacher och montoya att l\u00e4mna stallet och gick till toyota respektive mclaren. mark webber och nick heidfeld kom och tog n\u00e5gra pallplatser, men f\u00f6rh\u00e5llandet mellan bmw och williams var iskallt varefter bmw k\u00f6pte sauber.\n\n\n== f1-s\u00e4songer ==\n\n\n== williams driver academy ==\n\n\n== organisation ==\n\n\n=== ledande befattningar ===\nett urval av de ledande positionerna inom stallet.\n\n\n== andra stall ==\nwilliams har ocks\u00e5 levererat bilar till andra formel 1-stall.\n\n\n=== fia formel 2 ===\n2009\u20132012 levererade williams bilarna jph1 f2 och jph1b f2 till fia formula two championship.\n\n\n== anm\u00e4rkningar ==\n\n\n== k\u00e4llor ==\nchicane f1 \u2013 williams     \n\n\n=== noter ===\n\n\n== externa l\u00e4nkar ==\nofficiell webbplats\nformula1.com \u2014 teams\n\n wikimedia commons har media som r\u00f6r williams f1."