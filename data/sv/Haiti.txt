"haiti, formellt republiken haiti (franska: r\u00e9publique d'ha\u00efti; haitisk kreol: repiblik ayiti), \u00e4r en stat i karibien som upptar den v\u00e4stra tredjedelen av \u00f6n hispaniola (de \u00f6stra tv\u00e5 tredjedelarna upptas av dominikanska republiken). ayiti (landet med h\u00f6ga berg) var ursprungsbefolkningens namn p\u00e5 den bergrika v\u00e4stra delen av \u00f6n. haitis h\u00f6gsta punkt \u00e4r pic la selle som n\u00e5r 2 680 meter \u00f6ver havet. landets totala area \u00e4r 27 065 km\u00b2 och dess huvudstad \u00e4r port-au-prince. haiti hade n\u00e4stan 10 miljoner inv\u00e5nare \u00e5r 2009 varav cirka 2,3 miljoner bor i huvudstaden med f\u00f6rorter. haiti har maritim gr\u00e4ns mot jamaica och kuba.\nlandets regionala, historiska och etnologiska situation \u00e4r unik av flera sk\u00e4l. haiti var den f\u00f6rsta sj\u00e4lvst\u00e4ndiga nationen i latinamerika, den f\u00f6rsta post-koloniala nationen ledda av svarta i v\u00e4rlden och den enda nation vars sj\u00e4lvst\u00e4ndighet uppn\u00e5tts genom ett framg\u00e5ngsrikt slavuppror. trots de m\u00e5nga kulturella banden med dess spansktalande grannar i karibien \u00e4r haiti det enda huvudsakligen fransktalande landet i amerika och ett av bara tv\u00e5 l\u00e4nder (tillsammans med kanada) d\u00e4r franskan \u00e4r ett officiellt spr\u00e5k.\n\n\n== historia ==\n\n\n=== kolonialtiden ===\n\nn\u00e4r christofer columbus anl\u00e4nde till hispaniola 1492 beboddes \u00f6n av arawak-indianer, som inom 25 \u00e5r praktiskt taget utpl\u00e5nades av spanjorerna. 1697 \u00f6verl\u00e4t spanien den v\u00e4stra tredjedelen av \u00f6n till frankrike, som med hj\u00e4lp av afrikanska slavar och en mycket allvarlig milj\u00f6f\u00f6rst\u00f6ring gjorde sig stora inkomster p\u00e5 skogsbruk och sockerbaserade industrier. toussaint l'ouverture, en f\u00f6re detta slav organiserade under det sena 1700-talet en disciplinerad och flexibel arm\u00e9. med denna som bas organiserade han huvuddelen av \u00f6ns 500 000 f\u00f6rslavade afrikaner i ett uppror. dessa k\u00f6rde inte bara ut spanjorer utan \u00e4ven brittiska inkr\u00e4ktare som hotade kolonin. han skapade stabilitet och v\u00e4lst\u00e5nd genom \u00e5tg\u00e4rder som att \u00e5terl\u00e4mna jord till brukarna. han f\u00f6rnyade ocks\u00e5 handelsbanden med storbritannien och usa. \nefter det att toussaint l'ouverture skapat en separatistisk f\u00f6rfattning skickade napoleon bonaparte en expedition p\u00e5 20 000 man under bef\u00e4l av sin sv\u00e5ger, general charles leclerc, f\u00f6r att \u00e5terta \u00f6n. leclerc\u2019s uppdrag var att f\u00f6rdriva l'ouverture och \u00e5terst\u00e4lla slaveriet. fransm\u00e4nnen uppn\u00e5dde initialt en del segrar men inom n\u00e5gra m\u00e5nader hade gula febern d\u00f6dat de flesta av de franska soldaterna. leclerc bj\u00f6d d\u00e5 in l'ouverture till en \u00f6verl\u00e4ggning. under denna kidnappades l'ouverture och skickades till frankrike, d\u00e4r han f\u00e4ngslades i fort de joux. han dog d\u00e4r 1803 av tuberkulos och/eller undern\u00e4ring. i sina f\u00f6rs\u00f6k att \u00e5terta kolonin hade frankrike f\u00f6rlorat mer \u00e4n 50 000 soldater, d\u00e4ribland 18 generaler. i kriget anv\u00e4nde fransm\u00e4nnen bl.a. polska f\u00f6rband i frankrikes tj\u00e4nst. vissa polska soldater blev v\u00e4lvilligt inst\u00e4llda till afrikanerna och gick \u00f6ver till de haitiska rebellerna.\nefter kidnappningen av l'ouverture till frankrike fortsattes kampen av jean-jacques dessalines. denne besegrade franska trupper ledda av donatien-marie-joseph de vimeur, vicomte de rochambeau, i slaget vid verti\u00e8res. i slutet av den dubbla kampen f\u00f6r frig\u00f6relse och sj\u00e4lvst\u00e4ndighet, proklamerade f.d. f\u00f6rslavade afrikaner den 1 januari 1804 den nya nationen och gav den namnet haiti.  detta f\u00f6r att hedra ett av de inhemska tainos namn f\u00f6r \u00f6n. haiti \u00e4r den enda nation som \u00e4r sprungen ur ett slavuppror. historiker har uppskattat offren f\u00f6r frihetskriget till 100 000 svarta och 24 000 av de 40 000 vita kolonisat\u00f6rerna. revolutionen i saint domingue utl\u00f6ste en massiv utvandring. franska cr\u00e9ole-kolonisat\u00f6rer flydde med de slavar de fortfarande \u00e4gde liksom m\u00e5nga andra fria m\u00e4nniskor. \u00e5r 1809 kom n\u00e4stan 10 000 flyktingar fr\u00e5n saint-domingue till kuba. m\u00e5nga fortsatte sedan till new orleans d\u00e4r de blev kvar. de f\u00f6rdubblade stadens befolkning och bidrog till att bevara det franska spr\u00e5ket och kulturen. dessutom bidrog de nyanl\u00e4nda f\u00f6rslavade afrikanerna till staden med sin afrikanska kultur.\ndessalines utropades till kejsare p\u00e5 livstid av sina trupper. han f\u00f6rvisade eller d\u00f6dade de \u00e5terst\u00e5ende vita och regerade som despot. i den fortsatta konkurrensen om makten m\u00f6rdades han den 17 oktober 1806. landet delades sedan mellan ett rike i norr regerat av den konservative henri christophe och en republik i s\u00f6der styrd av liberalen alexandre sab\u00e8s p\u00e9tion. henri \u00e4r mest k\u00e4nd f\u00f6r byggandet av citadelle laferriere f\u00f6r att f\u00f6rsvara \u00f6n mot fransm\u00e4nnen. simon bolivar, den sydamerikanska politiska ledare som bidrog till latinamerikas kamp f\u00f6r sj\u00e4lvst\u00e4ndighet fr\u00e5n spanien, fick milit\u00e4rt och ekonomiskt st\u00f6d fr\u00e5n haiti som d\u00e5 var en ung republik. bolivar hade flytt till haiti 1815 efter ett mordf\u00f6rs\u00f6k mot honom p\u00e5 jamaica, d\u00e4r han f\u00f6rg\u00e4ves hade s\u00f6kt st\u00f6d. under f\u00f6ruts\u00e4ttning av att bolivar skulle frige alla slavar han m\u00f6tte i sin kamp f\u00f6r sydamerikanska sj\u00e4lvst\u00e4ndighet f\u00f6rs\u00e5g haiti bolivar med soldater, vapen och ekonomiskt st\u00f6d. denna hj\u00e4lp var n\u00f6dv\u00e4ndig f\u00f6r hans befrielse av nya granada (nuvarande colombia), venezuela, ecuador, panama och peru.\n\n\n=== sj\u00e4lvst\u00e4ndighet ===\nefter att haiti utropats som sj\u00e4lvst\u00e4ndigt utsattes landet f\u00f6r en massiv handelsblockad av stormakterna samt tvingades under franskt krigshot att ers\u00e4tta slav\u00e4garna. det sistn\u00e4mnda h\u00f6ll statskassan tom och landets framtid pantsattes i de franska bankerna. de nya ledarnas styckning av storgodsen blev den definitiva d\u00f6dsst\u00f6ten f\u00f6r landets exportinriktade plantageekonomi och st\u00e4llning som karibiens rikaste region, som nu blev ett samh\u00e4lle av fattiga, sj\u00e4lvhush\u00e5llande sm\u00e5brukare. dock blev folkets situation och levnadsstandard \u00e4nd\u00e5 b\u00e4ttre \u00e4n under den \u201drika\u201d tiden, d\u00e5 befolkningen bokstavligt talat slet ihj\u00e4l sig p\u00e5 f\u00e4lten. det konservativt styrda norra haiti under henri christophe kom att bli den mer v\u00e4lb\u00e4rgade delen av landet d\u00e5 man \u00e5terinf\u00f6rde plantagesystemet, vilket \u00e4ven h\u00f6jde levnadsstandarden f\u00f6r majoriteten av befolkningen. \nhaitis historia som sj\u00e4lvst\u00e4ndig stat har kantats av en st\u00e4ndig maktkamp mellan konservativa och liberala klasser; mestadels svarta konservativa milit\u00e4rer och gods\u00e4gare p\u00e5 den ena sidan och liberala byr\u00e5krater, handelsm\u00e4n och f\u00f6retagare p\u00e5 den andra sidan. d\u00e5 st\u00e4ndiga milit\u00e4rkupper och env\u00e4lde pr\u00e4glat tiden efter sj\u00e4lvst\u00e4ndigheten \u00e4r det l\u00e4tt att r\u00e4kna ut att den konservativa klassen har dominerat landet st\u00f6rre delen av historien. l\u00e5ga l\u00f6ner och h\u00f6ga matpriser pl\u00e5gade folket och h\u00f6ll de styrande vid makten.\n\n\n=== 1821\u20131914 ===\n1821 lyckades president jean-pierre boyer, eftertr\u00e4dare till p\u00e9tion, \u00e5terf\u00f6rena de tv\u00e5 delarna av saint domingue och utvidga kontrollen \u00f6ver den v\u00e4stra delen av \u00f6n. efter att santo domingo f\u00f6rklarade sig sj\u00e4lvst\u00e4ndigt fr\u00e5n spanien skickade boyer trupper f\u00f6r att ta kontroll \u00e4ven \u00f6ver denna del. boyer styrde sedan hela \u00f6n. dominikanska historiker har framst\u00e4llt den period av den haitiska ockupationen (1822\u20131842) s\u00e5som grym och barbarisk. dock befriade boyer ocks\u00e5 santo domingos slavar. under hans regering f\u00f6rs\u00f6kte man att stoppa den ned\u00e5tg\u00e5ende trenden i ekonomin genom att knyta b\u00f6nderna till en bit mark, och samtidigt uppmuntrades fria svarta fr\u00e5n usa att emigrera till haiti d\u00e5 man hoppades att f\u00e5 personer med kompetens att bidra till att bygga upp en sj\u00e4lvst\u00e4ndig nation. i b\u00f6rjan 1800-talet hade acs, en ohelig koalition mellan abolitionister och slav\u00e4gare f\u00f6rs\u00f6kt flytta fria svarta amerikaner till andra l\u00e4nder, fr\u00e4mst till en koloni i liberia, som en l\u00f6sning p\u00e5 problemen med rasism i usa. med start i september 1824 flyttade mer \u00e4n 6000 fria amerikanska svarta till haiti, och transporterna betalades av acs. p\u00e5 grund av fattigdom och andra sv\u00e5ra f\u00f6rh\u00e5llanden \u00e5terv\u00e4nde m\u00e5nga till usa inom en kort tid.\ni juli 1825 skickade kung karl x av frankrike en flotta best\u00e5ende av fjorton fartyg och tusentals soldater f\u00f6r att \u00e5terer\u00f6vra \u00f6n. under p\u00e5tryckningar godk\u00e4nde president boyer ett f\u00f6rdrag d\u00e4r frankrike formellt erk\u00e4nda haiti som en oberoende nation i utbyte mot en betalning p\u00e5 150 miljoner franc (summan s\u00e4nktes 1838 till 90 miljoner franc) \u2013 ers\u00e4ttning f\u00f6r f\u00f6rlorad vinst fr\u00e5n slavhandeln. den franska abolitionisten victor schoelcher skrev; \"att inf\u00f6ra en ers\u00e4ttning d\u00e4r segrande slavar skulle betala med pengar det de redan hade betalat med sitt blod.\"\nefter att ha f\u00f6rlorat st\u00f6det fr\u00e5n haitis elit avsattes boyer 1843. en l\u00e5ng rad statskupper f\u00f6ljde avresan till exil. i sin 200-\u00e5riga historia har haiti drabbats av 32 statskupper. instabilitet i regeringen och samh\u00e4llet har hindrat dess utveckling. vid mer \u00e4n ett tillf\u00e4lle stal franska, amerikanska, tyska och brittiska styrkor stora summor pengar fr\u00e5n valven i national bank of haiti. \u00e4ven nationella regeringar ingrep i haitis angel\u00e4genheter. exempelvis st\u00f6dde amerikanska marink\u00e5rssoldater ett milit\u00e4rt uppror mot regeringen 1888.\n\n\n=== amerikansk ockupation ===\nusa ockuperade \u00f6n 1915 till 1934. syftet med denna invasion var att sl\u00e5 ned ett bondeuppror, \"cacos\" ett uppror som leddes av charlemagne p\u00e9ralte. anklagelser om \"urskillningsl\u00f6st\" d\u00f6dande av amerikanska marink\u00e5rssoldater unders\u00f6ktes formellt av den amerikanske brigadgeneralen george barnett som konstaterade att 3250 \"inf\u00f6dingar\" d\u00f6dades. under den amerikanska administrationen av haiti demonterades det konstitutionella styret samtidigt som v\u00e4gar och annan infrastruktur uppbyggdes under ett reglemente d\u00e4r inv\u00e5narna var tvingade till arbetsplikt. man uppr\u00e4ttade \u00e4ven ett haitiskt nationalgarde som styrde landet efter amerikanarnas avf\u00e4rd och som utvecklades till en brutal milis. samtidigt fick den traditionella milit\u00e4r- och jord\u00e4garklassen en rej\u00e4l t\u00f6rn efter usa:s ockupation av landet d\u00e5 dess ekonomiska maktst\u00e4llning urholkades till handelsm\u00e4nnens f\u00f6rdel. efter detta v\u00e4nde sig st\u00f6rre delen av den konservativa klassen till den kriminella sektorn och knarkhandeln. den amerikanska ockupationsmakten etablerade ocks\u00e5 en gr\u00e4ns mellan haiti och dominikanska republiken genom att ta omtvistad mark fr\u00e5n den senare. n\u00e4r usa l\u00e4mnade landet 1937, gav den dominikanske diktatorn rafael trujillo order om det som kallas persiljemassakern \u2013 han l\u00e4t sin arm\u00e9 d\u00f6da haitier som levde p\u00e5 dominikanska sidan av gr\u00e4nsen. i en tre dagar l\u00e5ng slakt m\u00f6rdade han mellan 10 000 och 20 000 haitier. han utvecklade d\u00e4refter en f\u00f6r dominikanska republiken unik politik av rasdiskriminering, antihaitianismen, riktad mot de svarta i grannlandet.\n\n\n=== 1957\u20131990 ===\nfr\u00e5n 1957 till 1986 regerade familjen duvalier som diktatorer med en personkult och omfattande korruption. dr fran\u00e7ois duvalier, k\u00e4nd som \"papa doc\", var haitis president fr\u00e5n 1957 till sin d\u00f6d 1971 d\u00e5 han eftertr\u00e4ddes av sin son jean-claude duvalier, \u00e4ven k\u00e4nd som \"baby doc\", vilken regerade fr\u00e5n 1971 till sin flykt 1986. duvalierregimerna skapade en privat arm\u00e9 och d\u00f6dspatruller, s\u00e5 kallade tonton macoutes. m\u00e5nga haitier flydde till exil i usa och kanada, speciellt d\u00e5 till franskspr\u00e5kiga qu\u00e9bec. det gjordes stora amerikanska investeringar i landet under 1970-talet. dessa har dock inte varit av stadigvarande natur. framf\u00f6rallt usa har sedan mitten av 1980-talet s\u00e4nt milit\u00e4rt och ekonomiskt st\u00f6d till regimen. under 1960 och 1970 har utvandrade haitiska universitetsl\u00e4rare, l\u00e4kare, administrat\u00f6rer och specialister bidragit till uppbyggandet av det franskspr\u00e5kiga afrika[k\u00e4lla beh\u00f6vs]. afrika regionala fn:s livsmedels- och jordbruksorganisation (fao), baserat i ghana, leddes under st\u00f6rre delen av 1960-talet av en framst\u00e5ende haitiska agronom, garvey laurent (f\u00f6dd jeremie, haiti, 1923). de h\u00e4ftiga protesterna mot \"baby doc\" 1986 ledde till att usa ordnade att jean-claude duvalier och hans familj f\u00f6rdes till exil i frankrike. landet leddes av milit\u00e4r fram till 1990. i mars 1987 blev en ny f\u00f6rfattning med \u00f6verv\u00e4ldigande majoritet godk\u00e4nd av haitis befolkning. de allm\u00e4nna valen i november avbr\u00f6ts efter n\u00e5gra timmar d\u00e5 tiotals inv\u00e5nare sk\u00f6ts i huvudstaden av soldater och tonton macoute. fler ska ha massakrerats runt om i landet.\n\n\n=== jean-bertrand aristide ===\ni december 1990 valdes den f\u00f6re detta pr\u00e4sten jean-bertrand aristide till president. han vann med mer \u00e4n tv\u00e5 tredjedelar av r\u00f6sterna. hans fem\u00e5riga mandat inleddes den 7 februari 1991. i augusti 1991 h\u00f6lls en f\u00f6rtroendeomr\u00f6stning i parlamentet d\u00e4r aristides regering f\u00e4lldes med r\u00f6stsiffrorna 83 mot 11. efter en statskupp i september 1991 fl\u00f6gs president aristide till landsflykt. i enlighet med haitis konstitution fr\u00e5n 1987 uts\u00e5gs justitier\u00e5det joseph n\u00e9rette till provisorisk president och val utlystes till december 1991 \u2013 val som blockerades av det internationella samfundet[k\u00e4lla beh\u00f6vs] \u2013 och skapade ett kaos som p\u00e5gick till 1994. en milit\u00e4r kupp tog 1992 makten. \u00e5r 1994 v\u00e4djade general raoul c\u00e9dras till den f\u00f6rre amerikanske presidenten jimmy carter om hj\u00e4lp. president carter f\u00f6rmedlade denna v\u00e4djan denna till sin eftertr\u00e4dare, president clinton. denne bad carter, i sin roll som grundare av the carter center, g\u00f6ra en resa till haiti med senator sam nunn, samt tidigare chefen f\u00f6r generalstaben colin powell. dessa lyckades f\u00f6rhandla en fredlig avveckling av den styrande milit\u00e4rjuntan. ett intr\u00e4de p\u00e5 scenen av amerikanska styrkor banade v\u00e4g f\u00f6r restaurering av jean-bertrand aristide som president. i oktober 1994 \u00e5terv\u00e4nde aristide till haiti f\u00f6r att slutf\u00f6ra sin mandatperiod. aristide uppl\u00f6ste den haitiska arm\u00e9n, och etablerade en civil polisstyrka.\n\n\n=== oroligheterna 2004 ===\naristide tvingades avg\u00e5 2004 efter en l\u00e4ngre tids inb\u00f6rdes oroligheter d\u00e4r hundratals m\u00e4nniskor d\u00f6dades.\nefter 2004 leddes landet av en konstitutionell interimsregering med f\u00f6re detta ordf\u00f6randen i h\u00f6gsta domstolen, president boniface alexandre, och den f\u00f6re detta finansministern och aff\u00e4rsmannen premi\u00e4rministern gerard latortue, i spetsen. under deras tid vid makten f\u00f6rs\u00e4mrades s\u00e4kerhetsl\u00e4get i haiti kraftigt och m\u00e5nga regeringar valde att minimera sin diplomatiska n\u00e4rvaro i port-au-prince.\nde stora st\u00e4derna \u00f6versk\u00f6ljdes av en v\u00e5ldsv\u00e5g som av m\u00e5nga skylls p\u00e5 aristide-anh\u00e4ngare. ett flertal g\u00e4ng i de fattigaste omr\u00e5dena (som den beryktade cit\u00e9 soleil) var tungt bev\u00e4pnade och \u00e4gnade sig \u00e5t organiserad brottslighet som till exempel kidnappningar av utl\u00e4nningar eller mer burgna haitier. under sommaren och h\u00f6sten 2005 skedde registrering i nationell skala av r\u00f6stber\u00e4ttigade till de allm\u00e4nna val som h\u00f6lls i februari 2006. valet vanns av ren\u00e9 pr\u00e9val vars regering arbetat med att stabilisera landet.\n\n\n=== senare utveckling ===\nhaiti har sedan oroligheterna 2004 i stor utstr\u00e4ckning pl\u00e5gats av politiskt v\u00e5ld sedan sj\u00e4lvst\u00e4ndigheten och \u00e4r nu v\u00e4stra halvklotets fattigaste stat. den haitiska diasporan i framf\u00f6r allt usa och quebec bidrar v\u00e4sentligt med f\u00f6rs\u00f6rjning f\u00f6r landets befolkning.\n\n\n=== jordb\u00e4vningen 2010 ===\n\nden 12 januari 2010 skakades haiti av en allvarlig jordb\u00e4vning med magnitud 7,0 och epicentrum endast 15 kilometer fr\u00e5n den t\u00e4tbefolkade huvudstaden port-au-prince. huvudstaden och omkringliggande omr\u00e5den drabbades av oerh\u00f6rt omfattande skador d\u00e4r mellan 220 000 och 300 000 m\u00e4nniskor befaras ha omkommit. efter 11 dagar hade cirka 110 000 bekr\u00e4ftats d\u00f6da. detta var en v\u00e4rldsomfattande nyhet; n\u00f6dhj\u00e4lp, sjukv\u00e5rdare och r\u00e4ddningspersonal skickades med stora sv\u00e5righeter till landet d\u00e5 infrastrukturen var krossad, flygplatsen fylldes upp utan att hj\u00e4lps\u00e4ndningarna initialt kom vidare. h\u00e4ndelsen uppm\u00e4rksammades fr\u00e5n b\u00f6rjan dagligen i media med nya besked och den 18 januari hade 50 miljoner kronor sk\u00e4nkts till jordb\u00e4vningsoffren i haiti bara fr\u00e5n sverige.\n\n\n=== efter jordb\u00e4vningen 2010 ===\ndet allm\u00e4nna s\u00e4kerhetsl\u00e4get i haiti \u00e4r instabilt och har f\u00f6rv\u00e4rrats den senaste tiden. olika former av demonstrationer och politiska protester, som kan bli v\u00e5ldsamma, f\u00f6rekommer. fn:s fredsbevarande styrka, minujusth, bidrar till att vidmakth\u00e5lla den grundl\u00e4ggande ordningen. den inhemska polisstyrkan \u00e4r underdimensionerad. h\u00f6sten 2010 utbr\u00f6t en allvarlig koleraepidemi i landet som \u00e4nnu p\u00e5g\u00e5r. niv\u00e5n av kolerafall \u00e4r h\u00f6g och nya fall rapporteras l\u00f6pande. brottsligheten \u00e4r omfattande i landet.\n\n\n=== presidenten m\u00f6rdad ===\nden 7 juli 2021 klockan 01:00 lokal tid tog sig en grupp bev\u00e4pnade g\u00e4rningsm\u00e4n in i jovenel mo\u00efses privatbostad och sk\u00f6t honom till d\u00f6ds. \u00e4ven mo\u00efses fru skadades sv\u00e5rt i attacken. parets dotter som befann sig i bostaden vid attacken g\u00f6mde sig i sin brors rum och klarade sig oskadd.\n\n\n== geografi ==\nhaiti tar upp den v\u00e4stra tredjedelen av \u00f6n hispaniola, d\u00e4r resten av \u00f6n utg\u00f6rs av dominikanska republiken. \u00f6n ing\u00e5r i \u00f6gruppen stora antillerna tillsammans med kuba, jamaica och puerto rico. ungef\u00e4r 80% av haitis terr\u00e4ng \u00e4r berg eller branta sluttningar. i norr finns bergskedjan massif du nord, i s\u00f6der bergskedjorna la hotte och la selle. \u00e4ven haitis centrala delar best\u00e5r till stor del av berg och h\u00f6gplat\u00e5er. den norra kusten utg\u00f6rs av ett sl\u00e4ttland. inom kedjan la selle finns ocks\u00e5 haitis h\u00f6gsta berg: pic la selle, som \u00e4r 2 680 meter \u00f6ver havet.i mitten av landet finns gon\u00e2vebukten som ramas in av bergskedjorna i norr och s\u00f6der. i bukten ligger haitis st\u00f6rsta \u00f6 gon\u00e2ve och \u00e4ven landets huvudstad: port-au-prince. \u00f6ster om bukten och in mot dominikanska republiken l\u00f6per s\u00e4nkan cul-de-sac som flera g\u00e5nger drabbats av jordb\u00e4vningar.\u00f6n drabbas \u00e5terkommande av en rad olika naturkatastrofer. i april-maj och september-oktober \u00e4r det regns\u00e4song och d\u00e5 drar ofta kraftiga stormar \u00f6ver \u00f6n, vilka ibland \u00e5tf\u00f6ljs av omfattande skyfall som orsakar \u00f6versv\u00e4mningar och jordskred. en s\u00e5dan storm var orkanen matthew som i slutet av 2016 drog in \u00f6ver haiti med stor f\u00f6r\u00f6delse som f\u00f6ljd. \u00f6ver 500 m\u00e4nniskor ber\u00e4knas ha omkommit i orkanen. den globala uppv\u00e4rmningen och klimatf\u00f6r\u00e4ndringarna g\u00f6r dessutom att stormarna kommer oftare och blir mer kraftfulla. ut\u00f6ver stormar f\u00f6rekommer \u00e4ven vulkanutbrott och jordb\u00e4vningar. en stor jordb\u00e4vning drabbade 2010 haiti, d\u00e4r huvudstaden till stora delar f\u00f6rst\u00f6rdes med mellan 220 000 och 300 000 d\u00f6da och mer \u00e4n en miljon m\u00e4nniskor som blev heml\u00f6sa.landet har en 360 kilometer l\u00e5ng landgr\u00e4ns med dominikanska republiken.\n1925 var haiti ett tropiskt paradis, och 60 % av landet var t\u00e4ckt av regnskog. sedan dess har befolkningen huggit ner allt f\u00f6rutom 2 % av skogen, och samtidigt indirekt f\u00f6rst\u00f6rt b\u00f6rdig \u00e5kermark och bidragit till att landet omvandlats till \u00f6ken. erosion har f\u00f6ljaktligen drabbat bergen h\u00e5rt. satellitbilder visar en stor skillnad i skogsm\u00e4ngd mellan haiti och den angr\u00e4nsande dominikanska republiken. i huvudsak har denna sk\u00f6vling skett f\u00f6r att producera tr\u00e4kol, landets huvudsakliga energik\u00e4lla. haitis skogsavverkning har v\u00e4ckt internationell uppm\u00e4rksamhet och lett till m\u00e5nga f\u00f6rs\u00f6k att \u00e5terplantera skog. dessa har dock inte medf\u00f6rt n\u00e5gon st\u00f6rre f\u00f6rb\u00e4ttring.\nut\u00f6ver erosion har den okontrollerade avverkningen ocks\u00e5 lett till \u00f6versv\u00e4mningar, exempelvis den 17 september 2004 d\u00e5 en orkan \u00f6versv\u00e4mmade norra kusten i landet vilket ledde till 3 006 d\u00f6dsfall, fr\u00e4mst i staden gona\u00efves. tillika var den karibiska orkans\u00e4songen 2008 mycket sv\u00e5r f\u00f6r haiti, med tre namngivna tropiska system som orsakade skador i landet (orkanen gustav, orkanen hanna och orkanen ike).det p\u00e5g\u00e5r en dispyt mellan usa och haiti ang\u00e5ende \u00f6n navassa, vilken b\u00e5da l\u00e4nderna g\u00f6r anspr\u00e5k p\u00e5. haitierna h\u00e4vdar att navassa blev haitiskt efter en \u00f6verenskommelse mellan frankrike och spanien 1697 i vilken frankrike fick den v\u00e4stra delen av hispaniola plus n\u00e4rliggande \u00f6ar, inklusive navassa. usa h\u00e4vdar att \u00f6n tillh\u00f6r dem enligt ett eget dokument fr\u00e5n 1856.\n\n\n== administrativ indelning ==\n\ncentre (haiti)\ngrand'anse (haiti)\nartibonite (haiti)\nnord (haiti)\nnord-est (haiti)\nnord-ouest (haiti)\nouest (haiti)\nsud (haiti)\nsud-est (haiti)\n\n\n== ekonomi ==\nhaiti \u00e4r ett av de fattigaste l\u00e4nderna i amerika. under kolonialtiden och den tidiga sj\u00e4lvst\u00e4ndigheten blev en liten grupp vita (senare svarta) storgods\u00e4gare f\u00f6rm\u00f6gna genom sockerarbetarnas slit p\u00e5 plantagerna. omkring 80 % av befolkningen f\u00f6rs\u00f6ker leva av sj\u00e4lvhush\u00e5llsjordbruk, men landet m\u00e5ste importera livsmedel. kaffe fr\u00e5n stora plantager svarar f\u00f6r 1/3 av exportinkomsterna; sockret betyder numera mindre. livsmedelsproduktion och l\u00e4tt industri (textilier och elektronik) har byggts ut runt huvudstaden med utl\u00e4ndskt, fr\u00e4mst amerikanskt, kapital som lockats hit av l\u00e5ga l\u00f6ner och skattef\u00f6rm\u00e5ner. \nhaiti \u00e4r medlem i karibiska gemenskapen. \nden politiska oron i landet har h\u00e4mmat turismen.\n\n\n== demografi ==\nlandet har en genomsnittlig befolkningst\u00e4thet p\u00e5 367 inv\u00e5nare per km\u00b2, och majoriteten av befolkningen bor i st\u00e4der, p\u00e5 kustsl\u00e4tter och i dalar d\u00e4r befolkningst\u00e4theten \u00e4r betydligt h\u00f6gre. speciellt huvudstadens storstadsomr\u00e5de \u00e4r mycket t\u00e4tbefolkat, med \u00f6ver 15 000 inv\u00e5nare/km\u00b2. i vissa omr\u00e5den av port-au-prince uppgick befolkningst\u00e4theten till \u00f6ver 50 000 inv\u00e5nare/km\u00b2 \u00e5r 2009, enligt officiell statistik. omkring 95 % av haitierna \u00e4r av afrikansk b\u00f6rd, resten av befolkningen \u00e4r fr\u00e4mst mulatter, (av b\u00e5de europeiskt och afrikanskt ursprung). ett f\u00e5tal \u00e4r europ\u00e9er eller levantiner. haitis officiella spr\u00e5k \u00e4r franska och haitisk kreol.\nmedan ta\u00ednokulturen utrotades totalt i haiti tros vissa haitibor ha arawakblod i \u00e5drorna, d\u00e5 lokalbefolkningen p\u00e5 \u00f6n ska ha haft relationer med spanjorer och assimilerats med de f\u00f6rsta skeppslasterna afrikanska slavar innan de dog ut.\n\n\n=== religion ===\nav haitierna \u00e4r merparten katoliker, men det finns en betydande protestantisk minoritet som v\u00e4xer. sedan 1987 \u00e4r staten \u00e5tskild fr\u00e5n katolska kyrkan, men katolska f\u00f6rsamlingar f\u00e5r fortfarande bidrag till att bygga kyrkor och skolor. katolicismen och haitis elit \u00e4r n\u00e4ra sammankopplade, vilket lett till en utbredd misstro mot katolska kyrkan fr\u00e5n allm\u00e4nheten. mot bakgrund av det har protestantiska f\u00f6rsamlingar uppst\u00e5tt och vuxit, s\u00e4rskilt stora \u00e4r baptistkyrkan och kyrkor inom pingstr\u00f6relsen. troligen utg\u00f6r protestanter ungef\u00e4r en tredjedel av befolkningen och andelen v\u00e4xer. bland protestanterna bedrivs b\u00e5de social omsorg och vissa protestanter har \u00e4ven blivit politiskt aktiva.en popul\u00e4r religion p\u00e5 haiti \u00e4r voodoo (vodou p\u00e5 haitisk kreol), som blev officiellt erk\u00e4nd 2003. attityden till voodoo skiljer sig \u00e5t mellan katoliker och protestanter, d\u00e4r m\u00e5nga katoliker ut\u00f6var voodoo parallellt med katolicismen. de flesta av landets protestanter mots\u00e4tter sig voodoo, till skillnad fr\u00e5n de flesta katoliker.\n\n\n== kultur ==\ninom musik, s\u00e5ng, dans och bildkonst (haiti har m\u00e5nga naivistiska m\u00e5lare) har afrikanska och v\u00e4sterl\u00e4ndska drag blandats till en rik folklig kultur.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\nhaitis president jovenel mo\u00efses m\u00f6rdades i sitt hem 7 juli 2021. l\u00e4st 7 juli 2021.\n\n wikimedia commons har media som r\u00f6r haiti."