"w [dubbel-ve] \u00e4r den tjugotredje bokstaven i det moderna latinska alfabetet. bokstaven r\u00e4knades i den svenska versionen av detta alfabet fram till 2006 som en variant av v, enligt svenska akademien. det innebar bland annat att v och w sorterades tillsammans vid alfabetisk ordning. detta \u00e4ndrades i 2006 \u00e5rs upplaga av svenska akademiens ordlista, saol, bland annat till f\u00f6ljd av bokstavens mer utbredda anv\u00e4ndning i etablerade l\u00e5nord som \u201dwebben\u201d, som stundom uttalas s\u00e5som p\u00e5 engelska; tyska l\u00e5nord som stavas med w uttalas dock precis likadant som om de stavades med v. det finns ett f\u00e5tal exempel p\u00e5 minimala ordpar d\u00e4r man i uttal och definition kan skilja p\u00e5 v och w, som tvist och twist.\n\n\n== historia ==\nbokstaven w \u00e4r ursprungligen en ligatur (tv\u00e5 sammanskrivna tecken) av tv\u00e5 v:n. den b\u00f6rjade f\u00f6rst anv\u00e4ndas av anglosaxiska skribenter p\u00e5 600-talet, f\u00f6r att beteckna halvvokalen [w], och upptogs senare i tyskan, d\u00e4r det p\u00e5 den tiden uttalades p\u00e5 samma s\u00e4tt. u och v var fram till 1500-talet bara skilda stilar f\u00f6r att skriva samma bokstav, vilket \u00e4r anledningen till att man p\u00e5 engelska kallar \"w\" f\u00f6r \u201ddouble u\u201d.\n\n\n== betydelser ==\n\n\n=== versalt w ===\nl\u00e4nsbokstav f\u00f6r dalarnas l\u00e4n.\nkemiskt tecken f\u00f6r grund\u00e4mnet volfram. se \u00e4ven periodiska systemet.\nf\u00f6rkortning f\u00f6r watt, enheten f\u00f6r effekt i internationella m\u00e5ttenhetssystemet.\nsymbol f\u00f6r den fysikaliska storheten mekaniskt arbete, energi.\nsmeknamn, \u00f6knamn och kampanjnamn f\u00f6r usa:s f\u00f6re detta president george w. bush. uttalas d\u00e5 vanligen p\u00e5 amerikanskt sydstatsvis (det vill s\u00e4ga texas) som \u201ddubya\u201d, eftersom det \u00e4r vad bush sj\u00e4lv g\u00f6r.\nen film om den amerikanske presidenten george w bush av oliver stone, se w (film).\nden statistiska kategorin vinst i baseboll.\n\n\n=== gement w ===\nbetecknar i det internationella fonetiska alfabetet en koartikulerad fon, en tonande labialiserad velar approximant.\n\n\n== datateknik ==\ni datafiler och -program som anv\u00e4nder unicode lagras w samt f\u00f6rkomponerade bokst\u00e4ver med w som bas och vissa andra varianter av w med f\u00f6ljande kodpunkter:\n\ni ascii-baserade kodningar lagras w med v\u00e4rdet 0x57 (hexadecimalt) och w med v\u00e4rdet 0x77 (hexadecimalt).\ni ebcdic-baserade kodningar lagras w med v\u00e4rdet 0xe6 (hexadecimalt) och w med v\u00e4rdet 0xa6 (hexadecimalt).\n\u00f6vriga varianter av w lagras med olika v\u00e4rden beroende p\u00e5 vilken kodning som anv\u00e4nds, om de alls kan representeras.\n\n\n== externa l\u00e4nkar ==\n\u201dalfabetet blir l\u00e4ngre \u2013 v\u00e4xer med w\u201d. dagens nyheter. 21 april 2006. arkiverad fr\u00e5n originalet den 1 oktober 2007. https://web.archive.org/web/20071001091738/http://www.dn.se/dnet/jsp/polopoly.jsp?d=1058&a=538744&previousrendertype=3. l\u00e4st 10 januari 2011."