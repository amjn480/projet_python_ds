"iran (pers. \u200f\u0627\u064a\u0631\u0627\u0646\u200e trl. ir\u0101n, pe\u0142na nazwa islamska republika iranu, pers. \u200f\u062c\u0645\u0647\u0648\u0631\u06cc \u0627\u0633\u0644\u0627\u0645\u06cc \u0627\u064a\u0631\u0627\u0646\u200e d\u017comhuri-je esl\u0101mi-je ir\u0101n), w europie dawniej znany jako persja \u2013 pa\u0144stwo na bliskim wschodzie, le\u017c\u0105ce mi\u0119dzy morzem kaspijskim na p\u00f3\u0142nocy a zatok\u0105 persk\u0105 i zatok\u0105 oma\u0144sk\u0105 na po\u0142udniu.\n\n\n== nazwa ==\nperska nazwa iran wywodzi si\u0119 od \u015brednioperskiej formy eran (partyjskie arjan), kt\u00f3ra po raz pierwszy pojawia si\u0119 na monetach i w napisie przy reliefie z naghsz-e rostam sasanidzkiego kr\u00f3la ardaszira i (224/226-241). jest tam mowa o eranszahr (part. arjanszahr), czyli pa\u0144stwie ari\u00f3w. nazwa iran pochodzi zatem od nazwy ludu ari\u00f3w, przy czym nale\u017cy zauwa\u017cy\u0107, \u017ce ju\u017c w awe\u015bcie mowa jest o airjana waed\u017cah \u2013 kraju ari\u00f3w, achemenidzi za\u015b okre\u015blali si\u0119 w swoich inskrypcjach jako arija \u2013 ariowie, oraz arija czithra \u2013 pochodzenia aryjskiego. za czas\u00f3w p\u00f3\u017aniejszych szach\u00f3w sasanidzkich skr\u00f3towym w stosunku do eranszahr terminem eran zacz\u0119to okre\u015bla\u0107 po prostu ca\u0142o\u015b\u0107 ich pa\u0144stwa, a nie zgodnie z jego pierwotnym znaczeniem ari\u00f3w, czyli \u00f3wczesne ludy ira\u0144skie. podsumowuj\u0105c: \u201eeran bierze pocz\u0105tek od staroperskiego arija- i awestyjskiego airja \u00abaryjski\u00bb. obydwa ostatnie terminy s\u0105 po\u015bwiadczone jako najstarsze historyczne okre\u015blenia lud\u00f3w ira\u0144skich\u201d.\nstaro\u017cytni grecy u\u017cywali w stosunku do iranu nazwy persis, kt\u00f3ra wywodzi si\u0119 od staroperskiego parsa \u2013 nazwy pers\u00f3w, jednego z lud\u00f3w ira\u0144skich. \u00f3wcze\u015bni persowie pod przyw\u00f3dztwem achemenid\u00f3w zdominowali pozosta\u0142e ludy ira\u0144skie i ich nazwa by\u0142a u\u017cywana przez grek\u00f3w dla wszystkich ira\u0144czyk\u00f3w, chocia\u017c niekt\u00f3rzy autorzy greccy zdawali sobie spraw\u0119 z istnienia og\u00f3lnego terminu arioi o takim samym zakresie. poza tym jednak grecy czasami stosowali okre\u015blenie persowie tak\u017ce w w\u0119\u017cszym sensie, na okre\u015blenie mieszka\u0144c\u00f3w persis, w znaczeniu ira\u0144skiego regionu pars/fars. ira\u0144czycy historycznie u\u017cywali okre\u015blenia persja i persowie jedynie w tym w\u0142a\u015bnie w\u0105skim znaczeniu regionalnym, w stosunku do swojego kraju jako ca\u0142o\u015bci u\u017cywaj\u0105c wskazanych powy\u017cej form airjana, arjan-, eran, iran. tymczasem grecka nazwa persis przesz\u0142a do innych j\u0119zyk\u00f3w europejskich i w niej ma \u017ar\u00f3d\u0142o polska forma persja, synonim iranu. ta ostatnia nazwa zacz\u0119\u0142a si\u0119 pojawia\u0107 w j\u0119zykach europejskich odk\u0105d reza szah (1925\u20131941) za\u017c\u0105da\u0142 jej u\u017cywania tak\u017ce przez obc\u0105 dyplomacj\u0119, przy czym \u201eszach reza wcale nie zmieni\u0142 nazwy kraju \u2013 poprosi\u0142 raczej cudzoziemc\u00f3w, \u017ceby odt\u0105d pos\u0142ugiwali si\u0119 rodzim\u0105 nazw\u0105\u201d.\n\n\n== geografia ==\niran graniczy (zgodnie z ruchem wskaz\u00f3wek zegara) z turkmenistanem (936 km), afganistanem (992 km), pakistanem (909 km), irakiem (1458 km), turcj\u0105 (499 km), armeni\u0105 (35 km), azerbejd\u017canem (611 km) \u2013 w tym 179 km z nachiczewa\u0144sk\u0105 republik\u0105 autonomiczn\u0105 \u2013 azerbejd\u017ca\u0144sk\u0105 eksklaw\u0105.\n\u0142\u0105czna d\u0142ugo\u015b\u0107 linii granicznej wynosi 5440 km. d\u0142ugo\u015b\u0107 linii brzegowej to 2440 km. opr\u00f3cz tego 740 km wybrze\u017ca nad morzem kaspijskim klasyfikowanym jako jezioro.\n \n\n\n== ustr\u00f3j polityczny ==\n\n\n== podzia\u0142 administracyjny ==\niran podzielony jest na 31 ostan\u00f3w (prowincji, ostan \u2013 w liczbie mnogiej ostan-haa).\n\n\n== historia ==\n\n\n=== iran staro\u017cytny ===\npierwszym \u015bladem cz\u0142owieka na terytorium dzisiejszego iranu s\u0105 rysunki naskalne w pieczarze w ghonbad-e kus w mazandaranie, datowane na 40 tys. lat p.n.e., przedstawiaj\u0105ce polowanie na nied\u017awiedzie, nosoro\u017cce i dziki. w xi tysi\u0105cleciu p.n.e. istnia\u0142y ju\u017c na tym obszarze ludzkie osady, za\u015b z po\u0142owy ix tysi\u0105clecia p.n.e. pochodzi osada z gand\u017c dare, kt\u00f3rej mieszka\u0144cy trudnili si\u0119 hodowl\u0105 i prymitywnym rolnictwem. nast\u0119pnie w ca\u0142ym iranie nast\u0105pi\u0142y rozw\u00f3j kultur neolitycznych i zwi\u0105zana z nim ekspansja osadnictwa. pierwszym pa\u0144stwem na terenie iranu by\u0142 elam, zajmuj\u0105cy w przybli\u017ceniu terytorium dzisiejszego ostanu chuzestan, kt\u00f3rego stolica, suza, zosta\u0142a za\u0142o\u017cona ju\u017c ok. 4200 roku p.n.e. prze\u0142omowym wydarzeniem w historii iranu by\u0142o przybycie na jego terytorium ari\u00f3w, przodk\u00f3w dzisiejszych ira\u0144czyk\u00f3w, pod koniec ii tysi\u0105clecia p.n.e. pocz\u0105tkowo najpot\u0119\u017cniejszym z ich plemion byli medowie, kt\u00f3rzy pod koniec vii w. p.n.e. zniszczyli pa\u0144stwo asyryjskie i za\u0142o\u017cyli w\u0142asne imperium, rozci\u0105gaj\u0105ce si\u0119 od lidii na zachodzie do baktrii na wschodzie. ich pa\u0144stwo przej\u0105\u0142 jednak ok. roku 550 p.n.e. w wyniku buntu w\u0142adca pers\u00f3w z dynastii achemenid\u00f3w cyrus ii (559\u2013529 p.n.e.). wkr\u00f3tce podbi\u0142 on lidi\u0119 i babiloni\u0119, a jego nast\u0119pcy rozci\u0105gn\u0119li w\u0142adz\u0119 achemenid\u00f3w tak\u017ce na egipt i dolin\u0119 indusu. imperium achemenid\u00f3w by\u0142o szczytowym momentem politycznej pot\u0119gi ira\u0144czyk\u00f3w w ca\u0142ej ich historii.\nich pa\u0144stwo zosta\u0142o podbite przez aleksandra wielkiego (336\u2013323 p.n.e.), za\u015b po jego \u015bmierci tereny ira\u0144skie dosta\u0142y si\u0119 pod w\u0142adz\u0119 greckich seleucyd\u00f3w. ta hellenistyczna monarchia szybko jednak zacz\u0119\u0142a si\u0119 rozpada\u0107. ju\u017c ok. roku 238 p.n.e. na tereny p\u00f3\u0142nocnego iranu wkroczyli wschodnioira\u0144scy parnowie, kt\u00f3rzy w ii wieku p.n.e. zaj\u0119li reszt\u0119 dzisiejszego iranu i mezopotami\u0119. w tym samym okresie na wschodnich rubie\u017cach pa\u0144stwa seleucyd\u00f3w uniezale\u017cni\u0142o si\u0119 pa\u0144stwo grek\u00f3w baktryjskich, kt\u00f3re jednak zosta\u0142o podbite przez ira\u0144skich sak\u00f3w ok. 140 roku p.n.e. ich miejsce zaj\u0119li z kolei kuszanowie, kt\u00f3rzy zajmowali dominuj\u0105c\u0105 pozycj\u0119 we wschodnim iranie a\u017c do po\u0142owy iii w. n.e. tymczasem za\u0142o\u017cone przez parn\u00f3w kr\u00f3lestwo part\u00f3w wda\u0142o si\u0119 w niemal trzystuletni\u0105 rywalizacj\u0119 z rzymem, kt\u00f3rej najbardziej spektakularnym momentem by\u0142a zwyci\u0119ska bitwa pod carrhae w 53 roku p.n.e. p\u00f3\u017aniejsze wojny by\u0142y jednak dla niego mniej szcz\u0119\u015bliwe, g\u0142\u00f3wnie z powodu s\u0142abo\u015bci wewn\u0119trznej, kt\u00f3r\u0105 w roku 224 wykorzysta\u0142 ardaszir i z farsu, obalaj\u0105c part\u00f3w i zak\u0142adaj\u0105c w\u0142asn\u0105 dynasti\u0119 sasanid\u00f3w. sasanidzi wznowili rywalizacj\u0119 z rzymem i uczynili zaratusztrianizm religi\u0105 pa\u0144stwow\u0105, prze\u015bladuj\u0105c inne wyznania, takie jak manicheizm, czy mazdakizm. po prze\u015bladowaniach chrze\u015bcijan w iv wieku, jezdegerd i zwo\u0142a\u0142 w roku 410 synod duchowie\u0144stwa, podczas kt\u00f3rego powo\u0142ano do \u017cycia odr\u0119bny ko\u015bci\u00f3\u0142 perski, kt\u00f3ry odt\u0105d funkcjonowa\u0142 jako cz\u0119\u015b\u0107 struktury religijnej, administracyjnej i prawnej pa\u0144stwa sasanid\u00f3w. chosrowowi ii (590\u2013628) uda\u0142o si\u0119 zaj\u0105\u0107 wi\u0119kszo\u015b\u0107 wschodnich terytori\u00f3w bizancjum, jednak ostatecznie uleg\u0142 on kontrofensywie cesarza herakliusza. wyczerpane wieloletni\u0105 wojn\u0105 pa\u0144stwo sasanid\u00f3w uleg\u0142o najazdowi zjednoczonych w ramach islamu arab\u00f3w \u2013 w roku 651 zgin\u0105\u0142 ostatni sasanida, jezdegerd iii. czasy sasanid\u00f3w by\u0142y tak\u017ce okresem rozkwitu iranu wschodniego, gdzie od v wieku sogdyjczycy zdominowali jedwabny szlak, transportuj\u0105c nim obok towar\u00f3w tak\u017ce religie, takie jak zaratusztrianizm, manicheizm i buddyzm. podb\u00f3j wschodniego iranu przez muzu\u0142ma\u0144skich arab\u00f3w zako\u0144czy\u0142 si\u0119 dopiero w po\u0142owie viii wieku.\n\n\n=== iran \u015bredniowieczny ===\nnajazd arabski i zwi\u0105zane z nim pojawienie si\u0119 islamu to najwa\u017cniejsza obok przybycia ari\u00f3w cezura w historii iranu. pocz\u0105tkowo, za czas\u00f3w kalif\u00f3w prawowiernych i umajjad\u00f3w ira\u0144czycy byli traktowani w kalifacie jak obywatele drugiej kategorii. dopiero kiedy wzi\u0119li oni masowy udzia\u0142 w ruchu, kt\u00f3ry doprowadzi\u0142 do uzyskania w\u0142adzy przez abbasyd\u00f3w, ta sytuacja zacz\u0119\u0142a si\u0119 zmienia\u0107. to wtedy te\u017c, dopiero po 750 roku, wi\u0119kszo\u015b\u0107 ira\u0144czyk\u00f3w przesz\u0142a na islam, wyrzekaj\u0105c si\u0119 rodzimego zaratusztrianizmu. dwa pierwsze wieki po naje\u017adzie arabskim nazywane s\u0105 czasami \u201ewiekami milczenia\u201d, bowiem perskie pi\u015bmiennictwo tego okresu, zdominowane przez j\u0119zyk arabski, niemal zanik\u0142o. w przeciwie\u0144stwie do egiptu czy syrii w iranie ostatecznie islamizacja nie zosta\u0142a jednak po\u0142\u0105czona z arabizacj\u0105. w wieku ix do w\u0142adzy dosz\u0142y rodzime dynastie, takie jak saffarydzi czy samanidzi, pod kt\u00f3rych w\u0142adz\u0105 odrodzi\u0142 si\u0119 pisany j\u0119zyk perski, zapisywany arabskim alfabetem. szczeg\u00f3lnie ci drudzy po\u0142o\u017cyli wielkie zas\u0142ugi w rozwoju ira\u0144skiej kultury, patronuj\u0105c m.in. pisaniu przez ferdousiego szahname, narodowego eposu ira\u0144czyk\u00f3w, w kt\u00f3rym przechowa\u0142o si\u0119 wiele przedmuzu\u0142ma\u0144skich tradycji. jednocze\u015bnie w roku 945 ira\u0144scy i szyiccy bujidzi rozci\u0105gn\u0119li sw\u00f3j protektorat nad rezyduj\u0105cym w bagdadzie kalifem. pod koniec x wieku samanidzi upadli pod naciskiem tureckich dynastii ghaznawid\u00f3w i karachanid\u00f3w. ci pierwsi w\u0142a\u015bciwie ca\u0142kowicie si\u0119 ziranizowali i do pewnego stopnia kontynuowali samanidzkie tradycje, jednak ju\u017c w po\u0142owie xi wieku musieli ust\u0105pi\u0107 miejsca koczowniczym seld\u017cukom, kt\u00f3rzy zachowali swoj\u0105 etniczn\u0105 odr\u0119bno\u015b\u0107. w roku 1055 seld\u017cucy zaj\u0119li tak\u017ce miejsce bujid\u00f3w jako protektorzy kalifa. czasy seld\u017cuk\u00f3w, jak i ich r\u00f3wnie\u017c tureckich nast\u0119pc\u00f3w, chorezmszach\u00f3w, by\u0142y jednak wzgl\u0119dnie dobre dla iranu, g\u0142\u00f3wnie dzi\u0119ki wysi\u0142kom ira\u0144skich cywilnych urz\u0119dnik\u00f3w, takich jak wezyr nizam al-mulk, kt\u00f3rzy umiej\u0119tnie \u201ecywilizowali\u201d panowanie koczowniczych naje\u017ad\u017ac\u00f3w. prawdziw\u0105 tragedi\u0105 by\u0142 natomiast najazd mongo\u0142\u00f3w, kt\u00f3rzy w pierwszej po\u0142owie xiii wieku zniszczyli wiele wa\u017cnych o\u015brodk\u00f3w miejskich i znaczn\u0105 cz\u0119\u015b\u0107 sieci irygacyjnej, a nast\u0119pnie za\u0142o\u017cyli dynasti\u0119 ilchanid\u00f3w. za jej panowania rozpocz\u0105\u0142 si\u0119 proces odbudowy, ale po jej upadku w roku 1335 podzielony iran by\u0142 wstrz\u0105sany walkami pomi\u0119dzy pomniejszymi dynastiami, a wkr\u00f3tce sta\u0142 si\u0119 ofiar\u0105 kolejnego najazdu koczownik\u00f3w o tragicznych skutkach, tym razem pod przyw\u00f3dztwem timura (1370\u20131405). jego rola by\u0142a w\u0142a\u015bciwie ca\u0142kowicie destrukcyjna. pozbawione jakichkolwiek trwa\u0142ych podstaw pa\u0144stwo timura po jego \u015bmierci rozpad\u0142o si\u0119, a w powsta\u0142\u0105 pr\u00f3\u017cni\u0119 wkroczy\u0142y turkme\u0144skie federacje plemienne kara kojunlu i ak kojunlu. jedynie w azji \u015brodkowej a\u017c do pocz\u0105tku xvi wieku rz\u0105dzili spadkobiercy timura, w\u0142adcy w zasadzie tureccy, ale wielcy mecenasi perskiej kultury. rywalizacj\u0119 pomi\u0119dzy kara kojunlu i ak kojunlu ostatecznie wygrali ci drudzy, jednak ich z kolei pokonali inni turkmeni, zorganizowani w szyicki tarikat dzia\u0142aj\u0105cy pod przyw\u00f3dztwem rodu safawid\u00f3w. w roku 1501 ich przyw\u00f3dca isma\u02bfil i (1501\u20131524) zaj\u0105\u0142 tebriz i og\u0142osi\u0142 si\u0119 szachinszachem, a wkr\u00f3tce opanowa\u0142 ca\u0142y dzisiejszy iran.\n\n\n=== iran nowo\u017cytny ===\nsafawidzi rozpocz\u0119li nowy etap ira\u0144skiej historii doprowadzaj\u0105c do masowego nawr\u00f3cenia jego mieszka\u0144c\u00f3w na szyick\u0105 wersj\u0119 islamu i po raz pierwszy od czas\u00f3w kalifatu jednocz\u0105c ca\u0142y iran na okres ponad dw\u00f3ch stuleci, podczas kt\u00f3rych jego granice zacz\u0119\u0142y przybiera\u0107 dzisiejszy kszta\u0142t. mimo tych osi\u0105gni\u0119\u0107 pa\u0144stwo safawid\u00f3w by\u0142o wewn\u0119trznie s\u0142abe i zacofane w stosunku do swojego rywala, imperium osma\u0144skiego, kt\u00f3re udowodni\u0142o wy\u017cszo\u015b\u0107 swojej uzbrojonej w bro\u0144 paln\u0105 i artyleri\u0119 armii nad kawaleri\u0105 turkmen\u00f3w w bitwie na r\u00f3wninie cza\u0142dyran w roku 1514. tak\u017ce p\u00f3\u017aniejsze walki z osmanami by\u0142y dla safawid\u00f3w raczej niepomy\u015blne, z wyj\u0105tkiem wojen toczonych przez abbasa i wielkiego (1587\u20131629), potrafi\u0105cego w pewnym stopniu zreorganizowa\u0107 armi\u0119 i gospodark\u0119 kraju. s\u0142abo\u015b\u0107 dynastii, kt\u00f3ra trwa\u0142a w\u0142a\u015bciwie jedynie dzi\u0119ki osi\u0105gni\u0119ciom abbasa, objawi\u0142a si\u0119 w pe\u0142ni w momencie inwazji afga\u0144skiej w roku 1722, podczas kt\u00f3rej naje\u017ad\u017acy zaj\u0119li niemal ca\u0142e pa\u0144stwo. sytuacj\u0119 opanowa\u0142 dopiero militarny geniusz nadira szaha (1736\u20131747), kt\u00f3ry pokona\u0142 zar\u00f3wno afgan\u00f3w na wschodzie, jak i osman\u00f3w na zachodzie, a nast\u0119pnie po przej\u0119ciu w\u0142adzy nad iranem przedsi\u0119wzi\u0105\u0142 zwyci\u0119skie wyprawy na terytoria azji \u015brodkowej i indii. jego talentom wojskowym nie towarzyszy\u0142y jednak talenty polityczne. przez polityk\u0119 prymitywnego podatkowego wyzysku w kraju zrujnowanym przez wojny doprowadzi\u0142 do udanej ostatecznie serii zamach\u00f3w na swoje \u017cycie. za\u0142o\u017cona przez niego dynastia afszaryd\u00f3w szybko uleg\u0142a marginalizacji, za\u015b w\u0142adz\u0119 nad wi\u0119ksz\u0105 cz\u0119\u015bci\u0105 iranu przej\u0105\u0142 karim chan (1750\u20131779) z plemienia zand\u00f3w, w przeciwie\u0144stwie do nadir szacha prowadz\u0105cy polityk\u0119 pe\u0142n\u0105 umiarkowania i zdrowego rozs\u0105dku, kt\u00f3ra przynios\u0142a mu autentyczn\u0105 popularno\u015b\u0107 w udr\u0119czonym kraju.\njego nast\u0119pcy wdali si\u0119 w walk\u0119 o sched\u0119 po nim, kt\u00f3r\u0105 wykorzysta\u0142 w\u00f3dz plemienia kad\u017car\u00f3w agha mohammad chan (1779\u20131797). do roku 1796 opanowa\u0142 on ca\u0142y iran, tym samym staj\u0105c si\u0119 za\u0142o\u017cycielem dynastii kad\u017car\u00f3w. nowa dynastia musia\u0142a stawi\u0107 czo\u0142a rosn\u0105cej obecno\u015bci na terenie iranu dw\u00f3ch europejskich mocarstw, wielkiej brytanii i rosji. w roku 1800 brytyjska misja dyplomatyczna uzyska\u0142a otwarcie zatoki perskiej dla swojego handlu, rozpoczynaj\u0105c tym samym er\u0119 stopniowego wi\u0105zania iranu z ekonomicznymi interesami brytyjczyk\u00f3w. natomiast w latach 1804\u20131813 i 1826\u20131828 iran stoczy\u0142 dwie przegrane wojny z rosj\u0105, w wyniku kt\u00f3rych utraci\u0142 zakaukazie i musia\u0142 przyzna\u0107 rosjanom przywileje konsularne i handlowe. kolejnym niepowodzeniem by\u0142a przegrana wojna z wielk\u0105 brytani\u0105 w latach 1856\u20131857, w wyniku kt\u00f3rej iran ostatecznie musia\u0142 wyrzec si\u0119 pretensji do heratu. kolejne traktaty, zawierane w wyniku militarnych b\u0105d\u017a ekonomicznych nacisk\u00f3w, kt\u00f3re by\u0142y mo\u017cliwe poniewa\u017c stopniowo zwi\u0119ksza\u0142o si\u0119 uzale\u017cnienie rz\u0105du od zagranicznych po\u017cyczek, przyznawa\u0142y europejskim mocarstwom coraz wi\u0119ksze prawne i ekonomiczne przywileje. mimo swojej s\u0142abo\u015bci iran nie straci\u0142 jednak ca\u0142kowicie suwerenno\u015bci. sta\u0142o si\u0119 tak z dw\u00f3ch powod\u00f3w. po pierwsze jego okupacja nie wydawa\u0142a si\u0119 potencjalnym \u017ar\u00f3d\u0142em wielkich korzy\u015bci gospodarczych. po drugie rosja i wielka brytania rywalizowa\u0142y o wp\u0142ywy w iranie, nawzajem uniemo\u017cliwiaj\u0105c sobie jego ca\u0142kowite zdominowanie. cz\u0119\u015bciowo pod naciskiem europejskim podczas panowania szacha nasera ad-dina (1848\u20131896) iran zacz\u0105\u0142 si\u0119 powoli modernizowa\u0107. w 1862 roku brytyjczycy na podstawie wcze\u015bniej uzyskanej koncesji rozpocz\u0119li budow\u0119 sieci telegraficznej, w roku 1868 stworzono poczt\u0119, a w roku 1889 brytyjczycy stworzyli bank szachinszacha, posiadaj\u0105cy monopol na emitowanie pieni\u0105dza. za czas\u00f3w nasera ad-dina otwarto tak\u017ce pierwszy uniwersytet. najwi\u0119ksze znaczenie dla przysz\u0142o\u015bci mia\u0142o jednak uzyskanie przez brytyjczyk\u00f3w koncesji na wydobywanie ropy naftowej w roku 1901. kolejnym posuni\u0119ciem zwi\u0119kszaj\u0105cym uzale\u017cnienie iranu od obcych mocarstw by\u0142o utworzenie w roku 1879 perskiej brygady kozackiej, dowodzonej przez rosyjskich oficer\u00f3w, kt\u00f3ra wkr\u00f3tce sta\u0142a si\u0119 jedyn\u0105 zdyscyplinowan\u0105 i nowoczesn\u0105 formacj\u0105 perskiej armii. w ten spos\u00f3b iran rozpoczyna\u0142 wiek xx z sieci\u0105 \u0142\u0105czno\u015bci, bankiem emisyjnym i kompani\u0105 naftow\u0105 przynosz\u0105c\u0105 pa\u0144stwu wi\u0119kszo\u015b\u0107 dochod\u00f3w w r\u0119kach wielkiej brytanii, a jedyn\u0105 skuteczn\u0105 jednostk\u0105 wojskow\u0105 znajduj\u0105c\u0105 si\u0119 pod wp\u0142ywem rosji.\n\n\n=== iran w xx wieku ===\nw trakcie i wojny \u015bwiatowej iran by\u0142 neutralny. po wybuchu rewolucji pa\u017adziernikowej w 1917 roku oraz kl\u0119sce osman\u00f3w jedyn\u0105 pot\u0119g\u0105 w regionie pozosta\u0142a wielka brytania, kt\u00f3ra okupowa\u0142a po\u0142udnie i zach\u00f3d kraju, a tak\u017ce meszhed, oraz zale\u017cny, probrytyjski rz\u0105d wosugha ad-doule. w zrujnowanym kraju panowa\u0142y g\u0142\u00f3d i epidemie, gilan znajdowa\u0142 si\u0119 w r\u0119kach powsta\u0144c\u00f3w d\u017cangalijskich, a na prowincji rz\u0105dzili chanowie plemienni, szczeg\u00f3lnie niebezpieczna sytuacja zaistnia\u0142a w chorasanie, gdzie stale wybucha\u0142y bunty ch\u0142opskie oraz powstania organizowane przez lewic\u0119, w tym oddzia\u0142y czerwonych przekraczaj\u0105ce granic\u0119 z ogarni\u0119t\u0105 wojn\u0105 domow\u0105 rosj\u0105. w roku 1919 brytyjczycy zawarli z rz\u0105dem wosugha ad-doule traktat, kt\u00f3ry faktycznie czyni\u0142 z iranu ich protektorat. wywo\u0142a\u0142o to gwa\u0142towne protesty spo\u0142eczne i traktat nie zosta\u0142 ratyfikowany przez mad\u017cles \u2013 odrzuci\u0142a go tak\u017ce liga narod\u00f3w. w roku 1920 w azerbejd\u017canie dosz\u0142o do powstania republiki pod wodz\u0105 mohammada chijabaniego (zm. 1920), a coraz bli\u017cej wsp\u00f3\u0142pracuj\u0105cy z bolszewikami przyw\u00f3dca d\u017cangalije mirza kuczek-chan (zm. 1921) og\u0142osi\u0142 gilan radzieck\u0105 republik\u0105 iranu. w sytuacji pog\u0142\u0119biaj\u0105cej si\u0119 anarchii brytyjczycy poparli pucz wojskowy, kt\u00f3ry po opanowaniu stolicy 21 lutego 1921 roku mia\u0142 wynie\u015b\u0107 na urz\u0105d premiera ich protegowanego, sejjeda zija\u2019oddina tabatabajego (zm. 1969). tabatabajemu uda\u0142o si\u0119 zawrze\u0107 traktat z zsrr, kt\u00f3ry uznawa\u0142 niepodleg\u0142o\u015b\u0107 iranu, rezygnowa\u0142 z przywilej\u00f3w posiadanych niegdy\u015b przez carsk\u0105 rosj\u0119 i wycofywa\u0142 si\u0119 z poparcia dla republiki gila\u0144skiej. ju\u017c w maju 1921 roku tabatabaji zosta\u0142 jednak zdymisjonowany przez szacha na \u017c\u0105danie dowodz\u0105cego si\u0142ami wojskowymi przewrotu 21 lutego rezy-chana. od tej pory to on sprawowa\u0142 faktyczn\u0105 w\u0142adz\u0119 i w 1923 roku formalnie zosta\u0142 premierem. wywodz\u0105cy si\u0119 z brygady kozackiej reza-chan zreformowa\u0142 si\u0142y zbrojne i do ko\u0144ca 1922 roku st\u0142umi\u0142 zar\u00f3wno powstanie d\u017cangalije, jak i ruchy innych si\u0142 od\u015brodkowych. reza-chan pocz\u0105tkowo d\u0105\u017cy\u0142 do ustanowienia w iranie republiki, poniewa\u017c jednak idei tej sprzeciwiali si\u0119 duchowni, ostatecznie w 1925 roku doprowadzi\u0142 do detronizacji kad\u017car\u00f3w, a w grudniu tego samego roku do zatwierdzenia przez konstytuant\u0119 swojego wyboru na szacha.\n\nw 1935 roku pahlawi poprosi\u0142 obc\u0105 dyplomacj\u0119 o stosowanie nazwy iran. po ataku niemiec na zsrr, zwi\u0105zek radziecki od p\u00f3\u0142nocnego zachodu, a od zachodu i po\u0142udnia wojska brytyjskie dokona\u0142y uderzenia na iran. skutkiem radziecko-brytyjskiej interwencji by\u0142o osadzenie na tronie proalianckiego mohammada rezy pahlawiego. zsrr zabezpieczy\u0142 sobie dostawy sprz\u0119tu i broni przez terytorium iranu. w podpisanym w styczniu 1942 roku traktacie tr\u00f3jstronnym iran otrzyma\u0142 gwarancj\u0119 suwerenno\u015bci i integralno\u015bci terytorialnej oraz zapewnienie wycofania wojsk sowieckich i brytyjskich w terminie 6 miesi\u0119cy od zako\u0144czenia wojny. we wrze\u015bniu 1943 iran wypowiedzia\u0142 wojn\u0119 rzeszy.\n\npo zako\u0144czeniu dzia\u0142a\u0144 wojennych w 1945 roku brytyjczycy wycofali si\u0119 z iranu. jednocze\u015bnie sowieci usi\u0142owali zapewni\u0107 sobie baz\u0119 polityczn\u0105 w iranie, wsp\u00f3\u0142tworz\u0105c now\u0105 demokratyczn\u0105 parti\u0119 azerbejd\u017canu (niech\u0119tn\u0105 tude). w grudniu 1945 roku przy poparciu zsrr i dzia\u0142aczy lewicowych og\u0142oszono utworzenie separatystycznej autonomicznej republiki azerbejd\u017canu. 22 stycznia 1946 separaty\u015bci og\u0142osili natomiast powstanie niezale\u017cnej republiki kurdyjskiej. 26 marca 1946 wojska radzieckie opu\u015bci\u0142y iran, a w rezultacie republika oraz autonomia zosta\u0142y rozbite przez wojsko iranu.\n\nw latach 50. xx wieku powsta\u0142 reformatorski rz\u0105d mohammada mosaddegha. w kwietniu 1951 parlament ira\u0144ski znacjonalizowa\u0142 angielsko-ira\u0144sk\u0105 kompani\u0119 naftow\u0105. narasta\u0142 konflikt mi\u0119dzy wspieranym przez waszyngton i londyn szachem a premierem mosaddeghem, kt\u00f3ry m.in. zablokowa\u0142 przyznanie koncesji naftowej zsrr. korzystaj\u0105c z pomocy alim\u00f3w i k\u00f3\u0142 socjalistycznych mosadddegh blokowa\u0142 r\u00f3wnie\u017c zachodnie wp\u0142ywy w iranie. 22 sierpnia 1953 cia przeprowadza zamach stanu wymierzony w premiera, nowym mianowano szwagra szacha, genera\u0142a fazlollaha zahediego, a w\u0142adca zosta\u0142 faktycznym dyktatorem iranu. nowy rz\u0105d zosta\u0142 w praktyce wybrany przez cia i mi6.\npahlawi utrzymywa\u0142 dobre stosunki z wi\u0119kszo\u015bci\u0105 pa\u0144stw zachodnich i cz\u0119sto by\u0142 przedstawiany jako wz\u00f3r \u201enowoczesnego przyw\u00f3dcy\u201d na bliskim wschodzie, co zapewni\u0142o iranowi liczne po\u017cyczki ze strony stan\u00f3w zjednoczonych. przeprowadzi\u0142 ograniczon\u0105 reform\u0119 roln\u0105 i nada\u0142 kobietom prawa wyborcze. liberalizacji \u017cycia spo\u0142ecznego towarzyszy\u0142y brutalne prze\u015bladowania opozycji. w 1957 utworzona zosta\u0142a tajna policja szacha \u2013 sawak. kieruj\u0105c ni\u0105, szach bezwzgl\u0119dnie zwalcza\u0142 organizacje opozycyjne. na pocz\u0105tku lat 60. premierem zosta\u0142 ali amini, wed\u0142ug cz\u0119\u015bci \u017ar\u00f3de\u0142 pod wp\u0142ywem prezydenta usa kennedy\u2019ego. amini przy\u015bpieszy\u0142 proces liberalizacji \u017cycia spo\u0142ecznego rozpocz\u0119ty przez pahlawiego. liberalne propozycje aminiego zosta\u0142y gwa\u0142townie oprotestowane przez duchowie\u0144stwo szyickie. reakcj\u0105 na protesty by\u0142y aresztowania. w czerwcu 1963 roku, po tym gdy dosz\u0142o do zatrzymania jednego z opozycyjnych duchownych, ruhollaha chomejniego, w kraju wybuch\u0142y zamieszki si\u0142\u0105 st\u0142umione przez rz\u0105d. szach ust\u0105pi\u0142 protestuj\u0105cym ortodoksom i zdymisjonowa\u0142 alama ze stanowiska. nast\u0119pc\u0105 post\u0119powego alama na stanowisku premiera zosta\u0142 hasan ali mansur, kt\u00f3ry wycofa\u0142 si\u0119 ze \u015bwieckich reform i, aby przypodoba\u0107 si\u0119 radyka\u0142om, zwolni\u0142 z wi\u0119zienia ruhollaha chomejniego. gdy ten kontynuowa\u0142 dzia\u0142alno\u015b\u0107 opozycyjn\u0105, rz\u0105d zmusi\u0142 go do wyjazdu z kraju. z inicjatywy pahlawiego nowy premier zreformowa\u0142 fasadowy system partyjny. r\u00f3wnie\u017c ten premier okaza\u0142 si\u0119 skrajnie niepopularny i wkr\u00f3tce zgin\u0105\u0142 w zamachu.\nz up\u0142ywem lat rz\u0105dy szacha coraz cz\u0119\u015bciej by\u0142y krytykowane za korupcj\u0119 i brutalne praktyki sawak. przysporzy\u0142o mu to wielu przeciwnik\u00f3w, zar\u00f3wno w fundamentalistycznych \u015brodowiskach islamskich, jak i w \u015bwieckich. w latach 60. i 70. nasili\u0142a si\u0119 dzia\u0142alno\u015b\u0107 zbrojnej opozycji islamskiej i lewicowej. licznie powstawa\u0142y antyrz\u0105dowe organizacje zbrojne, z kt\u00f3rych jedn\u0105 z najsilniejszych by\u0142a grupa ludowych mud\u017cahedin\u00f3w. po serii zamieszek w 1978 roku kr\u00f3l, obawiaj\u0105c si\u0119 utraty w\u0142adzy, wykona\u0142 wyra\u017ane gesty pod adresem opozycji islamskiej, zamykaj\u0105c bary i kasyna, uwolni\u0142 r\u00f3wnie\u017c wi\u0119\u017ani\u00f3w politycznych i doprowadzi\u0142 do aresztowania najbardziej skompromitowanych urz\u0119dnik\u00f3w. dzia\u0142ania te nie wystarczy\u0142y, by doprowadzi\u0107 do zako\u0144czenia antyrz\u0105dowych protest\u00f3w. po kolejnych manifestacjach i ich st\u0142umieniu przez policj\u0119 (czarny pi\u0105tek w teheranie 8 wrze\u015bnia 1978) chaos w pa\u0144stwie coraz bardziej si\u0119 pot\u0119gowa\u0142, a\u017c ko\u0144cu doprowadzi\u0142 do wybuchu ira\u0144skiej rewolucji islamskiej i obalenia szacha w 1979 roku.\n\n\n==== rewolucja islamska ====\nw styczniu 1979 roku szach pod naciskiem opozycji opu\u015bci\u0142 iran. lider opozycji islamskiej ruhollah chomejni przebywaj\u0105cy na emigracji we francji utworzy\u0142 ira\u0144sk\u0105 rad\u0119 rewolucyjn\u0105, a po powrocie do kraju tymczasowy rz\u0105d rewolucyjny. nowy rz\u0105d przeprowadzi\u0142 nacjonalizacj\u0119 mienia nale\u017c\u0105cego do rodziny cesarskiej a z przyczyn ideologicznych zerwa\u0142 stosunki dyplomatyczne z izraelem i republik\u0105 po\u0142udniowej afryki. w kwietniu tego samego roku proklamowano utworzenie islamskiej republiki iranu. 4 listopada 1979 studenci zaj\u0119li ameryka\u0144sk\u0105 ambasad\u0119 w teheranie, wzi\u0119li 66 zak\u0142adnik\u00f3w (z czego 13 od razu zwolniono). spowodowa\u0142o to izolacj\u0119 pa\u0144stwa na arenie mi\u0119dzynarodowej. 2\u20133 grudnia 1979 przyj\u0119to konstytucj\u0119. konstytucja powsta\u0142a przy wsp\u00f3\u0142udziale 45 organizacji mi\u0119dzynarodowych. iran sta\u0142 si\u0119 republik\u0105 opart\u0105 na zasadach islamu i prawie szariatu. wy\u0142oniono nowy parlament oraz (po raz pierwszy w historii iranu) prezydenta. w tym samym roku rozwi\u0105zano ira\u0144sk\u0105 rad\u0119 rewolucyjn\u0105 i powo\u0142ano rad\u0119 stra\u017cnik\u00f3w rewolucji islamskiej. po sukcesie rewolucji nasili\u0142y si\u0119 tendencje separatystyczne w kurdystanie, azerbejd\u017canie ira\u0144skim oraz belud\u017cystanie. wkr\u00f3tce tak\u017ce dosz\u0142o do spor\u00f3w w \u0142onie samych rewolucjonist\u00f3w. do 1982 roku trwa\u0142y ci\u0119\u017ckie walki partyzanckie z ludowymi mud\u017cahedinami kt\u00f3rzy d\u0105\u017cyli do zbrojnego obalenia sprawuj\u0105cych w\u0142adz\u0119 islamist\u00f3w.\n\niran chc\u0105c rozszerzy\u0107 rewolucj\u0119 islamsk\u0105 na s\u0105siedni irak rozpocz\u0105\u0142 proces podburzania tamtejszych szyit\u00f3w przeciwko rz\u0105dowi partii baas. w 1980 roku iracki przyw\u00f3dca saddam husajn przypu\u015bci\u0142 atak zbrojny na iran. podejmuj\u0105c t\u0119 decyzj\u0119, zamierza\u0142 na trwa\u0142e rozwi\u0105za\u0107 na korzy\u015b\u0107 iraku d\u0142ugotrwa\u0142y sp\u00f3r graniczny oraz zaw\u0142adn\u0105\u0107 bogatymi z\u0142o\u017cami ropy w rejonie szatt al-arab, przy\u0142\u0105czy\u0107 do iraku chuzestan, czyni\u0105c tym samym sw\u00f3j kraj nie tylko pot\u0119g\u0105 regionaln\u0105, ale i pa\u0144stwem przewodz\u0105cym ca\u0142emu \u015bwiatu arabskiemu. zamierza\u0142 r\u00f3wnie\u017c po\u0142o\u017cy\u0107 kres rewolucji islamskiej i ingerencji iranu w sprawy wewn\u0119trzne iraku. saddam husajn spodziewa\u0142 si\u0119 b\u0142yskawicznego zwyci\u0119stwa, jednak zamiast tego wojna przeci\u0105gn\u0119\u0142a si\u0119 do 1988 i zako\u0144czy\u0142a brakiem rozstrzygni\u0119cia. w 1990 roku po inwazji iraku na kuwejt, podpisano z irakiem uk\u0142ad pokojowy (przywracaj\u0105cy w zasadzie stan sprzed wojny).\n\n\n== iran wsp\u00f3\u0142czesny ==\npo \u015bmierci ajatollaha chomejniego w 1989 roku rzeczywistym przyw\u00f3dc\u0105 kraju zosta\u0142 ali chamenei. po rozpadzie zsrr iran stara\u0142 si\u0119 przywr\u00f3ci\u0107 dawn\u0105 pozycj\u0119 mocarstwa regionalnego, sta\u0107 si\u0119 rozjemc\u0105 w potencjalnych konfliktach mi\u0119dzy nowo powsta\u0142ymi pa\u0144stwami, prowadzi\u0107 polityk\u0119 poszanowania granic i regionalnej wsp\u00f3\u0142pracy. iran przyczyni\u0142 si\u0119 w tym czasie do o\u017cywienia dzia\u0142alno\u015bci organizacji wsp\u00f3\u0142pracy gospodarczej, \u0142\u0105cz\u0105cej azjatyckie muzu\u0142ma\u0144skie pa\u0144stwa niearabskie. w polityce wobec pa\u0144stw powsta\u0142ych po rozpadzie zsrr nie kierowano si\u0119 wzgl\u0119dami religijnymi, lecz pragmatycznymi. iran utrzymywa\u0142 dobre relacje z chrze\u015bcija\u0144sk\u0105 armeni\u0105 przeciwko szyickiemu azerbejd\u017canowi, wobec faktu, \u017ce to pa\u0144stwo zbli\u017cy\u0142o si\u0119 do stan\u00f3w zjednoczonych i turcji. iran bra\u0142 udzia\u0142 w pr\u00f3bach rozwi\u0105zania konflikt\u00f3w i ustabilizowaniu sytuacji w g\u00f3rskim karabachu i w tad\u017cykistanie.\nw latach 90., wskutek rozczarowania republik\u0105 islamsk\u0105, zacz\u0119\u0142a rosn\u0105\u0107 w si\u0142\u0119 opozycja, kt\u00f3ra nie kwestionowa\u0142a fundament\u00f3w ustrojowych, a jedynie opowiada\u0142a si\u0119 za przesuni\u0119ciem akcentu na demokratyczne mechanizmy obecne w ustroju oraz ograniczeniem represyjnych obyczaj\u00f3w.\npo zamachu terrorystycznym na world trade center prezydent chatami udzieli\u0142 poparcia usa w wojnie z afga\u0144skimi talibami. dyplomacja ira\u0144ska odegra\u0142a pozytywn\u0105 rol\u0119 podczas konferencji w bonn. mimo to kilka dni p\u00f3\u017aniej prezydent usa george w. bush umie\u015bci\u0142 iran na \u201eosi z\u0142a\u201d obok iraku i krl-d.\nwybory prezydenckie w 2005 roku rozegra\u0142y si\u0119 mi\u0119dzy umiarkowanym ajatollahem alim akbarem haszemim rafsand\u017canim a narodowokonserwatywnym burmistrzem teheranu mahmudem ahmadine\u017cadem. przeprowadzone w czerwcu 2005 wybory prezydenckie pokaza\u0142y, \u017ce wp\u0142ywy fundamentalist\u00f3w religijnych w spo\u0142ecze\u0144stwie nadal s\u0105 du\u017ce, a liberalne \u015brodowiska mog\u0105 cieszy\u0107 si\u0119 popularno\u015bci\u0105 jedynie w w\u0105skich kr\u0119gach niekt\u00f3rych miast. dla wi\u0119kszo\u015bci spo\u0142ecze\u0144stwa wa\u017cniejsze od spraw roli religii w \u017cyciu publicznym czy swob\u00f3d obywatelskich okaza\u0142o si\u0119 rozwi\u0105zanie problem\u00f3w socjalno-bytowych, co obiecywali fundamentali\u015bci.\ng\u0142\u00f3wnymi wyzwaniami, przed jakimi staje iran, jest rozwi\u0105zanie problem\u00f3w gospodarczych, walka z bezrobociem, za\u015b w polityce zagranicznej rozwi\u0105zanie problemu energii atomowej, nad kt\u00f3r\u0105 prowadzone przez iran badania budz\u0105 najwi\u0119cej kontrowersji. wed\u0142ug rz\u0105d\u00f3w niekt\u00f3rych pa\u0144stw, w szczeg\u00f3lno\u015bci usa i izraela, iran zmierza do budowy broni nuklearnej. mi\u0119dzynarodowa agencja energii atomowej od kilku ju\u017c lat nie mo\u017ce wyegzekwowa\u0107 od iranu kompletu wymaganych dokument\u00f3w ani dost\u0119pu do wszystkich o\u015brodk\u00f3w badawczych, jednak\u017ce monitoruj\u0105c g\u0142\u00f3wny o\u015brodek wzbogacania uranu nie stwierdzi\u0142a nieprawid\u0142owo\u015bci. wed\u0142ug szacunk\u00f3w iran posiada ju\u017c wystarczaj\u0105c\u0105 ilo\u015b\u0107 materia\u0142\u00f3w rozszczepialnych, by stworzy\u0107 jeden \u0142adunek atomowy. w\u0142adze iranu zaprzeczaj\u0105 tym doniesieniom i twierdz\u0105, \u017ce chodzi o pokojowe wykorzystanie energii j\u0105drowej, jednak\u017ce niedope\u0142nienie obowi\u0105zk\u00f3w wynikaj\u0105cych z uk\u0142adu o nierozprzestrzenianiu broni j\u0105drowej sprowadzi\u0142o na iran embargo na\u0142o\u017cone przez rad\u0119 bezpiecze\u0144stwa onz.\n\nw 2009 roku na ulice teheranu wyszli demonstranci protestuj\u0105cy przeciwko sfa\u0142szowaniu wybor\u00f3w na rzecz skrajnie konserwatywnego mahmuda ahmadine\u017cada. by\u0142y to najwi\u0119ksze protesty przeciwko w\u0142adzy, jednak zako\u0144czone zosta\u0142y ich rozbiciem.\nrz\u0105d iranu w ostatnich latach udzieli\u0142 wsparcia rebelii szyickiej w jemenie. na terytorium jemenu dzia\u0142ali oficerowie wywiadu, si\u0142 ghods (jerozolimskich), cz\u0119\u015bci sk\u0142adowej korpusu stra\u017cnik\u00f3w rewolucji islamskiej. w marcu 2012 ameryka\u0144ski wywiad potwierdzi\u0142, \u017ce boj\u00f3wki by\u0142y dozbrajane oraz sponsorowane przez si\u0142y ghods. si\u0142y specjalne za pomoc\u0105 przemytnik\u00f3w szmuglowa\u0142y karabiny ak-47, granatniki przeciwpancerne i inne rodzaje broni dla szyickich rebeliant\u00f3w. kilka transport\u00f3w zosta\u0142o przechwyconych przez jeme\u0144skie s\u0142u\u017cby. proceder wspierania szyit\u00f3w w jemenie mia\u0142 umocni\u0107 stref\u0119 wp\u0142ywu iranu na p\u00f3\u0142wyspie arabskim. jednak\u017ce iran za ka\u017cdym razem zaprzecza\u0142 wszelkim oskar\u017ceniom.\nw wojnie domowej w syrii, iran popar\u0142 stron\u0119 rz\u0105du. opozycja twierdzi\u0142a, \u017ce syryjskiej armii pomaga\u0142a elitarna brygada pancerna korpusu stra\u017cnik\u00f3w rewolucji islamskiej. dezerterzy z armii twierdzili, \u017ce z wojskiem rz\u0105dowym wsp\u00f3\u0142pracowa\u0142y tysi\u0105ce ira\u0144skich \u017co\u0142nierzy. ira\u0144skie brygady stacjonowa\u0142y w syrii od 2007. ponadto w czasie powstania w r\u0119ce rebeliant\u00f3w wpad\u0142o kilku ira\u0144skich oficer\u00f3w. w 2013 w syrii walczy\u0142o 50 tys. \u017co\u0142nierzy i doradc\u00f3w z korpusu stra\u017cnik\u00f3w rewolucji islamskiej. oficjalnie szkolili syryjskie si\u0142y zbrojne, jednak to ira\u0144czycy stanowili filar si\u0142 rz\u0105dowych, zmagaj\u0105cych si\u0119 z rebeliantami. si\u0142y al-asada utrzymywa\u0142y swoje pozycje dzi\u0119ki ira\u0144skim snajperom. w samolotach syryjskich arabskich si\u0142 powietrznych (sasp) coraz cz\u0119\u015bciej zasiadali ira\u0144scy piloci, kt\u00f3rzy skuteczniej bombardowali cele. w takiej sytuacji mo\u017cna m\u00f3wi\u0107 o jawnej ira\u0144skiej interwencji zewn\u0119trznej w syrii. od jej pocz\u0105tku do kwietnia 2013 poleg\u0142o tysi\u0105c ira\u0144czyk\u00f3w.\nw 2013 roku w i turze wybor\u00f3w prezydentem wybrany zosta\u0142 hasan rouhani, uzyskuj\u0105c 50,71% g\u0142os\u00f3w.\n14 lipca 2015 iran zawar\u0142 mi\u0119dzynarodowe porozumienie z sze\u015bcioma mocarstwami: usa, rosj\u0105, wielk\u0105 brytani\u0105, francj\u0105, chinami oraz niemcami dotycz\u0105ce jego programu nuklearnego. dzi\u0119ki temu iran uzyska\u0142 zniesienie wi\u0119kszo\u015bci sankcji, co mia\u0142o sta\u0107 si\u0119 pocz\u0105tkiem poprawy sytuacji gospodarczej. w efekcie w trakcie pierwszej kadencji prezydent hasan rouhani zdo\u0142a\u0142 zdusi\u0107 hiperinflacj\u0119 i zmniejszy\u0107 bezrobocie, jednak poprawa sytuacji gospodarczej nie prze\u0142o\u017cy\u0142a si\u0119 na popraw\u0119 poziomu \u017cycia przeci\u0119tnych ira\u0144czyk\u00f3w, w szczeg\u00f3lno\u015bci m\u0142odych, co w 2018 roku zmusi\u0142o rz\u0105d do przyj\u0119cia bud\u017cetu oszcz\u0119dno\u015bciowego, przewiduj\u0105cego podwy\u017cki cen. na prze\u0142omie 2017 i 2018 roku dosz\u0142o do wybuchu protest\u00f3w, kt\u00f3rych powodem by\u0142a 40-procentowa podwy\u017cka cen.\n3 stycznia 2020 ira\u0144ski genera\u0142 ghasem solejmani zmar\u0142 w wyniku ameryka\u0144skiego ataku rakietowego w bagdadzie. atak ten doprowadzi\u0142 do eskalacji konfliktu mi\u0119dzy stanami zjednoczonymi a iranem.\n13 wrze\u015bnia 2022 zosta\u0142a aresztowana i pobita mahsa amini, za str\u00f3j niezgodny z normami narzuconymi przez ira\u0144sk\u0105 w\u0142adz\u0119, w wyniku czego zmar\u0142a trzy dni p\u00f3\u017aniej w szpitalu. wywo\u0142a\u0142o to na szerok\u0105 skal\u0119 protesty oraz nie\u0142ad spo\u0142eczny w iranie, przy czym z r\u0105k w\u0142adz ginie wiele os\u00f3b zaanga\u017cowanych w demonstracje antyrz\u0105dowe.\n\n\n== demografia ==\n\n\n== gospodarka ==\nira\u0144ska gospodarka jest jedn\u0105 z najdynamiczniej rozwijaj\u0105cych si\u0119 na bliskim wschodzie. iran jest r\u00f3wnie\u017c jednym z niewielu kraj\u00f3w muzu\u0142ma\u0144skich, kt\u00f3ry rozwija tak\u017ce inne sektory gospodarki, niezwi\u0105zane z rop\u0105 naftow\u0105. jednak wy\u017c demograficzny \u2013 ogromna liczba m\u0142odych ludzi sprawia, \u017ce wykorzystanie relatywnie dobrego stanu gospodarki jest utrudnione. w ten spos\u00f3b mimo 7% wzrostu pkb bezrobocie przekracza 15%, wysoka jest r\u00f3wnie\u017c inflacja \u2013 ok. 12\u201318%, co i tak jest ogromnym post\u0119pem w por\u00f3wnaniu z sytuacj\u0105 sprzed 10 lat. raport unicef (zob. link) wskazuje, \u017ce w iranie wci\u0105\u017c s\u0105 ogromne rozwarstwienia w dochodach ludno\u015bci \u2013 chocia\u017c \u015bredni doch\u00f3d na mieszka\u0144ca wynosi ok. 8000 $ rocznie, wielu ira\u0144czyk\u00f3w \u017cyje na granicy minimum socjalnego, a wielu w n\u0119dzy. jednak ten sam raport zauwa\u017ca, \u017ce sytuacja si\u0119 poprawia, a rz\u0105d stara si\u0119 realizowa\u0107 wytyczne organizacji mi\u0119dzynarodowych. zdecydowanie poprawia si\u0119 dost\u0119p do opieki medycznej oraz edukacji.\nnajwi\u0119ksze znaczenie dla gospodarki ma ira\u0144ska gie\u0142da naftowa, jako \u017ce iran jest eksporterem przede wszystkim ropy naftowej i gazu ziemnego. jak wskazuje marcin rzepka, nale\u017c\u0105ce do iranu z\u0142o\u017ca gazu ziemnego ust\u0119puj\u0105 pod wzgl\u0119dem obj\u0119to\u015bci jedynie zasobom rosji, co stwarza mo\u017cliwo\u015b\u0107 dywersyfikacji dostaw. wa\u017cnymi ga\u0142\u0119ziami gospodarki s\u0105 te\u017c rolnictwo i eksport orzeszk\u00f3w pistacjowych (1. miejsce na \u015bwiecie w 2005) oraz daktyli (3. miejsce na \u015bwiecie w 2005). uznanym na \u015bwiecie towarem pochodz\u0105cym z iranu s\u0105 r\u0119cznie tkane dywany perskie. przedmiotem eksportu s\u0105 r\u00f3wnie\u017c produkty przemys\u0142u chemicznego i tworzywa sztuczne.\nimport obejmuje maszyny, elektronik\u0119, sprz\u0119t agd. w ostatnim czasie rozwija si\u0119 budz\u0105ca kontrowersje na zachodzie energetyka j\u0105drowa. hamuj\u0105cym gospodark\u0119 czynnikiem jest embargo, szczeg\u00f3lnie na produkty przemys\u0142u lotniczego, kt\u00f3re bardzo negatywnie wp\u0142ywa na wielko\u015b\u0107 i bezpiecze\u0144stwo transportu powietrznego.\n\nw wielkim przemy\u015ble dominuje sektor pa\u0144stwowy, natomiast w sektorze ma\u0142ych i \u015brednich przedsi\u0119biorstw w\u0142asno\u015b\u0107 prywatna i sp\u00f3\u0142dzielcza. bardzo wa\u017cn\u0105 rol\u0119 gospodarcz\u0105 odgrywa bazar, czyli mali i \u015bredni kupcy, stanowi\u0105cy wp\u0142ywowe lobby polityczne.\n\n\n=== turystyka ===\nw 2015 roku iran odwiedzi\u0142o 5,237 mln turyst\u00f3w (5,4% wi\u0119cej ni\u017c w roku poprzednim). wed\u0142ug \u015bwiatowej organizacji turystyki narod\u00f3w zjednoczonych (unwto \u2013 united nations world tourism organisation), w 2018 roku iran odwiedzi\u0142o 7 milion\u00f3w 295 tysi\u0119cy turyst\u00f3w i by\u0142 to wzrost w stosunku do 2017 roku o 49%. wspomniana liczba turyst\u00f3w wynosi ponad 2% wszystkich os\u00f3b, kt\u00f3re odwiedzaj\u0105 azj\u0119. zostawiaj\u0105 oni w iranie w sumie 4,4 miliarda dolar\u00f3w\n\n\n== si\u0142y zbrojne ==\niran dysponuje trzema rodzajami si\u0142 zbrojnych: si\u0142ami l\u0105dowymi, marynark\u0105 wojenn\u0105 oraz si\u0142ami powietrznymi. wojska ira\u0144skie licz\u0105 525 tys. \u017co\u0142nierzy zawodowych oraz  350 tys. rezerwist\u00f3w. wed\u0142ug rankingu global firepower (2021) ira\u0144skie si\u0142y zbrojne stanowi\u0105 14.  si\u0142\u0119 militarn\u0105 na \u015bwiecie (bez ewentualnego potencja\u0142u nuklearnego), z rocznym bud\u017cetem na cele obronne w wysoko\u015bci 14,1 mld dolar\u00f3w (usd).\nw 2021 r. wojska l\u0105dowe posiada\u0142y 3709 czo\u0142g\u00f3w, 8500 opancerzonych pojazd\u00f3w bojowych, 770 artylerii samobie\u017cnej, 2108 artylerii holowanej oraz 2475 wyrzutni rakietowych. si\u0142y powietrzne maj\u0105 161 my\u015bliwc\u00f3w, 23 samoloty szturmowe, 85 transporter\u00f3w, 96 samolot\u00f3w treningowych, 99 \u015bmig\u0142owc\u00f3w, 12 \u015bmig\u0142owc\u00f3w szturmowych. marynarka posiada 6 fregat, 3 korwety, 29 okr\u0119t\u00f3w podwodnych i 20 statk\u00f3w patrolowych.\n\n\n== religia ==\noficjaln\u0105 religi\u0105 iranu jest islam szyicki. iran jest republik\u0105 teokratyczn\u0105.\nstruktura religijna kraju w 2019 roku wed\u0142ug world christian database:\n\nmuzu\u0142manie \u2013 98,5% (81 617 000)\nchrze\u015bcijanie:\nzielono\u015bwi\u0105tkowcy \u2013 0,35% (292 000)\nprawos\u0142awni \u2013 0,23% (188 000)\newangelikalni \u2013 0,1% (83 800)\nkatolicy \u2013 0,01% (9100)\npozostali \u2013 0,03% (25 000)\nagnostycy i atei\u015bci \u2013 0,29% (237 600)\nbahai\u015bci \u2013 0,27% (224 000)\ninne religie \u2013 0,11% (89 000)\nhindui\u015bci \u2013 0,045% (37 100)\n\u017cydzi \u2013 0,02% (17 000)\nbuddy\u015bci \u2013 (480)\n\n\n== obyczaje ==\nw iranie istniej\u0105 policja religijna i s\u0105dy religijne, kt\u00f3re sprawuj\u0105 ca\u0142kowit\u0105 kontrol\u0119 nad wszystkimi dziedzinami \u017cycia. odej\u015bcie od islamu jest karane \u015bmierci\u0105; kara \u015bmierci grozi r\u00f3wnie\u017c m.in. za cudzo\u0142\u00f3stwo i kontakty homoseksualne.\nnoszenie hid\u017cabu przez kobiety od dziewi\u0105tego roku \u017cycia jest wymuszone prawem. cz\u0119sto wystarczaj\u0105ca jest tu jednak chusta na g\u0142owie. oficjalnie zabronione s\u0105 picie alkoholu, noszenie niemuzu\u0142ma\u0144skiego stroju i kontakty mi\u0119dzy niespokrewnionymi osobami p\u0142ci przeciwnej. kobiety w iranie nie s\u0105 zobowi\u0105zane do noszenia burki lub nikabu, za to obowi\u0105zuj\u0105cym strojem w miejscach kultu jest czador.\nsegregacja p\u0142ciowa obowi\u0105zuje m.in. w szkolnictwie, s\u0142u\u017cbie zdrowia, \u015brodkach komunikacji publicznej, na pla\u017cach, w kinach, salonach fryzjerskich, lokalach gastronomicznych i obiektach sportowych.\n\n\n== przypisy ==\n\n\n== bibliografia ==\nma\u0142gorzatam. stolarczyk ma\u0142gorzatam., iran \u2013 pa\u0144stwo i religia, dialog, 2001 .brak strony (ksi\u0105\u017cka)\nannaa. krasnowolska annaa. (red.), historia iranu, wroc\u0142aw: ossolineum, 2010, isbn 978-83-04-05047-1 .\nervande. abrahamian ervande., historia wsp\u00f3\u0142czesnego iranu, warszawa: ksi\u0105\u017cka i wiedza, 2008, isbn 978-83-05-13597-9 .\n\n\n== linki zewn\u0119trzne ==\n\noficjalna strona iranu (ang. \u2022 pers.)"