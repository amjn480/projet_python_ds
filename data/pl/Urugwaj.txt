"urugwaj (uruguay, wschodnia republika urugwaju \u2013 rep\u00fablica oriental del uruguay) \u2013 pa\u0144stwo w ameryce po\u0142udniowej, nad atlantykiem, granicz\u0105ce z argentyn\u0105 od zachodu i brazyli\u0105 od p\u00f3\u0142nocy. stolic\u0105 pa\u0144stwa jest montevideo, port atlantycki u uj\u015bcia la platy. po drugiej stronie tego estuarium le\u017cy stolica argentyny \u2013 buenos aires. dawniej urugwaj stanowi\u0142 cz\u0119\u015b\u0107 wicekr\u00f3lestwa la platy i nosi\u0142 nazw\u0119 banda oriental (brzeg wschodni).\n\n\n== pochodzenie nazwy kraju ==\nhiszpa\u0144skie uruguay od rzeki o tej samej nazwie. s\u0142owo to by\u0107 mo\u017ce pochodzi z j\u0119zyka guarani, gdzie urugua oznacza owoce morza, skorupiaki, a y \u2013 wod\u0119. inna teoria wskazuje na uru \u2013 gatunek ptaka, gua \u2013 pochodzi\u0107 od l\u0105du, a y \u2013 od wody.\n\n\n== geografia ==\npowierzchnia:\n\nl\u0105d: 173 577 km\u00b2\nwoda: 2643 km\u00b2\nca\u0142kowita: 176 220 km\u00b2d\u0142ugo\u015b\u0107 granicy l\u0105dowej:\n\nargentyna: 579 km\nbrazylia: 985 km\nca\u0142kowita: 1564 kmd\u0142ugo\u015b\u0107 wybrze\u017ca:\n\nca\u0142kowita: 660 km\n\n\n=== ukszta\u0142towanie powierzchni ===\nwi\u0119ksz\u0105 cz\u0119\u015b\u0107 urugwaju zajmuj\u0105 lekko faliste niziny. stanowi\u0105 one teren przej\u015bciowy pomi\u0119dzy argenty\u0144sk\u0105 pamp\u0105 a wy\u017cyn\u0105 brazylijsk\u0105. jedynie z p\u00f3\u0142nocnego wschodu na po\u0142udniowy zach\u00f3d przebiegaj\u0105 pasma niezbyt wysokich, pod\u0142u\u017cnych, p\u0142askich wzniesie\u0144, osi\u0105gaj\u0105cych wysoko\u015b\u0107 200\u2013500 m n.p.m.\n\nnajwy\u017cszym szczytem kraju jest catedral wznosz\u0105cy si\u0119 na wysoko\u015b\u0107 513 m n.p.m., po\u0142o\u017cony w departamencie maldonado, w pobli\u017cu wybrze\u017ca oceanu atlantyckiego. nad la plat\u0105 brzeg jest stromy, z wystaj\u0105cymi, najcz\u0119\u015bciej pumeksowymi ska\u0142ami, mi\u0119dzy kt\u00f3rymi rozci\u0105gaj\u0105 si\u0119 piaszczyste pla\u017ce.\n\n\n=== wody ===\nterytorium urugwaju nale\u017cy do zlewiska oceanu atlantyckiego. tworz\u0105 je liczne rzeki, z kt\u00f3rych najwi\u0119ksze to g\u0142\u00f3wna rzeka kraju urugwaj (1593 km) i jej dop\u0142ywy: cuareim (200 km), negro (800 km), dziel\u0105ca kraj na dwie cz\u0119\u015bci, p\u00f3\u0142nocn\u0105 i po\u0142udniow\u0105, daym\u00e1n (160 km) oraz cebollati (210 km). najwi\u0119kszym zbiornikiem wodnym jest r\u00edo negro (1400 km\u00b2), utworzony poprzez wybudowanie wielkiej zapory rinc\u00f3n del bonete na rzece negro. bieg rzeki urugwaj odpowiada linii zaburze\u0144 tektonicznych. powy\u017cej miasta salto znajduj\u0105 si\u0119 w jej korycie liczne wodospady i progi skalne. w kraju wyst\u0119puje tak\u017ce wiele jezior lagunowych, z kt\u00f3rych najwi\u0119kszym jest mirim, cz\u0119\u015bciowo po\u0142o\u017cone w brazylii.\n\n\n=== klimat ===\nurugwaj le\u017cy w strefie klimatu podzwrotnikowego morskiego. ze wzgl\u0119du na jednostajn\u0105, r\u00f3wninn\u0105 rze\u017ab\u0119 terenu nie wyst\u0119puj\u0105 tu kontrasty klimatyczne. zimy s\u0105 raczej \u0142agodne, nie ma mroz\u00f3w, jedynie z po\u0142udniowego zachodu wiej\u0105 wiatry pamperos wywo\u0142uj\u0105ce gwa\u0142towny spadek temperatury. lata s\u0105 ciep\u0142e, gdy\u017c nap\u0142ywa gor\u0105ce powietrze z brazylii. opady wyst\u0119puj\u0105 g\u0142\u00f3wnie zim\u0105 i wiosn\u0105, od czerwca do grudnia, a ich \u015brednia roczna suma wynosi 1000\u20131500 mm. \u015brednia roczna temperatura to 18\u201320 \u00b0c. najch\u0142odniejszym miesi\u0105cem jest czerwiec (10\u201312 \u00b0c), a najcieplejszym stycze\u0144 (24\u201327 \u00b0c).\n\n\n=== flora ===\nklimat oraz ukszta\u0142towanie terenu powoduj\u0105, \u017ce przewa\u017caj\u0105c\u0105 cz\u0119\u015b\u0107 kraju zajmuj\u0105 formacje trawiaste, czyli bezdrzewna pampa, przechodz\u0105ca ku po\u0142udniowi w widne lasy parkowe. na p\u00f3\u0142nocy i w dolinach wi\u0119kszych rzek rosn\u0105 subtropikalne lasy galeriowe, zajmuj\u0105ce 4% powierzchni kraju.\n\n\n=== fauna ===\n\u015bwiat zwierz\u0119cy jest do\u015b\u0107 zr\u00f3\u017cnicowany, ale nie wyst\u0119puje tu du\u017co gatunk\u00f3w. spotyka si\u0119 pum\u0119, pancerniki, mar\u0119, wiskacze, r\u00f3\u017cne gatunki ptak\u00f3w, m.in. s\u00f3wk\u0119 ziemn\u0105 i przedstawicieli ptactwa wodnego.\n\n\n== historia ==\nw czasach prekolumbijskich obszary dzisiejszego urugwaju zamieszkiwa\u0142y plemiona indian charr\u00faa. w 1516 r. hiszpan juan d\u00edaz de sol\u00eds dotar\u0142 do uj\u015bcia la plata. jednak pierwszymi osadnikami europejskimi byli portugalczycy. w 1726 roku hiszpanie wyparli portugalczyk\u00f3w i za\u0142o\u017cyli fort, wok\u00f3\u0142 kt\u00f3rego w drugiej po\u0142owie xviii wieku powsta\u0142o montevideo. w 1735 hiszpanie zdobyli colonia, najbardziej na po\u0142udnie po\u0142o\u017con\u0105 portugalsk\u0105 twierdz\u0119 kolonialn\u0105 w ameryce po\u0142udniowej, za\u0142o\u017con\u0105 w 1680. w 1737 pod naciskiem wielkiej brytanii hiszpanie zostali zmuszeni do jej zwrotu, jednak\u017ce ju\u017c w 1776 zaj\u0119li j\u0105 ponownie wraz ze zdobytymi terenami urugwaju i po\u0142udniowej brazylii. walki zako\u0144czy\u0142 rozejm w san ildefonso w roku 1777, w kt\u00f3rym portugalczycy zrzekli si\u0119 zajmowanych teren\u00f3w urugwaju (banda oriental). hiszpa\u0144ska ekspansja kolonialna doprowadzi\u0142a do znacznego wyniszczenia ludno\u015bci tubylczej. do 1776 roku urugwaj wchodzi\u0142 w sk\u0142ad hiszpa\u0144skiego wicekr\u00f3lestwa peru, a nast\u0119pnie wyodr\u0119bnionego z niego wicekr\u00f3lestwa la platy. w 1811 roku pod wodz\u0105 jos\u00e9 gervasio artigasa rozpocz\u0119\u0142a si\u0119 walka o niepodleg\u0142o\u015b\u0107. jednak za\u0142o\u017cone przez niego w 1815 roku w g\u0142\u0119bi kraju \u201ewolne pa\u0144stwo wschodnich prowincji\u201d nie zosta\u0142o uznane i w nast\u0119pnym roku urugwaj zosta\u0142 anektowany przez portugalczyk\u00f3w i przy\u0142\u0105czony do brazylii. w 1825 roku pa\u0144stwo odzyska\u0142o niepodleg\u0142o\u015b\u0107, kt\u00f3r\u0105 argentyna i brazylia uzna\u0142y dopiero po trzyletniej wojnie w traktacie z rio de janeiro.\nz terytori\u00f3w spornych utworzono w 1830 roku wschodni\u0105 republik\u0119 urugwaju. mimo odzyskania niepodleg\u0142o\u015bci sytuacja w kraju by\u0142a nadal niestabilna.\n\nniepokoje wewn\u0119trzne sta\u0142y si\u0119 pretekstem do interwencji zbrojnych argentyny i brazylii, a nawet wielkiej brytanii i francji. w latach 1839\u20131852 urugwaj toczy\u0142 wojn\u0119 z argentyn\u0105, a w latach 1865\u20131870 w sojuszu z argentyn\u0105 i brazyli\u0105 walczy\u0142 z paragwajskim dyktatorem francisco solano l\u00f3pezem. w pierwszych latach niepodleg\u0142o\u015bci o wp\u0142ywy w kraju rywalizowa\u0142y dwie partie polityczne \u2013 colorados z partii czerwonej, reprezentuj\u0105cy liberaln\u0105 bur\u017cuazj\u0119 miejsk\u0105 z wybrze\u017ca oraz konserwatywno-klerykalni blancos z partii narodowej, zwi\u0105zani z hodowcami byd\u0142a z interioru. od pocz\u0105tku niepodleg\u0142o\u015bci system polityczny zdominowany zosta\u0142 przez parti\u0119 czerwon\u0105. w latach 70. xix wieku dosz\u0142o do stabilizacji wewn\u0119trznej sytuacji oraz nap\u0142ywu zagranicznych inwestycji, g\u0142\u00f3wnie tych z wielkiej brytanii. pod koniec xix wieku na skutek szybkiego rozwoju gospodarczego kraju dosz\u0142o do nap\u0142ywu licznych migrant\u00f3w z europy co doprowadzi\u0142o do znacznego wzrostu populacji urugwaju. w 1903 roku rz\u0105dy obj\u0105\u0142 jos\u00e9 batlle y ord\u00f3\u00f1ez z partii czerwonej. batlle y ord\u00f3\u00f1ez z przerwami sprawowa\u0142 w\u0142adz\u0119 do 1915 roku a jego rz\u0105dy by\u0142y okresem radykalnych reform, tj. znacjonalizowania bank\u00f3w i najwi\u0119kszych przedsi\u0119biorstw u\u017cyteczno\u015bci publicznej. ponadto rz\u0105d partii czerwonej wprowadzi\u0142 o\u015bmiogodzinny dzie\u0144 pracy, renty oraz tajne i proporcjonalne wybory. w 1919 roku w \u017cycie wesz\u0142a liberalna konstytucja. w my\u015bl zmian dokonano sekularyzacji kraju. reformy liberalne doprowadzi\u0142y do roz\u0142amu w partii czerwonej na zwolennik\u00f3w reform, czyli ballistas\u00f3w oraz ich konserwatywnych przeciwnik\u00f3w. w trakcie i wojny \u015bwiatowej urugwaj zachowa\u0142 neutralno\u015b\u0107, lecz w 1917 zerwa\u0142 oficjalnie stosunki dyplomatyczne z cesarstwem niemieckim.\nokres prosperity lat 20. i 30. xx w. przerwa\u0142 wielki kryzys lat 1929\u20131933, kt\u00f3ry wp\u0142yn\u0105\u0142 na zaostrzenie sytuacji wewn\u0119trznej. w 1931 roku wybory prezydenckie wygra\u0142 gabriel terra reprezentuj\u0105cy konserwatywne skrzyd\u0142o partii czerwonej. w tym samym roku dosz\u0142o do krwawych star\u0107 lewicowych aktywist\u00f3w z policj\u0105, wybuch zamieszek zwi\u0105zany by\u0142 z efektami kryzysu gospodarczego. terra w 1933 roku dokona\u0142 zamachu stanu i wprowadzi\u0142 prawicow\u0105 dyktatur\u0119 wzorowan\u0105 na dzia\u0142aniach benito mussoliniego, dalsze rz\u0105dy terry umo\u017cliwi\u0142a wprowadzona przez niego cenzura i represyjne metody walki z opozycj\u0105. w okresie ii wojny \u015bwiatowej przewag\u0119 w partii czerwonej odzyskali batllistas kt\u00f3rzy przywr\u00f3cili demokratyczn\u0105 konstytucj\u0119 zawieszon\u0105 przez faszyzuj\u0105cy rz\u0105d. tym samym urugwaj zerwa\u0142 stosunki z pa\u0144stwami osi, by w 1945 roku wypowiedzie\u0107 wojn\u0119 niemcom i zawrze\u0107 sojusz z aliantami. w 1952 roku wprowadzono now\u0105 konstytucj\u0119 znosz\u0105c\u0105 urz\u0105d prezydenta. pod koniec lat 50. xx w. rz\u0105dz\u0105cy krajem blancos usi\u0142owali realizowa\u0107 polityk\u0119 mi\u0119dzynarodowego funduszu walutowego, powoduj\u0105c wzrost spo\u0142ecznego niezadowolenia i podwy\u017cszon\u0105 aktywno\u015b\u0107 zwi\u0105zkowc\u00f3w. w latach 60. xx w. nast\u0105pi\u0142o za\u0142amanie si\u0119 koniunktury gospodarczej i rozk\u0142adu systemu zabezpiecze\u0144 socjalnych, co doprowadzi\u0142o do powszechnego ub\u00f3stwa ludno\u015bci. w 1968 roku prezydent jorge pacheco areco wprowadzi\u0142 stan wyj\u0105tkowy co znacznie umocni\u0142o wp\u0142ywy wojskowych.\n\nkryzys sprawi\u0142 i\u017c w kraju powsta\u0142a organizacja partyzancka tupamaros. tupamaros zarzuca\u0142 rz\u0105dowi realizacje interes\u00f3w jedynie grupki oligarch\u00f3w, a tak\u017ce wskazywa\u0142 na zale\u017cno\u015b\u0107 urugwaju od wielkiej brytanii i stan\u00f3w zjednoczonych. organizacja uwa\u017ca\u0142a, \u017ce zdobycie w\u0142adzy mo\u017ce odby\u0107 si\u0119 jedynie na drodze walki zbrojnej. ustr\u00f3j postulowany przez tupamaros mia\u0142 opiera\u0107 si\u0119 na scentralizowanym systemie w\u0142adzy, kontroli pa\u0144stwa nad ekonomi\u0105, a tak\u017ce bardziej r\u00f3wnomiernej dystrybucji dochod\u00f3w. pomimo rozbicia partyzantki na pocz\u0105tku lat 70. post\u0119puj\u0105cej anarchizacji \u017cycia politycznego nie zdo\u0142a\u0142y zapobiec nawet dyktatorskie rz\u0105dy armii kt\u00f3re w praktyce rozpocz\u0119\u0142y si\u0119 ju\u017c w 1972 roku. wojskowi zawiesili podstawowe prawa obywatelskie (1972), rozwi\u0105zali parlament (1976), zabronili dzia\u0142alno\u015bci lewicowym partiom politycznym. urugwajski re\u017cim wzi\u0105\u0142 udzia\u0142 w operacji kondor maj\u0105cej na celu zwalczanie opozycji antyrz\u0105dowej w krajach regionu. w po\u0142owie lat 80. xx w. zacz\u0105\u0142 si\u0119 powr\u00f3t rz\u0105d\u00f3w demokratycznych, zwolniono wi\u0119\u017ani\u00f3w politycznych, przywr\u00f3cono prawo i swobody demokratyczne. w 1985 roku zorganizowano wybory prezydenckie kt\u00f3re wygra\u0142 julio mar\u00eda sanguinetti z partii czerwonej co przypiecz\u0119towa\u0142o upadek wojskowej junty. w tym samym roku partyzanci tupamaros przekszta\u0142cili si\u0119 w legalnie dzia\u0142aj\u0105c\u0105 parti\u0119 polityczn\u0105. w 1986 roku uzgodniono 3-letni plan odbudowy gospodarki.\nw 1990 urz\u0105d prezydenta obj\u0105\u0142 luis alberto lacalle z partii blancos, kt\u00f3ry og\u0142osi\u0142 zgod\u0119 narodow\u0105 i utworzy\u0142 rz\u0105d koalicyjny z udzia\u0142em colorados. jego liberalna polityka napotka\u0142a op\u00f3r opozycji, a program prywatyzacji zosta\u0142 odrzucony w referendum w 1992 roku. w 1994 roku w wyborach prezydenckich zwyci\u0119\u017cy\u0142 julio mar\u00eda sanguinetti (z partii colorados). w 2000 roku prezydentem urugwaju zosta\u0142 jorge batlle, w marcu 2005 roku na stanowisku zast\u0105pi\u0142 go przyw\u00f3dca lewicy tabar\u00e9 v\u00e1zquez. w wyborach prezydenckich w 2009 zwyci\u0119\u017cy\u0142 jos\u00e9 mujica, by\u0142y cz\u0142onek tupamaros i socjalista wywodz\u0105cy si\u0119 z koalicji szeroki front. obj\u0105\u0142 on urz\u0105d szefa pa\u0144stwa 1 marca 2010 roku.\n\n\n== polityka ==\n\n\n=== konstytucja ===\npierwsza ustawa zasadnicza urugwaju zosta\u0142a przyj\u0119ta w 1830 r. jej podstaw\u0105 by\u0142 popierany przez wielk\u0105 brytani\u0119 traktat z montevideo (1828), kt\u00f3ry by\u0142 tak\u017ce fundamentem dopiero co powsta\u0142ej urugwajskiej pa\u0144stwowo\u015bci. pr\u00f3by zreformowania konstytucji z 1930 r. doprowadzi\u0142y do przyj\u0119cia nowej w 1966. propozycja kolejnej jej zmiany w latach 80. zosta\u0142a odrzucona przez spo\u0142ecze\u0144stwo.\n\n\n=== ustr\u00f3j polityczny ===\nna mocy konstytucji z 1966 r. urugwaj jest republik\u0105 wielopartyjn\u0105. w\u0142adza ustawodawcza nale\u017cy do dwuizbowego zgromadzenia powszechnego (asamblea general). prezydent, senat (c\u00e1mara de senadores) licz\u0105cy 31 senator\u00f3w i 99 cz\u0142onk\u00f3w izby reprezentant\u00f3w (c\u00e1mara de diputados) pochodz\u0105 z wybor\u00f3w powszechnych \u2013 ich kadencja trwa 5 lat. w\u0142adza wykonawcza nale\u017cy do rz\u0105du, na czele kt\u00f3rego stoi prezydent, kt\u00f3ry jest r\u00f3wnie\u017c g\u0142ow\u0105 pa\u0144stwa. tr\u00f3jstopniowy podzia\u0142 w\u0142adzy uzupe\u0142niaj\u0105 niezawis\u0142e s\u0105dy.\nw 1971 r. urugwaj og\u0142osi\u0142 si\u0119 konstytucyjnym pa\u0144stwem \u015bwieckim.\n\n\n=== partie polityczne ===\nw historii urugwaju najwi\u0119ksze znaczenie polityczne mia\u0142y dwie partie: colorado (partido colorado) oraz narodowa (partido nacional-blancos). w ostatnich wyborach zwyci\u0119\u017cy\u0142 luis alberto lacalle pou.\n\nfrente amplio encuentro progresista nueva mayoria (progressive encounter) \u2013 lewicowa liberalna\npartido colorado \u2013 centroprawicowa\npartido nacional-blancos \u2013 centroprawicowa\nnuevo espacio \u2013 liberalna demokratyczna\nasamblea uruguay \u2013 centrum\nconfluencia frenteamplio \u2013 prawicowa (chrze\u015bcija\u0144sko-demokratyczna)\ncorriente 78 \u2013 post\u0119powa\nmovimiento de participaci\u00f3n popular \u2013 skrajnie lewicowa\npartido comunista del uruguay \u2013 lewicowa (komunistyczna)\npartido de los comunes \u2013 lewicowa (komunistyczna)\npartido dem\u00f3crata cristiano del uruguay \u2013 lewicowa chrze\u015bcija\u0144ska\npartido socialista del uruguay \u2013 lewicowa (socjalistyczna)w 1927 r. urugwaj przyzna\u0142 kobietom prawa wyborcze.\n\n\n=== s\u0105downictwo ===\ns\u0105d najwy\u017cszy sprawuje naczeln\u0105 i ostateczn\u0105 w\u0142adz\u0119 s\u0105downicz\u0105. cz\u0142onkowie tego s\u0105du s\u0105 nominowani przez prezydenta, a wybierani przez zgromadzenie powszechne na dziesi\u0119cioletni\u0105 kadencj\u0119. system s\u0105downiczy uzupe\u0142niaj\u0105 s\u0105dy apelacyjne, wyborcze oraz administracyjne. istniej\u0105 r\u00f3wnie\u017c s\u0105dy wojskowe. urugwaj by\u0142 pierwszym po\u0142udniowoameryka\u0144skim pa\u0144stwem, kt\u00f3re zalegalizowa\u0142o zwi\u0105zki partnerskie os\u00f3b przeciwnej i tej samej p\u0142ci, dopu\u015bci\u0142o mo\u017cliwo\u015b\u0107 adopcji dzieci przez pary jednop\u0142ciowe, i zalegalizowa\u0142o u\u017cytkowanie i sprzeda\u017c marihuany.\n\n\n== si\u0142y zbrojne ==\nurugwaj dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 i si\u0142ami powietrznymi. uzbrojenie si\u0142 l\u0105dowych urugwaju sk\u0142ada\u0142o si\u0119 w 2014 roku m.in. z: 79 czo\u0142g\u00f3w, 474 opancerzonych pojazd\u00f3w bojowych, 6 dzia\u0142 samobie\u017cnych oraz 64 zestaw\u00f3w artylerii holowanej. marynarka wojenna urugwaju dysponowa\u0142a w 2014 roku trzema okr\u0119tami obrony przybrze\u017ca, trzema okr\u0119tami obrony przeciwminowej oraz dwoma fregatami. urugwajskie si\u0142y powietrzne z kolei posiada\u0142y w 2014 roku uzbrojenie w postaci m.in. 22 samolot\u00f3w transportowych, 20 samolot\u00f3w szkolno-bojowych oraz 20 \u015bmig\u0142owc\u00f3w.\nwojska urugwajskie w 2014 roku liczy\u0142y 24 tys. \u017co\u0142nierzy zawodowych oraz 1000 rezerwist\u00f3w. wed\u0142ug rankingu global firepower (2014) urugwajskie si\u0142y zbrojne stanowi\u0105 101. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 490 mln dolar\u00f3w (usd).\n\n\n== podzia\u0142 administracyjny urugwaju ==\nurugwaj dzieli si\u0119 na 19 departament\u00f3w:\n\nartigas\ncanelones\ncerro largo\ncolonia\ndurazno\nflores\nflorida\nlavalleja\nmaldonado\nmontevideo\npaysand\u00fa\nr\u00edo negro\nrivera\nrocha\nsalto\nsan jos\u00e9\nsoriano\ntacuaremb\u00f3\ntreinta y tres\n\n\n== ludno\u015b\u0107 ==\nw czasach pierwszych kolonizator\u00f3w tereny obecnego urugwaju zamieszkiwali indianie z grupy j\u0119zykowej tupi-guarani. dzi\u015b spo\u0142ecze\u0144stwo tego pa\u0144stwa sk\u0142ada si\u0119 w wi\u0119kszo\u015bci z ludno\u015bci pochodzenia europejskiego. biali urugwajczycy s\u0105 w wi\u0119kszo\u015bci potomkami hiszpa\u0144skich i w\u0142oskich imigrant\u00f3w, stanowi\u0105c tym samym 88% ludno\u015bci kraju. sk\u0142ad etniczny urugwaju uzupe\u0142niaj\u0105 metysi, czyli (potomkowie indian i bia\u0142ych) \u2013 6% i czarnosk\u00f3rzy \u2013 6%. istnieje bardzo nieliczna spo\u0142eczno\u015b\u0107 india\u0144ska, kt\u00f3ra w wi\u0119kszo\u015bci wymar\u0142a w xix wieku. rozmieszczenie mieszka\u0144c\u00f3w jest bardzo nier\u00f3wnomierne. miasta skupiaj\u0105 oko\u0142o 89,4% og\u00f3\u0142u ludno\u015bci, z czego ponad po\u0142owa mieszka w aglomeracji montevideo. do obszar\u00f3w g\u0119\u015bciej zaludnionych nale\u017cy tak\u017ce departament canelones oraz departamenty po\u0142o\u017cone w po\u0142udniowej cz\u0119\u015bci kraju. w najmniej zamieszkanych departamentach interioru g\u0119sto\u015b\u0107 zaludnienia nie przekracza 5 os\u00f3b na km\u00b2.\n\n\n=== j\u0119zyk ===\nmieszka\u0144cy urugwaju pos\u0142uguj\u0105 si\u0119 j\u0119zykiem hiszpa\u0144skim. cz\u0119\u015b\u0107 ludno\u015bci zamieszka\u0142ej przy granicy z brazyli\u0105 u\u017cywa dialektu portu\u00f1ol lub brazilero (odmiana hiszpa\u0144skoportugalska).\n\n\n=== religia ===\nurugwaj to najbardziej zsekularyzowany kraj ameryki po\u0142udniowej, rozdzia\u0142 pa\u0144stwa i ko\u015bcio\u0142a wprowadzony zosta\u0142 w 1917 roku. wolno\u015b\u0107 wyznania jest zagwarantowana w konstytucji. 45% urugwajczyk\u00f3w nale\u017cy do ko\u015bcio\u0142a katolickiego (2010). protestanci stanowi\u0105 ok. 13% spo\u0142ecze\u0144stwa (2010). oko\u0142o 1,5% ludno\u015bci nale\u017cy do innych wyzna\u0144, g\u0142\u00f3wnie judaizmu i umbandy. 40% urugwajczyk\u00f3w to bezwyznaniowcy; 17% to atei\u015bci i agnostycy, a 23% to wierz\u0105cy, ale bez przynale\u017cno\u015bci konfesyjnej. obecnie obserwuje si\u0119 w urugwaju wzrost zainteresowania religiami pochodzenia afryka\u0144skiego, wywodz\u0105cymi si\u0119 z brazylii, takimi jak macumba i umbanda.\nwed\u0142ug danych za rok 2006 w montevideo katolicy stanowili 43,7%, w ma\u0142ych miastach 48,0%, a na wsi 54,9%, przy \u015bredniej krajowej 47,1%. protestanci stanowili 8,2% mieszka\u0144c\u00f3w montevideo, 14,0% ma\u0142ych miast, 10,6% mieszka\u0144c\u00f3w wsi, przy \u015bredniej krajowej 11,1%. atei\u015bci i agnostycy stanowili 22,7% mieszka\u0144c\u00f3w montevideo, 14,3% ma\u0142ych miast, 10,2% mieszka\u0144c\u00f3w wsi, przy \u015bredniej krajowej 17,2%.\nwed\u0142ug danych za rok 2010 urugwajczycy nale\u017celi do nast\u0119puj\u0105cych wyzna\u0144:\n\nkatolicy \u2013 1 510 464 (45,0%)\nprotestanci \u2013 436 354 (13,0%)\nko\u015bci\u00f3\u0142 nowoapostolski \u2013 29 323 cz\u0142onk\u00f3w\nzbory bo\u017ce (eua) \u2013 7500\nmisi\u00f3n vida \u2013 7500\ntabern\u00e1culo cristo es la respuesta \u2013 7000\nko\u015bci\u00f3\u0142 adwentyst\u00f3w dnia si\u00f3dmego \u2013 7000\nko\u015bci\u00f3\u0142 bo\u017cy \u2013 7000\nkonwencja baptystyczna \u2013 5000\nzbory bo\u017ce (finlandia) \u2013 4050\nko\u015bci\u00f3\u0142 nazarejczyka \u2013 4000\nko\u015bci\u00f3\u0142 waldens\u00f3w \u2013 3916\nzbory bo\u017ce (szwecja) \u2013 2400\nmisja zbor\u00f3w bo\u017cych \u2013 2200\nhermanos cristianos \u2013 1500\nmi\u0119dzynarodowy ruch ko\u015bcio\u0142a bo\u017cego \u2013 1500\nko\u015bci\u00f3\u0142 metodystyczny \u2013 1250\nalianza cristiana y misionera \u2013 1071\nko\u015bci\u00f3\u0142 lutera\u0144ski \u2013 1040\niglesia cristiana evang\u00e9lica sar\u00f3n \u2013 1000\nchrze\u015bcija\u0144ska misja zielono\u015bwi\u0105tkowa (chile) \u2013 1000\ninne religie \u2013 50 349 (1,5%)\nbezwyznaniowcy \u2013 1 359 417 (40,5%).\n\n\n=== statystyki demograficzne ===\n\n\n=== miasta w urugwaju ===\nurugwaj to jedno z najbardziej zurbanizowanych pa\u0144stw ameryki po\u0142udniowej. ludno\u015b\u0107 miejska stanowi blisko 90% ludno\u015bci kraju, przy czym blisko po\u0142owa ludno\u015bci miejskiej mieszka w stolicy kraju montevideo, kt\u00f3r\u0105 zamieszkuje prawie 1,3 mln os\u00f3b. liczba ludno\u015bci innych wi\u0119kszych miast, salto, ciudad de la costa czy paysand\u00fa nie przekracza 100 tys. mieszka\u0144c\u00f3w.\n\nponi\u017csza tabela przedstawia miasta urugwaju licz\u0105ce powy\u017cej 20 tys. mieszka\u0144c\u00f3w wed\u0142ug spisu ludno\u015bci z 2004 roku:\n\n\n== gospodarka i ekonomia ==\nw miar\u0119 stabilna \u2013 jak na latynoameryka\u0144skie warunki \u2013 sytuacja polityczna urugwaju sprawi\u0142a, \u017ce ju\u017c przed ii wojn\u0105 \u015bwiatow\u0105 kraj ten dorobi\u0142 si\u0119 miana \u201elatynoskiej szwajcarii\u201d. urugwaj jest jednym z najbardziej rozwini\u0119tych kraj\u00f3w ameryki po\u0142udniowej.\n\n\n=== rolnictwo i rybo\u0142\u00f3wstwo ===\npodstaw\u0105 gospodarki kraju jest rolnictwo. u\u017cytki rolne stanowi\u0105 84% powierzchni urugwaju. uprawia si\u0119: pszenic\u0119, kukurydz\u0119, j\u0119czmie\u0144, sorgo, buraki cukrowe, bataty, ziemniaki, ry\u017c, drzewa cytrusowe, winoro\u015bl oraz tyto\u0144 szlachetny. najistotniejsze znaczenie ma hodowla zapocz\u0105tkowana ju\u017c przez osadnik\u00f3w zagospodarowuj\u0105cych pamp\u0119. hoduje si\u0119 przede wszystkim byd\u0142o i owce, a tak\u017ce konie. coraz wi\u0119kszego znaczenia nabiera rybo\u0142\u00f3wstwo. mi\u0119so, we\u0142na, sk\u00f3ry i produkty pochodzenia zwierz\u0119cego s\u0105 g\u0142\u00f3wnymi artyku\u0142ami eksportowymi. inne p\u0142ody rolne nie maj\u0105 wi\u0119kszego znaczenia.\n\n\n=== przemys\u0142 ===\nenergetyka kraju oparta jest na hydroelektrowniach wybudowanych na rzece negro z kt\u00f3rych najwi\u0119ksz\u0105 jest rinc\u00f3n del bonete. rz\u0105d urugwaju nie wyklucza jednak budowy w nieodleg\u0142ej przysz\u0142o\u015bci elektrowni j\u0105drowej z uwagi na ostry deficyt energii elektrycznej, kt\u00f3ry ogranicza rozw\u00f3j gospodarczy kraju.\nurugwaj ma niewielkie zasoby bogactw mineralnych. eksploatuje si\u0119 niewielkie ilo\u015bci uranu, talku oraz granitu. przemys\u0142 wykorzystuje surowce i paliwa sprowadzane z zagranicy.\nnajlepiej rozwini\u0119ty jest przemys\u0142 spo\u017cywczy (mleczarski, mi\u0119sny, olejarski, tytoniowy), a tak\u017ce w\u0142\u00f3kienniczy (we\u0142niany, sk\u00f3rzany), chemiczny, elektromaszynowy (samochodowy) oraz hutnictwo \u017celaza.\nnajwi\u0119kszym o\u015brodkiem przemys\u0142owym jest montevideo, gdzie znajduj\u0105 si\u0119 zak\u0142ady przemys\u0142u mi\u0119snego, cukrowniczego i m\u0142ynarskiego, a tak\u017ce przemys\u0142u sk\u00f3rzanego, w\u0142\u00f3kienniczego, chemicznego (rafineria ropy naftowej) oraz elektromaszynowego.\n\n\n=== handel i finanse ===\ng\u0142\u00f3wnymi partnerami handlowymi urugwaju s\u0105 jego s\u0105siedzi \u2013 argentyna, brazylia oraz pa\u0144stwa mercosur, na kt\u00f3re przypada 45% eksportu oraz 43% importu. handel z uni\u0105 europejsk\u0105 obejmuje 20% wzajemnych obrot\u00f3w, natomiast na stany zjednoczone przypada 7% eksportu oraz 11% importu.\n\n\n=== turystyka ===\nciep\u0142y i \u0142agodny klimat, morze, latynoska kultura, zabytki oraz dzika przyroda sprawiaj\u0105, \u017ce urugwaj coraz cz\u0119\u015bciej figuruje w ofertach biur podr\u00f3\u017cy na ca\u0142ym \u015bwiecie. w zwi\u0105zku z tym turystyka sta\u0142a si\u0119 wa\u017cnym \u017ar\u00f3d\u0142em dewiz. s\u0142awne kurorty riwiery urugwajskiej na czele z punta del este przyci\u0105gaj\u0105 coraz wi\u0119cej spragnionych s\u0142o\u0144ca wczasowicz\u00f3w. szczeg\u00f3lnie w\u00f3wczas, gdy na p\u00f3\u0142nocnej p\u00f3\u0142kuli panuje zima.\nponadto turyst\u00f3w przyci\u0105gaj\u0105 zabytki oraz atmosfera montevideo czy colonia del sacramento, kt\u00f3rej historyczna dzielnica zosta\u0142a wpisana na list\u0119 dziedzictwa unesco. pi\u0119kno urugwajskiej przyrody uciele\u015bnia rezerwat biosfery unesco ba\u00f1ados del este w p\u00f3\u0142nocno-wschodniej cz\u0119\u015bci kraju.\nrolniczy charakter kraju w po\u0142\u0105czeniu z tutejszym folklorem stworzy\u0142y podstawy do rozwoju agroturystyki. mimo niezbyt d\u0142ugiej historii ten niewielki latynoski kraj szczyci si\u0119 bogatym dziedzictwem kulturowym, b\u0119d\u0105cym mieszank\u0105 wp\u0142yw\u00f3w europejskich i afryka\u0144skich, co mo\u017cna zobaczy\u0107 chocia\u017cby w wielu plac\u00f3wkach muzealnych.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== komunikacja ==\n\n\n=== transport ===\nwszystkie g\u0142\u00f3wne szlaki drogowe i kolejowe rozchodz\u0105 si\u0119 promieni\u015bcie z montevideo, kt\u00f3re jest tym samym najwa\u017cniejszym w\u0119z\u0142em komunikacyjnym urugwaju. sie\u0107 dr\u00f3g i kolei jest dobrze rozwini\u0119ta, szczeg\u00f3lnie w po\u0142udniowej cz\u0119\u015bci kraju. im dalej na p\u00f3\u0142noc, tym ta sie\u0107 staje si\u0119 rzadsza. lfu (lineas ferreas uruguayas) to narodowe linie kolejowe urugwaju obs\u0142uguj\u0105ce zar\u00f3wno ruch pasa\u017cerski, jak i towarowy. g\u0142\u00f3wny dworzec autobusowy w montevideo mie\u015bci si\u0119 przy placu tres cruzes. powszechne jest korzystanie z taks\u00f3wek i remises (korporacje taks\u00f3wkowe dysponuj\u0105ce lepszymi \u015brodkami transportu i bez tradycyjnego oznakowania pojazdu). w stolicy kraju montevideo znajduje si\u0119 najwi\u0119kszy dworzec kolejowy w kraju.\n\nmi\u0119dzynarodowe porty lotnicze znajduj\u0105 si\u0119 w stolicy, maldonado oraz colonia del sacramento, z kt\u00f3rych najwi\u0119kszy carrasco znajduje si\u0119 w montevideo. do tego komunikacj\u0119 lotnicz\u0105 uzupe\u0142niaj\u0105 krajowe porty zlokalizowane w pozosta\u0142ych wi\u0119kszych miastach na terenie ca\u0142ego kraju. urugwajskie linie lotnicze pluna (pluna lineas aereas uruguayas s.a.) obs\u0142uguj\u0105 regularne po\u0142\u0105czenia z asunci\u00f3n, s\u00e3o paulo, rio de janeiro, santiago, buenos aires oraz madrytem. inni przewo\u017anicy to aeromas, air class lineas aereas i uair.\n\ng\u0142\u00f3wnym portem morskim jest montevideo, gdzie opr\u00f3cz wymiany handlowej i prze\u0142adunku towar\u00f3w istotne znaczenie ma \u017cegluga pasa\u017cerska mi\u0119dzy portami po\u0142o\u017conymi po obu brzegach estuarium la platy. po\u0142\u0105czenia pasa\u017cerskie obs\u0142uguje tak\u017ce port w colonia del sacramento.\ndla urugwaju istotne znaczenie ma r\u00f3wnie\u017c \u017cegluga \u015br\u00f3dl\u0105dowa na drodze wodnej, jak\u0105 jest rzeka urugwaj. tam zlokalizowane s\u0105 wa\u017cne porty rzeczne \u2013 salto, paysand\u00fa oraz fray bentos.\n\n\n=== \u0142\u0105czno\u015b\u0107 ===\nnajwi\u0119kszym operatorem telekomunikacyjnym jest pa\u0144stwowa firma antel, natomiast potentatem na rynku telefonii kom\u00f3rkowej jest mi\u0119dzynarodowy, po\u0142udniowoameryka\u0144ski operator cti m\u00f3vil, jak r\u00f3wnie\u017c firma hiszpa\u0144ska telefonica, kt\u00f3ra przej\u0119\u0142a pierwsz\u0105 prywatn\u0105 sie\u0107 komunikacji kom\u00f3rkowej movicom.\n\n\n== polityka spo\u0142eczna ==\n\n\n=== opieka zdrowotna ===\n\u015brednia d\u0142ugo\u015b\u0107 \u017cycia wynosi 75,5 roku. dla kobiet 79 lat, a dla m\u0119\u017cczyzn 72 lata.\n\n\n=== o\u015bwiata ===\nurugwajczycy s\u0105 najbardziej wykszta\u0142ceni spo\u015br\u00f3d wszystkich mieszka\u0144c\u00f3w ameryki po\u0142udniowej \u2013 84% ludno\u015bci ma wykszta\u0142cenie ponadpodstawowe, a 32% co najmniej \u015brednie. analfabetyzm nie przekracza 3%.\nnajwa\u017cniejszym osi\u0105gni\u0119ciem urugwajskiego systemu edukacyjnego by\u0142a realizacja tzw. planu ceibal. w zwi\u0105zku z nim, w 2009, urugwaj sta\u0142 si\u0119 pierwszym krajem na \u015bwiecie, kt\u00f3ry wyposa\u017cy\u0142 wszystkich swoich uczni\u00f3w szk\u00f3\u0142 podstawowych (i ich nauczycieli) w komputery przeno\u015bne, w ramach kampanii one laptop per child (laptop dla ka\u017cdego ucznia).\nsto\u0142eczne uczelnie uniwersytet republiki (universidad de la rep\u00fablica ) oraz katolicka colegio stella maris s\u0105 najbardziej presti\u017cowe w kraju. w stolicy dzia\u0142a ponadto uniwersytet w montevideo, prowadzony przez opus dei.\n\n\n== kultura ==\nurugwaj jest powszechnie znany jako kraj gauchos. niemniej jednak kraj ten szczyci si\u0119 imponuj\u0105cymi tradycjami artystycznymi i literackimi \u2013 st\u0105d wywodzi si\u0119 wielu s\u0142ynnych malarzy, poet\u00f3w, powie\u015bciopisarzy i dramatopisarzy.\n\n\n=== karnawa\u0142 ===\njednym z najwa\u017cniejszych wydarze\u0144 kulturalnych i rozrywkowych urugwaju jest karnawa\u0142, kt\u00f3ry nie jest jednak tak hucznie obchodzony jak w brazylii. najwi\u0119ksze obchody odbywaj\u0105 si\u0119 w montevideo, gdzie odprawiane s\u0105 tradycyjne ceremonie llamadas (t\u0142um. nawo\u0142ywanie), b\u0119d\u0105ce elementami afrobrazylijskich i afrourugwajskich kult\u00f3w wywodz\u0105cych si\u0119 z wierze\u0144 afryka\u0144skich, a polegaj\u0105ce na uderzaniu w b\u0119ben w rytm \u201ecandombe\u201d i nawo\u0142ywaniu innych uczestnik\u00f3w b\u0119bniarzy do gromadzeniu si\u0119 w jednym miejscu. zdarza si\u0119, \u017ce \u201ecomparsa\u201d (zgromadzenie b\u0119bniarzy, zesp\u00f3\u0142) mo\u017ce zebra\u0107 nawet do stu cz\u0142onk\u00f3w. przy wi\u0119kszej ilo\u015bci jest bardzo trudne utrzymanie rytmu. w takich sytuacjach \u201ecomparsa\u201d rozdziela si\u0119 na dwie cz\u0119\u015bci. u\u017cywa si\u0119 trzech typ\u00f3w b\u0119bn\u00f3w: \u201echico\u201d \u2013 ma\u0142y, kt\u00f3ry ma zadanie utrzyma\u0107 sta\u0142y rytm, \u201epiano\u201d \u2013 najwi\u0119kszy maj\u0105cy brzmienie basu i \u201erepique\u201d \u2013 nadaj\u0105cy melodie. obrz\u0119dowi temu towarzysz\u0105 tancerze i wiele kolorowych postaci.\n\n\n=== kuchnia ===\nkwintesencj\u0105 urugwajskiej kuchni jest przyrz\u0105dzana na r\u00f3\u017cne sposoby wo\u0142owina w du\u017cych ilo\u015bciach. jedn\u0105 z najbardziej znanych potraw s\u0105 medaliony z pol\u0119dwicy w sosie z dodatkiem czerwonego wina tannat. typowym i popularnym daniem jest \u201easado\u201d, kt\u00f3re mo\u017cna zje\u015b\u0107 w restauracji, barze lub zwyczajnie \u201epod chmurk\u0105\u201d w zaimprowizowanej jad\u0142odajni. jest to wo\u0142owina (a dok\u0142adniej \u017cebra wo\u0142owe) pieczone na grillu.\n\n\n== sport ==\nna letnich igrzyskach olimpijskich urugwajczycy wywalczyli dot\u0105d 10 medali w tym 2 z\u0142ote, 2 srebrne i 6 br\u0105zowych.\nsportem narodowym urugwaju, jak w wi\u0119kszo\u015bci ameryki po\u0142udniowej, jest pi\u0142ka no\u017cna. w 1924 r. urugwaj by\u0142 reprezentowany przez swoj\u0105 dru\u017cyn\u0119 pi\u0142karsk\u0105 na igrzyskach olimpijskich w pary\u017cu, jako pierwszy w historii uczestnik z ameryki po\u0142udniowej. zar\u00f3wno w pary\u017cu, jak i na nast\u0119pnej olimpiadzie w amsterdamie w 1928 r., urugwajczycy zdobyli z\u0142ote medale. urugwajska dru\u017cyna jest tak\u017ce jedn\u0105 z pi\u0119ciu, kt\u00f3re zwyci\u0119\u017cy\u0142y w mistrzostwach \u015bwiata w pi\u0142ce no\u017cnej fifa dwa lub wi\u0119cej razy. pierwsze zwyci\u0119stwo w m\u015b urugwaj odni\u00f3s\u0142 podczas pierwszych mistrzostw w 1930 r., kt\u00f3rych by\u0142 w dodatku gospodarzem. w 1950 r., podczas m\u015b w brazylii, urugwajczycy zwyci\u0119\u017cyli po raz drugi, pokonuj\u0105c b\u0119d\u0105cych faworytami gospodarzy. ledwie ponad 3-milionowy urugwaj jest najmniejszym krajem, kt\u00f3ry zwyci\u0119\u017cy\u0142 w m\u015b w pi\u0142ce no\u017cnej fifa, a przedostatnia jest argentyna, kt\u00f3ra ma ju\u017c ponad 40 mln mieszka\u0144c\u00f3w. urugwaj jest tak\u017ce 15-krotnym zwyci\u0119zc\u0105 copa am\u00e9rica, czyli mistrzostw ameryki po\u0142udniowej w pi\u0142ce no\u017cnej, co czyni go najbardziej utytu\u0142owan\u0105 dru\u017cyn\u0105 strefy conmebol. najpopularniejszymi zespo\u0142ami pi\u0142ki no\u017cnej w urugwaju s\u0105 club atl\u00e9tico pe\u00f1arol (trzykrotny klubowy mistrz \u015bwiata, pi\u0119ciokrotny zwyci\u0119zca klubowych mistrzostw ameryki i 48-krotny mistrz kraju) i club nacional de football (trzykrotny klubowy mistrz \u015bwiata, trzykrotny mistrz ameryki i 42-krotny mistrz kraju). najbardziej znanymi pi\u0142karzami z urugwaju s\u0105: obdulio varela, juan schiaffino, enzo francescoli, gustavo poyet, alvaro recoba, diego lugano, edinson cavani, luis su\u00e1rez (mvp copa america 2011), diego god\u00edn i diego forlan (zwyci\u0119zca z\u0142otego buta w 2005 r. i 2009 r., najlepszy gracz mistrzostw \u015bwiata 2010).\nw 2006 urugwajczycy zostali wicemistrzami \u015bwiata w pi\u0142ce no\u017cnej pla\u017cowej. w finale mistrzostw \u015bwiata rozgrywanych na pla\u017cy copacabana w rio de janeiro, ulegli gospodarzom turnieju brazylijczykom stosunkiem bramek 1:4.\nrugby jest drugim po pi\u0142ce no\u017cnej sportem narodowym urugwajczyk\u00f3w. stanowi\u0105 obecnie po argentynie drug\u0105 si\u0142\u0119 w ameryce po\u0142udniowej.\n\nmistrzostwa \u015bwiata w pi\u0142ce no\u017cnej 1930\nreprezentacja urugwaju w pi\u0142ce no\u017cnej m\u0119\u017cczyzn\n\n\n== polonia urugwajska ==\npierwsi polacy przybyli do urugwaju w xix w., po powstaniu styczniowym, m.in.: ceniony lekarz dr julian jurkowski, jan \u0142ukasiewicz \u2013 architekt, erazm bogoria-skotnicki \u2013 profesor geografii i g\u0142\u00f3wny inspektor szk\u00f3\u0142 publicznych w urugwaju, nauczyciel ludwik wypychowski, wac\u0142aw radecki \u2013 wyk\u0142adowca psychologii na uniwersytecie w montevideo (za\u0142o\u017cy\u0142 instytut psychologii), farmaceuta ryszard powal-czy\u017ckowski. w okresie mi\u0119dzywojennym przyby\u0142o tu ponad 8 tys. polak\u00f3w. byli to przede wszystkim robotnicy. pierwsze organizacje polonijne powsta\u0142y w 1927 r. obecnie dzia\u0142aj\u0105 m.in.: towarzystwo polskie im. marsza\u0142ka j\u00f3zefa pi\u0142sudskiego, zjednoczone towarzystwo polskie oraz polska misja katolicka. obecnie w urugwaju mieszka, wed\u0142ug r\u00f3\u017cnych szacunk\u00f3w, oko\u0142o 10\u201315 tys. polak\u00f3w.\n\n\n== przypisy ==\n\n\n== bibliografia ==\nencyklopedia multimedialna wiem\noptimus pascal multimedialna encyklopedia powszechna\npraca zbiorowa wielki atlas \u015bwiata, encyklopedia geografii\nphilip gardner, allan scott, andrew shackleton geografia pa\u0144stw \u015bwiata\n\n\n== linki zewn\u0119trzne ==\nniekomercyjne informacje praktyczne o urugwaju\nportal o urugwaju. portal.gub.uy. [zarchiwizowane z tego adresu (2011-08-09)]. (ang.).\noficjalna strona internetowa prezydenta urugwaju. presidencia.gub.uy. [zarchiwizowane z tego adresu (2011-02-24)]. (ang.).\nparlament urugwaju. parlamento.gub.uy. [zarchiwizowane z tego adresu (2016-03-25)]. (ang.).\ninformacje o kolejach w urugwaju\nworld-gazetteer.com"