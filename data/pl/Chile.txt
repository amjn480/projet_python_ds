"chile (hiszp. chile, [\u02c8t\u0361\u0283ile]), oficjalnie republika chile (rep\u00fablica de chile, wym. [re\u02c8pu\u03b2lika \u00f0e \u02c8t\u0361\u0283ile], ) \u2013 pa\u0144stwo w ameryce po\u0142udniowej, w po\u0142udniowo-zachodniej cz\u0119\u015bci kontynentu. zajmuje powierzchni\u0119 756 102 km\u00b2, a zamieszkane jest przez 18 549 457 os\u00f3b (szac. 2023).\nterytorium chile rozci\u0105ga si\u0119 w\u0105skim pasem na d\u0142ugo\u015bci oko\u0142o 4300 km, pomi\u0119dzy \u0142a\u0144cuchem g\u00f3rskim and\u00f3w na wschodzie a wybrze\u017cem oceanu spokojnego na zachodzie. znaczna cz\u0119\u015b\u0107 kraju jest g\u00f3rzysta. obejmuje ono tak\u017ce nizinn\u0105 dolin\u0119 \u015brodkowochilijsk\u0105, a na p\u00f3\u0142nocy \u2013 pustyni\u0119 atakama. do chile nale\u017c\u0105 cz\u0119\u015b\u0107 archipelagu ziemi ognistej, wraz z przyl\u0105dkiem horn (najbardziej na po\u0142udnie wysuni\u0119ty punkt obu ameryk), a tak\u017ce kilka wysp i archipelag\u00f3w na otwartych wodach oceanu spokojnego, m.in. wyspa wielkanocna i juan fern\u00e1ndez. na wschodzie pa\u0144stwo ma d\u0142ug\u0105 granic\u0119 l\u0105dow\u0105 z argentyn\u0105, na p\u00f3\u0142nocy graniczy z boliwi\u0105 i peru. po\u0142o\u017cony w regionie aktywnym tektonicznie, kraj okresowo nawiedzany jest przez trz\u0119sienia ziemi (w tym najwi\u0119ksze dotychczas odnotowane na ziemi w 1960 roku) i tsunami.\nchile jest republik\u0105 z systemem prezydenckim. stolic\u0105 i najwi\u0119kszym miastem kraju jest santiago. gospodarka w wi\u0119kszej cz\u0119\u015bci opiera si\u0119 na sektorze us\u0142ugowym, cho\u0107 znacz\u0105c\u0105 rol\u0119 odgrywaj\u0105 tak\u017ce przemys\u0142 i g\u00f3rnictwo. w 2021 roku chile by\u0142o 4. co do wielko\u015bci gospodark\u0105 w ameryce po\u0142udniowej; jednocze\u015bnie mia\u0142o najwy\u017cszy na kontynencie wska\u017anik realnego pkb per capita (25,4 tys. usd/mieszk.). walut\u0105 jest peso chilijskie.\noko\u0142o 3/4 ludno\u015bci chile stanowi\u0105 metysi. pozostali mieszka\u0144cy to w wi\u0119kszo\u015bci osoby pochodzenia europejskiego oraz mapucze. j\u0119zykiem urz\u0119dowym oraz ojczystym dla zdecydowanej wi\u0119kszo\u015bci mieszka\u0144c\u00f3w jest j\u0119zyk hiszpa\u0144ski. w kraju dominuje religia chrze\u015bcija\u0144ska, a najwi\u0119ksz\u0105 grup\u0119 wyznaniow\u0105 stanowi\u0105 katolicy (60% spo\u0142ecze\u0144stwa).\nterytorium chile zamieszkane by\u0142o przez ludno\u015b\u0107 autochtoniczn\u0105 przez kilka tysi\u0119cy lat. p\u00f3\u0142nocna cz\u0119\u015b\u0107 kraju w xv wieku znalaz\u0142a si\u0119 pod panowaniem imperium ink\u00f3w. w latach 1541\u20131810 chile stanowi\u0142o cz\u0119\u015b\u0107 hiszpa\u0144skiego imperium kolonialnego, administrowane jako kapitania generalna chile. wojna o niepodleg\u0142o\u015b\u0107 chile rozpocz\u0119ta w 1810 roku zaowocowa\u0142a og\u0142oszeniem niepodleg\u0142o\u015bci w 1818 roku. granice kraju kszta\u0142towa\u0142y si\u0119 przez wi\u0119ksz\u0105 cz\u0119\u015b\u0107 xix wieku, m.in. za spraw\u0105 zwyci\u0119skiej wojny o saletr\u0119 przeciw boliwii i peru (1879\u20131883). w 1973 roku w kraju mia\u0142 miejsce wojskowy zamach stanu, w wyniku kt\u00f3rego obalony zosta\u0142 demokratycznie wybrany marksistowski rz\u0105d salvadora allende, a w\u0142adz\u0119 obj\u0119\u0142a junta pod przyw\u00f3dztwem augusto pinocheta. w\u0142adza demokratyczna przywr\u00f3cona zosta\u0142a po wyborach przeprowadzonych w 1989 roku. obecnie chile nale\u017cy do najstabilniejszych politycznie pa\u0144stw w ameryce po\u0142udniowej.\n\n\n== geografia ==\nchile po\u0142o\u017cone jest w po\u0142udniowo-zachodniej cz\u0119\u015bci ameryki po\u0142udniowej i rozci\u0105ga si\u0119 w\u0105skim pasem wzd\u0142u\u017c wybrze\u017ca o d\u0142ugo\u015bci 4,3 tys. km. najdalej na p\u00f3\u0142noc wysuni\u0119ty punkt chile to styk granic chile, peru i boliwii (17\u00b030\u2032s), a na po\u0142udnie przyl\u0105dek horn (55\u00b059\u2032s). rozci\u0105g\u0142o\u015b\u0107 r\u00f3wnole\u017cnikowa kraju w najszerszym miejscu wynosi zaledwie 468 km, a w najw\u0119\u017cszym 90 km.\nwybrze\u017ce w p\u00f3\u0142nocnej i \u015brodkowej cz\u0119\u015bci pa\u0144stwa ma s\u0142abo rozwini\u0119t\u0105 lini\u0119 brzegow\u0105, natomiast w po\u0142udniowej cz\u0119\u015bci \u2013 bardzo dobrze. do chile nale\u017c\u0105 liczne wyspy przybrze\u017cne i wyspy na otwartym oceanie (ok. 3 tys.): juan fern\u00e1ndez, wyspa wielkanocna (jedna z najbardziej oddalonych od innych l\u0105d\u00f3w zamieszkana wyspa na \u015bwiecie), sala y g\u00f3mez, san ambrosio, san f\u00e9lix, chilo\u00e9, campana, santa in\u00e9s, chonos.\npowierzchnia ca\u0142kowita kraju: 756 102 km\u00b2, z czego 743 812 km\u00b2 stanowi l\u0105d, pozosta\u0142e 12 290 km\u00b2 \u2013 wody \u015br\u00f3dl\u0105dowe.\nchile uwa\u017ca, \u017ce ma prawo do cz\u0119\u015bci antarktydy o powierzchni 1 236 000 km\u00b2 (chilijskie terytorium antarktyczne). jest to teren sporny z argentyn\u0105.\n\nnajwy\u017cszy punkt: ojos del salado, 6885 m n.p.m.\nnajni\u017cszy punkt: ocean spokojny, 0 mca\u0142kowita granica l\u0105dowa: 6339 km, d\u0142ugo\u015b\u0107 granicy morskiej: 6435 km.\nd\u0142ugo\u015b\u0107 granic z s\u0105siaduj\u0105cymi pa\u0144stwami:\n\nargentyna 5308 km,\nboliwia 860 km,\nperu 171 kmchile posiada jeden z pi\u0119ciu ekoregion\u00f3w \u015br\u00f3dziemnomorskich na \u015bwiecie; jego umiarkowane zimy i suche, gor\u0105ce lata zapewniaj\u0105 idealne warunki dla rolnictwa i innych rodzaj\u00f3w dzia\u0142alno\u015bci produkcyjnej.\n\n\n=== klimat ===\nregion p\u00f3\u0142nocny (od granicy z peru do 31\u00b0s) charakteryzuje klimat zwrotnikowy wybitnie suchy. zaznacza si\u0119 wyra\u017any wp\u0142yw zimnego pr\u0105du peruwia\u0144skiego. na pustyni atakama s\u0105 miejsca, gdzie deszcz nie spad\u0142 od ponad 400 lat. jedynym \u017ar\u00f3d\u0142em wody s\u0105 tam mg\u0142y i rosy.\nw regionie \u015brodkowym (31\u201342\u00b0s) panuje klimat podzwrotnikowy morski. opady dominuj\u0105 w porze zimowej (od maja do lipca). najcieplejszym miesi\u0105cem jest stycze\u0144, najch\u0142odniejszym lipiec.\nna po\u0142udnie od 42\u00b0s panuje klimat umiarkowany morski z bardzo wysokimi sumami opad\u00f3w (1000\u20133000 mm rocznie, a w rejonie cie\u015bniny magellana ok. 5100 mm). mniejsze opady s\u0105 na wschodnich stokach and\u00f3w patago\u0144skich.\nnajdalej na po\u0142udnie wysuni\u0119te kra\u0144ce chile znajduj\u0105 si\u0119 w strefie klimatu subpolarnego.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== sie\u0107 rzeczna ===\nchile ma bardzo s\u0142abo rozwini\u0119t\u0105 sie\u0107 rzeczn\u0105. jedynym wyj\u0105tkiem jest rzeka loa (440 km) uchodz\u0105ca do oceanu spokojnego, kt\u00f3r\u0105 wykorzystuje si\u0119 do irygacji oraz w energetyce.\nnajlepiej rozwini\u0119t\u0105 sie\u0107 rzeczn\u0105 ma region \u015brodkowy, gdzie wyst\u0119puj\u0105 m.in. kr\u00f3tkie rzeki biob\u00edo (380 km) czy rapel (240 km). najkr\u00f3tsze rzeki wyst\u0119puj\u0105 w regionie po\u0142udniowym, ale to one wykorzystywane s\u0105 w energetyce, poniewa\u017c maj\u0105 bardzo du\u017ce przep\u0142ywy wody, np. rzeka baker ma \u015bredni przep\u0142yw 1500 m\u00b3/s.\n\n\n=== gleby ===\nna p\u00f3\u0142nocy chile wyst\u0119puj\u0105 g\u0142\u00f3wnie gleby inicjalne i czerwonobure gleby pustynne. w regionach zasolonych (salar de atacama) wykszta\u0142ci\u0142y si\u0119 solo\u0144czaki. \u017cyzne gleby aluwialne powsta\u0142y na r\u00f3wninach sto\u017ck\u00f3w nap\u0142ywowych, wymagaj\u0105 one jednak nawadniania. w andach wyst\u0119puj\u0105 g\u0142\u00f3wnie gleby g\u00f3rskie, ale tak\u017ce gleby stepowe powsta\u0142e z popio\u0142\u00f3w wulkanicznych, zawieraj\u0105ce du\u017co pr\u00f3chnicy. naj\u017cy\u017aniejsze gleby s\u0105 w \u015brodkowej cz\u0119\u015bci kraju \u2013 na obszarach g\u00f3rskich br\u0105zowe, szarobr\u0105zowe oraz czerwonobr\u0105zowe i niekiedy cynamonowe. dla po\u0142udniowej cz\u0119\u015bci chile charakterystyczna jest obecno\u015b\u0107 gleb torfiastych, brunatnych, lokalnie zbielicowanych i kwa\u015bnych gleb le\u015bnych.\n\n\n=== flora ===\nnajubo\u017csza pod wzgl\u0119dem ro\u015blinno\u015bci jest p\u00f3\u0142noc kraju. brak sta\u0142ych rzek powoduje, \u017ce dominuj\u0105 formacje pustynne i p\u00f3\u0142pustynne. w miejscach wyst\u0119powania mgie\u0142 pojawiaj\u0105 si\u0119 kwitn\u0105ce na \u017c\u00f3\u0142to i liliowo szczawiki. znacznie bogatszy jest \u015bwiat ro\u015blinny w \u015brodkowym regionie chile, gdzie przewa\u017ca flora \u015br\u00f3dziemnomorska. w jej sk\u0142ad wchodz\u0105 wiecznie zielone krzewy mattoral i espinales oraz ro\u015bliny laurowe. wyst\u0119puj\u0105 r\u00f3wnie\u017c jubea (palma miodowa; jubaea chilensis) oraz \u015bwi\u0119te drzewo indian mapucz\u00f3w \u2013 canelo (drimys winteri). w dolinie \u015brodkowochilijskiej powy\u017cej 1200 m pojawia si\u0119 cedrzyniec kalifornijski (calocedrus decurrens), a jeszcze wy\u017cej kar\u0142owate buki: nothofagus antarctica (zwany \u00f1ire) i nothofagus pumilio (zwane lenga). na obszarach zasobnych w wod\u0119 rosn\u0105 bambusy chusquea quila, araukarie i nothofagus. w po\u0142udniowej cz\u0119\u015bci chile do wysoko\u015bci 500\u2013600 m rosn\u0105 wiecznie zielone krzewy i drzewa, m.in. lasy waldiwijskie, w strefie 500\u20131000 m n.p.m. \u2013 nothofagus antarctica i nothofagus pumilio. dla wysoko\u015bci 1000\u20131200 m charakterystyczne s\u0105 ficroje cyprysowate oraz buki. na wysoko\u015bci 1300\u20131800 m dominuje berberys, powy\u017cej rozci\u0105ga si\u0119 pi\u0119tro \u0142\u0105k.\n\n\n=== fauna ===\nobszar chile nale\u017cy do zoogeograficznej krainy neotropikalnej (region chilijsko-patago\u0144ski). na skalistych wybrze\u017cach kontynentu i wysp \u017cyj\u0105 liczne gatunki ptak\u00f3w. w zaro\u015blach trzciny i kamyszu spotka\u0107 mo\u017cna pancerniki \u2013 s\u0105 to pancernik w\u0142ochaty (chaetophractus villosus) i pancernik ma\u0142y (zaedyus pichiy), \u017c\u00f3\u0142wie i jaszczury oraz pum\u0119 i lisa argenty\u0144skiego (lycalopex griseus) w lasach g\u00f3rskich wyst\u0119puj\u0105: dzikie koty pampasowe (oncifelis colocolo). w andach \u017cyj\u0105 tak\u017ce lamy i guanako, a w patagonii nandu. niezwykle charakterystycznymi dla chile gryzoniami s\u0105 \u2013 \u017cyj\u0105ce g\u0142\u00f3wnie w p\u00f3\u0142pustynnym, pokrytym zaro\u015blami ekosystemie zwanym matorral \u2013 koszatniczki i szynszyle \u2013 szynszyla du\u017ca (lagidium peruanum) i szynszyla ma\u0142a (chinchilla lanigera). wyst\u0119puje r\u00f3wnie\u017c grizon patago\u0144ski (lyncodon patagonicus).\ndo endemicznych gatunk\u00f3w ptak\u00f3w nale\u017c\u0105: c\u0119gosterek chilijski lub brz\u0119czek chilijski  (eulidia yarrellii), krasnogonka d\u0142ugodzioba (enicognathus leptorhynchus), turko kasztanowaty (pteroptochos castaneus), turko w\u0105saty (pteroptochos megapodius), krytonos bia\u0142ogard\u0142y (scelorchilus albicollis), krytonosek chilijski (scytalopus fuscus), turni\u00f3wek rdzaworzytny (ochetorhynchus melanurus), trz\u0119siogon pacyficzny (cinclodes nigrofumosus), ostrogonek du\u017cy (aphrastura masafuerae), koszykarek ciemnosterny (pseudasthenes humicola), czuprynek wyspowy (anairetes fernandezianus) oraz przedrze\u017aniacz chilijski (mimus thenca). z pozosta\u0142ych ptak\u00f3w wyst\u0119puj\u0105 np. \u0142ab\u0119d\u017a czarnoszyi (cygnus melanocoryphus), s\u0119pnik r\u00f3\u017cowog\u0142owy (cathartes aura) i kondor wielki (vultur gryphus).\n\n\n=== wybrane parki narodowe ===\nrapa nui (wyspa wielkanocna)\nlauca\npark narodowy bernardo o\u2019higgins\nchilo\u00e9\npark narodowy llullaillaco\ntorres del paine\npumalin\n\n\n== historia ==\n najstarsze stanowiska archeologiczne (tagua tagua, quereo) wskazuj\u0105 na zamieszkanie obszar\u00f3w chile 12 tys. lat temu. przed przybyciem hiszpan\u00f3w tereny obecnego chile by\u0142y zamieszkane przez indian \u2013 na p\u00f3\u0142nocy ajmarowie, atacamo i diaguici, na wybrze\u017cu changos, na po\u0142udniu araukanie, huillche i picunche, za\u015b w patagonii chonos.\noko\u0142o vii\u2013viii w. obszary p\u00f3\u0142nocnego chile obj\u0119te by\u0142y wp\u0142ywami kultury tiahuanaco, a w pocz\u0105tkach xvi w. zosta\u0142y w\u0142\u0105czone do imperium ink\u00f3w. w pierwszej po\u0142owie xvi w. tereny a\u017c do rzeki biob\u00edo zosta\u0142y opanowane przez hiszpan\u00f3w i w\u0142\u0105czone do wicekr\u00f3lestwa peru. obszary bardziej na po\u0142udnie pozosta\u0142y we w\u0142adaniu araukan\u00f3w, kt\u00f3rzy utrzymali niezale\u017cno\u015b\u0107 do drugiej po\u0142owy xix w. zapocz\u0105tkowany w drugiej po\u0142owie xviii w. w\u015br\u00f3d kreol\u00f3w chilijskich ruch separatystyczny doprowadzi\u0142 do proklamowania w 1818 r. niepodleg\u0142ej republiki z b. o\u2019higginsem na czele. w 1881 roku, na mocy traktatu z buenos aires, do chile przy\u0142\u0105czono zachodni\u0105 patagoni\u0119. natomiast w 1884 roku, dzi\u0119ki zwyci\u0119stwu nad peru i boliwi\u0105 w wojnie o saletr\u0119, pa\u0144stwo zaanektowa\u0142o ca\u0142e boliwijskie wybrze\u017ce oraz najdalej na po\u0142udnie wysuni\u0119t\u0105 nadmorsk\u0105 prowincj\u0119 peru z miastami arica i iquique.\nkryzys spowodowany i wojn\u0105 \u015bwiatow\u0105 po\u0142o\u017cy\u0142 kres gospodarczej stabilizacji chile. u progu xx wieku chilijska gospodarka sta\u0142a si\u0119 systemem ochrony rz\u0105dz\u0105cej oligarchii. w latach 20. stara\u0142 si\u0119 to zmieni\u0107 reformatorski prezydent arturo alessandri palma z partii liberalnej, co uniemo\u017cliwi\u0142a mu konserwatywna wi\u0119kszo\u015b\u0107 parlamentarna. w 1924 roku dosz\u0142o do przewrotu wojskowego pod dow\u00f3dztwem genera\u0142a luisa altamirano. pucz zapocz\u0105tkowa\u0142 okres niestabilno\u015bci politycznej, kt\u00f3ry trwa\u0142 do 1932 roku, w trakcie kt\u00f3rego autorytarn\u0105 w\u0142adz\u0119 sprawowa\u0142 szereg prezydent\u00f3w. najskuteczniejszym z nich okaza\u0142 si\u0119 carlos ib\u00e1\u00f1ez del campo, kt\u00f3ry utrzyma\u0142 w\u0142adz\u0119 przez sze\u015b\u0107 lat. mimo autorytarnego charakteru rz\u0105d\u00f3w chile uda\u0142o si\u0119 unikn\u0105\u0107 represyjnych metod i korupcji spotykanej w innych krajach ameryki \u0142aci\u0144skiej. wraz z pora\u017ck\u0105 reform libera\u0142\u00f3w oraz zamachem stanu licznie powstawa\u0107 zacz\u0119\u0142y bardzo popularne ruchy marksistowskie. w 1932 roku na kr\u00f3tko powo\u0142ana zosta\u0142a socjalistyczna republika chile z marmaduke grove vallejo na czele, lecz lewicowy rz\u0105d wojskowych nie przetrwa\u0142 nawet roku i upad\u0142 na skutek intrygi politycznej. po upadku lewicowego rz\u0105du wojskowego rozpocz\u0119\u0142a si\u0119 era rz\u0105d\u00f3w demokratycznych. w\u0142adz\u0119 pocz\u0105tkowo przej\u0119li libera\u0142owie, a w 1938 rz\u0105d utworzy\u0142a koalicja socjaldemokrat\u00f3w, radyka\u0142\u00f3w (chilijskich libera\u0142\u00f3w) i komunist\u00f3w \u2013 front ludowy, reprezentuj\u0105ca g\u0142\u00f3wnie interesy klasy \u015bredniej. w 1939 roku dosz\u0142o do nieudanego puczu zorganizowanego przez nieliczny faszystowski narodowosocjalistyczny ruch chile. w czasie ii wojny \u015bwiatowej chile zachowa\u0142o status neutralny, a w 1943 roku zerwa\u0142o stosunki dyplomatyczne z pa\u0144stwami osi. nast\u0119pnie w 1945 przyst\u0105pi\u0142o do onz. rz\u0105dy frontu ludowego przetrwa\u0142y do 1952 roku. na prze\u0142omie lat 50. i 60. silnie uwidoczni\u0142y si\u0119 tendencje do przeprowadzenia reform spo\u0142ecznych i gospodarczych, co umo\u017cliwi\u0142o w 1964 r. przej\u0119cie w\u0142adzy chrze\u015bcija\u0144skim demokratom, g\u0142osz\u0105cym has\u0142a \u201erewolucji w wolno\u015bci\u201d. reformy jednak zosta\u0142y uznane przez lewic\u0119 za niewystarczaj\u0105ce, przez co spotka\u0142y si\u0119 z siln\u0105 opozycj\u0105. w 1970 roku w\u0142adz\u0119 przej\u0119\u0142a koalicja partii lewicowych jedno\u015b\u0107 ludowa.\nw 1970 w wyborach prezydenckich, pomimo wsparcia finansowego kandydat\u00f3w prawicy ze strony krajowych i zagranicznych koncern\u00f3w, zwyci\u0119\u017cy\u0142 kandydat centrolewicowej koalicji jedno\u015b\u0107 ludowa, salvador allende gossens, kt\u00f3ry przyst\u0105pi\u0142 do realizacji programu chilijskiej drogi do socjalizmu. przeprowadzi\u0142 on szereg radykalnych reform, m.in. wyw\u0142aszczaj\u0105c ameryka\u0144skich w\u0142a\u015bcicieli kopal\u0144 miedzi. uformowano rz\u0105d sk\u0142adaj\u0105cy si\u0119 z socjaldemokrat\u00f3w, od\u0142amu chadecji, libera\u0142\u00f3w i komunist\u00f3w, a wi\u0119c partii tworzonych w pewnej mierze przez klas\u0119 \u015bredni\u0105. po pierwszym roku rz\u0105d\u00f3w centrolewicy osi\u0105gni\u0119to wzrost gospodarczy, ograniczono inflacj\u0119 i bezrobocie, wzros\u0142a redystrybucja dochod\u00f3w i konsumpcji. znacznie zwi\u0119kszy\u0142y si\u0119 wynagrodzenia, zmniejszono podatki i wprowadzono bezp\u0142atn\u0105 dystrybucj\u0119 niekt\u00f3rych produkt\u00f3w pierwszej potrzeby. po raz pierwszy do pa\u0144stwowego systemu ubezpiecze\u0144 pracy w\u0142\u0105czono takie grupy jak inwalidzi czy osoby starsze. najbiedniejsi skorzystali z wdra\u017canego przez rz\u0105d programu rozprowadzenia darmowej \u017cywno\u015bci w\u015br\u00f3d potrzebuj\u0105cych. zamro\u017cono czynsze i ceny, znacjonalizowano przemys\u0142 miedziowy (b\u0119d\u0105cy w\u0142asno\u015bci\u0105 usa), obni\u017cono wiek wyborczy do lat 18 i uruchomiono program reformy rolnej. w ramach pomocy dla przedsi\u0119biorstw, w celu wspierania ma\u0142ych przedsi\u0119biorc\u00f3w zwolniono z podatk\u00f3w kapita\u0142owych najmniejsze przedsi\u0119biorstwa. rz\u0105d g\u0142osi\u0142 amnesti\u0119 dla wi\u0119\u017ani\u00f3w politycznych, a tak\u017ce wprowadzi\u0142 wi\u0119ksze prawa dla spo\u0142eczno\u015bci india\u0144skich. jeszcze przed doj\u015bciem centrolewicy do w\u0142adzy powsta\u0142y terrorystyczne organizacje skrajnej prawicy. 22 pa\u017adziernika 1970 cz\u0142onkowie takiej grupy dokonali zamachu na dow\u00f3dc\u0119 armii, rene schneidera. zamach mia\u0142 nie dopu\u015bci\u0107 do w\u0142adzy kandydata centrolewicy. interwencja usa, kt\u00f3re finansowa\u0142o akcje opozycji, tj. strajki i konflikt wewn\u0119trzny, a tak\u017ce inne czynniki doprowadzi\u0142y do wewn\u0119trznego chaosu i pogorszenia si\u0119 sytuacji gospodarczej chile.\n\nw 1973 jednostki wojskowe z gen. augusto pinochetem na czele, w wyniku zamachu stanu ustanowi\u0142y rz\u0105dy junty wojskowej, wprowadzaj\u0105c radykaln\u0105 polityk\u0119 ekonomiczn\u0105 (zasady wolnego rynku) i zwalczaj\u0105c wewn\u0119trzn\u0105 opozycj\u0119 (ofiarami terroru pad\u0142y tysi\u0105ce os\u00f3b). kryzysy i narastaj\u0105cy chaos sprowokowa\u0142y w kraju wybuch walk partyzanckich. narastaj\u0105cy w latach 80. sprzeciw wobec rz\u0105d\u00f3w junty zmusi\u0142 pinocheta do zorganizowania w 1988 narodowego referendum, kt\u00f3re odrzuci\u0142o jego kandydatur\u0119 na kolejn\u0105 kadencj\u0119 prezydenck\u0105. w wyborach prezydenckich w 1989 r. zwyci\u0119\u017cy\u0142 polityk chadecki patricio aylwin (az\u00f3car), kt\u00f3ry przywr\u00f3ci\u0142 rz\u0105dy cywilne. pinochet zachowa\u0142 (do 1997) stanowisko g\u0142\u00f3wnodowodz\u0105cego si\u0142 zbrojnych, z prawem wyznaczenia nast\u0119pcy. kolejne wybory, w 1993 roku, wygra\u0142 ponownie kandydat chadecki \u2013 e. frei ruitz-tagle. 17 pa\u017adziernika 1998 r. pinochet zosta\u0142 zatrzymany w wielkiej brytanii na wniosek w\u0142adz hiszpa\u0144skich, kt\u00f3re wyst\u0105pi\u0142y o jego ekstradycj\u0119.\n\n27 lutego 2010 chile nawiedzi\u0142o silne trz\u0119sienie ziemi o magnitudzie 8,8 stopnia w skali richtera.\n\n\n== demografia ==\nchile jest sz\u00f3stym co do liczebno\u015bci pa\u0144stwem ameryki po\u0142udniowej (16,9 mln mieszka\u0144c\u00f3w). g\u0119sto\u015b\u0107 zaludnienia wynosi 21,7 os\u00f3b na km\u00b2. wsp\u00f3\u0142czynnik przyrostu naturalnego kszta\u0142tuje si\u0119 w okolicach 1,2%.\n\n\n=== grupy etniczno-rasowe ===\nw 2009 r. chile mia\u0142o oko\u0142o 16 970 000 mieszka\u0144c\u00f3w. 52,7% chilijczyk\u00f3w stanowili biali, 39,3% metysi \u2013 a wi\u0119c potomkowie indian i bia\u0142ych \u2013 a 8% indianie. wi\u0119kszo\u015b\u0107 ludno\u015bci india\u0144skiej stanowili araukanie. na du\u017cy udzia\u0142 bia\u0142ych w populacji mia\u0142y wp\u0142yw kolejne fale imigrant\u00f3w, do kraju przybywali m.in. hiszpanie, w\u0142osi, irlandczycy, francuzi, grecy, niemcy, anglicy, szkoci, chorwaci, \u017cydzi. pewien procent chilijczyk\u00f3w to biali pochodzenia pozaeuropejskiego, oko\u0142o 500 tysi\u0119cy chilijczyk\u00f3w stanowi\u0105 osoby pochodzenia palesty\u0144skiego. badania genetyczne wskazuj\u0105 ponadto, \u017ce szacunkowo 6,3% chilijczyk\u00f3w mia\u0142o w\u015br\u00f3d przodk\u00f3w ludzi rasy czarnej.\nodmiennym etnicznie i rasowo regionem jest wyspa wielkanocna, gdzie polinezyjczycy stanowi\u0105 70% mieszka\u0144c\u00f3w.\n\n\n=== j\u0119zyki ===\ndominuje j\u0119zyk hiszpa\u0144ski, niemniej nie jest on j\u0119zykiem ojczystym dla 2 mln mieszka\u0144c\u00f3w kraju. w chile ludno\u015b\u0107 lokalnie pos\u0142uguje si\u0119 j\u0119zykiem mapudungun, j\u0119zykiem keczua, j\u0119zykiem rapanui oraz kilkoma innymi. cz\u0119\u015b\u0107 chilijczyk\u00f3w pochodzenia niemieckiego pos\u0142uguje si\u0119 na co dzie\u0144 j\u0119zykiem niemieckim.\n\n\n=== religia ===\nw 1999 roku uchwalono ustaw\u0119 o swobodzie kultu, kt\u00f3ra pozwoli\u0142a r\u00f3\u017cnym grupom religijnym (w tym ko\u015bcio\u0142om ewangelikalnym) uzyska\u0107 osobowo\u015b\u0107 prawn\u0105 na mocy prawa publicznego.\nwed\u0142ug szacunk\u00f3w krajowego biura ds. wyzna\u0144 (onar) z 2018 r. 60% populacji identyfikuje si\u0119 jako katolicy, a oko\u0142o 18% jako ewangelikalni. wed\u0142ug badania przeprowadzonego przez pew research center w 2014 roku, odsetek niewierz\u0105cych wynosi 16%, co czyni chile drugim po urugwaju najbardziej \u015bwieckim pa\u0144stwem ameryki \u0142aci\u0144skiej. rosn\u0105cy brak zainteresowania religi\u0105 t\u0142umaczony jest urbanizacj\u0105 (z 42,6% w 1950 r. do 89% w 2010 r.) i wynikaj\u0105cym z niej wzrostem gospodarczym.\nwi\u0119kszo\u015b\u0107 ewangelikalnych i protestant\u00f3w w chile to zielono\u015bwi\u0105tkowcy. istnieje tak\u017ce ponad 100 tys. cz\u0142onk\u00f3w ko\u015bcio\u0142a adwentyst\u00f3w dnia si\u00f3dmego, oraz wiele mniejszych ugrupowa\u0144 protestanckich. \nko\u015bci\u00f3\u0142 jezusa chrystusa \u015bwi\u0119tych w dniach ostatnich (mormoni) twierdzi, \u017ce posiada ponad 600 tys. wyznawc\u00f3w (3,2% populacji), co jest najwy\u017cszym odsetkiem w krajach ameryki po\u0142udniowej.\n\n\n== edukacja ==\nchile cechuj\u0105 wysoki poziom edukacji i jeden z najni\u017cszych na kontynencie wska\u017anik analfabetyzmu (4% ludno\u015bci powy\u017cej 15 roku \u017cycia). nauka w szko\u0142ach podstawowych trwa 8 lat, jest obowi\u0105zkowa i bezp\u0142atna.\n\n\n== polityka ==\n\n\n=== ustr\u00f3j polityczny ===\nchile jest republik\u0105. konstytucj\u0119 uchwalono ostatecznie 11 marca 1981 (ze zmianami w 1989, 1991, 1997, 1999, 2000, 2003 i 2005) a pierwsza jej wersja zosta\u0142a opracowana 11 wrze\u015bnia 1980 roku. g\u0142ow\u0105 pa\u0144stwa jest prezydent, wybierany w wyborach powszechnych na 4-letni\u0105 kadencj\u0119 (bez prawa do natychmiastowej reelekcji). obecnie prezydentem jest gabriel boric. prezydent mianuje cz\u0142onk\u00f3w rz\u0105du, kt\u00f3rego jest szefem, ma prawo wprowadzi\u0107 stan wyj\u0105tkowy na 20 dni, mianuje kilku senator\u00f3w, jest przewodnicz\u0105cym krajowej rady bezpiecze\u0144stwa, ma inicjatyw\u0119 ustawodawcz\u0105. poprawka z 1989 do konstytucji pozbawi\u0142a prezydenta prawa rozwi\u0105zania parlamentu. rozszerzy\u0142a tak\u017ce sk\u0142ad krajowej rady bezpiecze\u0144stwa o 1 cz\u0142onka \u2013 kontrolera generalnego. w\u0142adz\u0119 ustawodawcz\u0105 sprawuj\u0105 2-izbowy kongres narodowy: izba deputowanych (c\u00e1mara de diputados), wybierana w wyborach powszechnych na 4 lata, oraz senat, o kadencji 8-letniej (co 4 lata po\u0142owa sk\u0142adu ulega odnowieniu), w wi\u0119kszo\u015bci wybierany w wyborach powszechnych i bezpo\u015brednich, cz\u0119\u015bciowo mianowany przez prezydenta, s\u0105d najwy\u017cszy i krajow\u0105 rad\u0119 bezpiecze\u0144stwa (senatorami s\u0105 do\u017cywotnio wszyscy byli prezydenci). w\u0142adz\u0119 wykonawcz\u0105 sprawuj\u0105 prezydent i odpowiedzialny przed nim rz\u0105d.\n\n\n=== partie polityczne ===\nniezale\u017cna unia demokratyczna (uni\u00f3n dem\u00f3crata independiente, udi) \u2013 prawicowa\nchrze\u015bcija\u0144sko-demokratyczna partia chile (partido dem\u00f3crata cristiano) \u2013 centrowa\nodnowa narodowa (renovaci\u00f3n nacional) \u2013 centro-prawicowa\npartia dla demokracji (partido por la democracia, ppd) \u2013 centro-lewicowa\nsocjalistyczna partia chile (partido socialista de chile, psch) \u2013 lewicowa\nsocjaldemokratyczna partia radykalna (partido radical socialdem\u00f3crata) \u2013 centro-lewicowa\nkomunistyczna partia chile (partido comunista de chile) \u2013 skrajnie lewicowa\nregionalna partia niezale\u017cnych (partido regionalista de los independientes) \u2013 centrowa\npartia post\u0119pu (chile) (partido progresista) \u2013 centro-lewicowa\npartia humanistyczna (chile) (partido humanista) \u2013 lewicowa\n\n\n=== podzia\u0142 terytorialny ===\n15 region\u00f3w:\n\nantofagasta\naraukania\narica y parinacota\nais\u00e9n\natacama\nbiob\u00edo\ncoquimbo\nlibertador\nlos lagos\nlos r\u00edos\nmagallanes\nmaule\nmetropolitana (santiago)\ntarapac\u00e1\nvalpara\u00edsochile ro\u015bci sobie prawa do fragmentu antarktydy (patrz mapka).\n\n\n=== si\u0142y zbrojne ===\nchile dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 (armada de chile) oraz si\u0142ami powietrznymi. uzbrojenie si\u0142 l\u0105dowych chile sk\u0142ada\u0142o si\u0119 w 2014 roku z: 305 czo\u0142g\u00f3w, 2346 opancerzonych pojazd\u00f3w bojowych, 48 dzia\u0142 samobie\u017cnych oraz 16 wieloprowadnicowych wyrzutni rakietowych. marynarka wojenna chile dysponowa\u0142a w 2014 roku: 14 okr\u0119tami obrony przybrze\u017ca, 8 fregatami oraz 4 okr\u0119tami podwodnymi. chilijskie si\u0142y powietrzne z kolei posiada\u0142y w 2014 roku uzbrojenie w postaci m.in. 43 my\u015bliwc\u00f3w, 105 samolot\u00f3w transportowych, 63 samolot\u00f3w szkolno-bojowych oraz 86 \u015bmig\u0142owc\u00f3w.\nwojska chilijskie w 2014 roku liczy\u0142y 60,6 tys. \u017co\u0142nierzy zawodowych oraz 82 tys. rezerwist\u00f3w. wed\u0142ug rankingu global firepower (2014) chilijskie si\u0142y zbrojne s\u0105 58. si\u0142\u0105 militarn\u0105 na \u015bwiecie, z rocznym bud\u017cetem na cele obronne w wysoko\u015bci 5,5 mld dolar\u00f3w (usd).\n\n\n== gospodarka ==\nchile jest jednym z najlepiej rozwini\u0119tych gospodarczo pa\u0144stw ameryki po\u0142udniowej, o produkcie krajowym brutto 14 900 dolar\u00f3w na mieszka\u0144ca (2008) i o wysokim \u015bredniorocznym tempie wzrostu produktu krajowego brutto \u2013 7% w 1985\u20131989 (10,0% w 1989). jest jednocze\u015bnie jednym z najmniej zad\u0142u\u017conych pa\u0144stw ameryki po\u0142udniowej i 141. pod tym wzgl\u0119dem na \u015bwiecie. w 2004 roku zad\u0142u\u017cenie zagraniczne wynosi\u0142o 44,6 mld $.\n\n\n=== przemys\u0142 ===\npodstaw\u0105 gospodarki s\u0105 przemys\u0142 (z du\u017cym udzia\u0142em g\u00f3rnictwa) oraz rolnictwo. wydobywa si\u0119 rudy miedzi (1. miejsce na \u015bwiecie, 30% \u015bwiatowego wydobycia m.in. w chuquicamata, potrerillos, el teniente), cynku, molibdenu, \u017celaza, nitratyn (saletra chilijska 1. miejsce, g\u0142\u00f3wnie w p\u00f3\u0142nocnym chile), boraks, z\u0142oto, srebro, rop\u0119 naftow\u0105 i gaz ziemny (po\u0142udniowe chile i ziemia ognista), w\u0119giel kamienny, w\u0119giel brunatny.\n13 pa\u017adziernika 2010 rozpocz\u0119\u0142a si\u0119 bezprecedensowa akcja ratunkowa w kopalni miedzi i z\u0142ota w copiapo, maj\u0105ca na celu wydobycie 33 g\u00f3rnik\u00f3w, po 69 dniach sp\u0119dzonych ponad 600 metr\u00f3w pod ziemi\u0105.produkcja energii elektrycznej: 60,6 mld kwh (2007). g\u0142\u00f3wne ga\u0142\u0119zie przemys\u0142u przetw\u00f3rczego: spo\u017cywczy (mi\u0119sny, cukrowniczy, m\u0142ynarski, winiarski), w\u0142\u00f3kienniczy (zw\u0142aszcza bawe\u0142niany, g\u0142\u00f3wnie w tom\u00e9, concepci\u00f3n, valpara\u00edso), chemiczny, hutnictwo miedzi (chuquicamata, potrerillos) i \u017celaza oraz rafinerie ropy naftowej, przemys\u0142 maszynowy, cementowy, papierniczy, sk\u00f3rzany.\ng\u0142\u00f3wne \u017ar\u00f3d\u0142a zanieczyszcze\u0144 przemys\u0142owych zwi\u0105zane s\u0105 z wytapianiem miedzi w chuquicamata (22\u00b032\u2032s, 68\u00b092\u2032w), potrerillos (26\u00b043\u2032s, 69\u00b047\u2032w), noranda (23\u00b098\u2032s, 70\u00b007\u2032w) i w paipote (27\u00b042\u2032s, 70\u00b025\u2032w).\n\n\n== transport ==\ng\u0142\u00f3wne porty lotnicze mieszcz\u0105 si\u0119 w santiago (port lotniczy santiago de chile) oraz arica (aeropuerto internacional chacalluta), natomiast g\u0142\u00f3wne porty morskie w valpara\u00edso, talcahuano, san antonio i antofagasta. w roku 2001 prze\u0142adunek port\u00f3w wyni\u00f3s\u0142 52 mln ton. w chile jest 16 080 km dr\u00f3g utwardzonych, 407 km autostrad (2001). d\u0142ugo\u015b\u0107 linii kolejowych wynosi 6585 km (2003). w chile jest 1003 km ropoci\u0105g\u00f3w i 2625 km gazoci\u0105g\u00f3w (2004).\n\n\n== literatura ==\nchilijczycy maj\u0105 dwoje laureat\u00f3w literackiej nagrody nobla \u2013 gabriel\u0119 mistral\u0119 i pablo nerud\u0119. znanymi pisarzami s\u0105 tak\u017ce gonzalo rojas, concha zardoya, isabel allende, luis sep\u00falveda, jos\u00e9 donoso i roberto bola\u00f1o.\n\n\n== zobacz te\u017c ==\ntablice rejestracyjne w chile\n\n\n== uwagi ==\n\n\n== przypisy ==\n\n\n== bibliografia ==\nrajmundr. mydel rajmundr., jerzyj. groch jerzyj. (red.), przegl\u0105dowy atlas \u015bwiata, ameryka po\u0142udniowa, popularna encyklopedia powszechna, krak\u00f3w: fogra, 1999, isbn 83-85719-31-8 .brak strony (ksi\u0105\u017cka) \u2013 komplet, isbn 83-85719-39-3 \u2013 ameryka po\u0142udniowa.\njolantaj. klimowicz jolantaj., moje chile, warszawa: ksi\u0105\u017cka i wiedza, 1973 .brak strony (ksi\u0105\u017cka)"