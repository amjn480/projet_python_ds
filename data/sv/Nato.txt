"nordatlantiska f\u00f6rdragsorganisationen (f\u00f6rkortat nato efter det engelska namnet north atlantic treaty organization), \u00e4ven k\u00e4nd som atlantpakten eller atlantpaktsorganisationen, \u00e4r en mellanstatlig milit\u00e4r allians mellan 31 stater i europa och nordamerika. natos syfte \u00e4r att arbeta f\u00f6r och s\u00e4kerst\u00e4lla fred och s\u00e4kerhet i medlemsstaterna.samarbetet regleras genom nordatlantiska f\u00f6rdraget som undertecknades den 4 april 1949 och tr\u00e4dde i kraft den 24 augusti 1949. den viktigaste best\u00e5ndsdelen i samarbetet \u00e4r den kollektiva f\u00f6rsvarsklausulen i artikel 5 i f\u00f6rdraget, som f\u00f6reskriver att ett v\u00e4pnat angrepp p\u00e5 n\u00e5gon av medlemsstaterna i europa eller nordamerika ska betraktas som ett angrepp mot dem alla och att en attackerad medlemsstat f\u00f6ljaktligen ska bist\u00e5s av \u00f6vriga medlemmar.ursprungligen var nato fr\u00e4mst en politisk sammanslutning, men i och med koreakriget, som inleddes i juni 1950, byggdes en milit\u00e4r struktur upp. natos f\u00f6rste generalsekreterare lord ismay yttrade att organisationens m\u00e5l var att \u201dh\u00e5lla sovjetunionen ute, amerikanerna inne och tyskarna nere\u201d. under kalla kriget r\u00e5dde periodvis tvivel ang\u00e5ende styrkan i f\u00f6rh\u00e5llandet mellan de europeiska staterna och usa, tillsammans med tvivel ang\u00e5ende trov\u00e4rdigheten r\u00f6rande natos f\u00f6rsvar gentemot en eventuell sovjetisk invasion. dessa tvivel  ledde bland annat till att frankrike utvecklade egna k\u00e4rnvapen. efter berlinmurens fall 1989 uppstod v\u00e4nligare relationer mellan nato och tidigare potentiella fiender i \u00f6st, inklusive en tillf\u00e4llig f\u00f6rb\u00e4ttring av relationen med ryssland. i mars 1999 respektive mars 2004 v\u00e4lkomnades totalt tio nya medlemmar, varav tre hade varit en del av sovjetunionen och ytterligare sex hade varit en del av warszawapakten.\n\n\n== bakgrund ==\ni efterf\u00f6rloppet av andra v\u00e4rldskriget f\u00f6rs\u00e4mrades v\u00e4steuropas och usa:s relation med sovjetunionen. \u00e5r 1946 anv\u00e4nde winston churchill begreppet j\u00e4rnrid\u00e5n f\u00f6r att beskriva denna utveckling och \u00e5ret efter lanserade usa trumandoktrinen och marshallplanen. usa:s nya utrikespolitik signalerade ett \u00f6kat engagemang i europa och ett f\u00f6rs\u00f6k att begr\u00e4nsa kommunismens spridning och sovjetunionens inflytande i regionen. pragkuppen i februari 1948 ledde till att tjeckoslovakien blev en sovjetisk marionettstat, varefter det milit\u00e4ra samarbetet mellan sovjetunionen och v\u00e4stmakterna, som i viss m\u00e5n fortsatt fungera efter andra v\u00e4rldskriget l\u00f6stes upp. dunkirkf\u00f6rdraget fr\u00e5n 1947 f\u00f6ljdes av brysselpakten, som etablerades 17 mars 1948 genom undertecknandet av brysself\u00f6rdraget. pakten innebar att gemensamma f\u00f6rsvarsgarantier uppr\u00e4ttades mellan de fem l\u00e4nderna storbritannien, frankrike, nederl\u00e4nderna, luxemburg och belgien.\n\n\n=== f\u00f6rhandlingar och bildande ===\ni juni 1948 eskalerade det kalla kriget i och med sovjetunionens blockad av berlin, varvid v\u00e4stmakterna svarade med att etablera en luftbro f\u00f6r att flyga in f\u00f6rn\u00f6denheter. fr\u00e5n amerikansk sida fanns det b\u00e5de hos milit\u00e4ren och inom politiken fortfarande ett visst st\u00f6d f\u00f6r fortsatt isolationism och anstr\u00e4ngningarna f\u00f6r en transatlantisk f\u00f6rsvarsallians tilltog f\u00f6rst efter valet i november 1948. bland brysselpaktens medlemmar fanns ett initialt motst\u00e5nd mot att inkludera fler medlemmar och sp\u00e4da ut de amerikanska resurserna. kontroll \u00f6ver atlanten var dock av stor strategisk betydelse f\u00f6r usa och alliansen, varf\u00f6r f\u00f6rhandlingarna resulterade i ytterligare fyra europeiska medlemsstater. f\u00f6rsvarsalliansen nato bildades i samband med att nordatlantiska f\u00f6rdraget undertecknades den 4 april 1949 och tr\u00e4dde i kraft den 24 augusti 1949. alliansen bestod av de 12 l\u00e4nder som undertecknat och ratificerat f\u00f6rdraget: usa, belgien, danmark, frankrike, island, italien, kanada, luxemburg, nederl\u00e4nderna, norge, portugal och storbritannien.\n\n\n=== nordatlantiska f\u00f6rdraget ===\ngrunderna f\u00f6r milit\u00e4ralliansen dikteras av nordatlantiska f\u00f6rdragets inledning och 14 artiklar. inledningen g\u00f6r klart att alliansen ska verka i enlighet med fn-stadgan och demokratiska v\u00e4rderingar samt verka f\u00f6r fred och s\u00e4kerhet. k\u00e4rnan i f\u00f6rdraget utg\u00f6rs av artikel fem som anger ramarna f\u00f6r den \u00f6msesidiga f\u00f6rsvarsgarantin. enligt artikel fem f\u00f6rbinder sig alla alliansens medlemmar att agera i h\u00e4ndelse av v\u00e4pnat angrepp mot n\u00e5gon av medlemmarna i europa eller nordamerika. f\u00f6rdraget beskriver ocks\u00e5 principerna f\u00f6r ratificering, intr\u00e4de, uttr\u00e4de, bildandet av nordatlantiska r\u00e5det samt st\u00f6d vid \u00f6vriga hot mot medlemsstaternas s\u00e4kerhet. de engelsk- och franskspr\u00e5kiga versionerna av f\u00f6rdraget likst\u00e4lls.\n\n\n== historia ==\n\n\n=== nato under kalla kriget ===\ni samband med undertecknandet bad brysselpaktens medlemmar om underst\u00f6d fr\u00e5n usa. ett st\u00f6dpaket med milit\u00e4rutrustning motsvarande en miljard dollar godk\u00e4ndes av usa:s kongress samma h\u00f6st. som en f\u00f6ruts\u00e4ttning f\u00f6r st\u00f6det antog natomedlemmarna i januari 1950 alliansens f\u00f6rsta strategiska koncept, ett dokument som fastslog ramarna f\u00f6r alliansens verksamhet och dess strategiska position gentemot sovjetunionen. utbrottet av koreakriget 1950 skapade oro f\u00f6r ett sovjetiskt angrepp i v\u00e4steuropa och f\u00f6r att usa:s milit\u00e4rresurser skulle bli l\u00e5sta i asien. ist\u00e4llet \u00f6kade usa sitt engagemang i europa och utf\u00e4rdade ytterligare ett st\u00f6dpaket om fyra miljarder dollar till de europeiska medlemmarnas f\u00f6rsvarsmakter. \u00e5r 1951 byggdes milit\u00e4rorganisationen nato upp. som dess f\u00f6rsta \u00f6verbef\u00e4lhavare (saceur) tillsattes dwight d. eisenhower och som f\u00f6rsta generalsekreterare valdes hastings ismay. redan 1952 ansl\u00f6t sig grekland och turkiet till alliansen.de av v\u00e4stmakterna ockuperade delarna av tyskland ans\u00e5gs otillr\u00e4ckligt skyddade, vilket ledde till v\u00e4sttysklands erk\u00e4nnande som suver\u00e4n stat och intr\u00e4de i nato 1955. n\u00e5gra dagar senare bildades, under sovjetisk ledning, den rivaliserande milit\u00e4ralliansen warzawapakten. \u00e5ret efter utbr\u00f6t suezkrisen, som fick konsekvenser f\u00f6r alliansen trots att den utspelade sig utanf\u00f6r nato-omr\u00e5det. usa valde att ta parti f\u00f6r storbritanniens och frankrikes motst\u00e5ndare i konflikten. med britterna f\u00f6rb\u00e4ttrades relationerna igen efter hand, men frankrike och usa gled allt l\u00e4ngre ifr\u00e5n varandra. fr\u00e5n fransk sida fanns redan tidigare ett missn\u00f6je f\u00f6r b\u00e5de usa:s utrikespolitik och att nato blivit s\u00e5 stort. frankrike var dessutom uteslutet fr\u00e5n den gemensamma k\u00e4rnvapenplaneringen och slutf\u00f6rde ist\u00e4llet sitt eget k\u00e4rnvapenprogram under b\u00f6rjan av 1960-talet. \u00e5r 1966 tog de gaulle frankrike ur det milit\u00e4ra samarbetet i nato-organisationen, men landet kvarstod som medlem av atlantpakten. f\u00f6rsvarsh\u00f6gkvarteret shape flyttades \u00e5ret efter fr\u00e5n frankrike till mons i belgien.parallellt med utvecklingen inom nato hade europeiska kol- och st\u00e5lgemenskapen bildats \u00e5r 1951 och europeiska ekonomiska gemenskapen (eeg) bildats 1958. brysselpakten utvidgades 1954 och bytte namn till v\u00e4steuropeiska unionen, men fick en sekund\u00e4r roll j\u00e4mf\u00f6rt med nato och eeg. sp\u00e4nningarna under kalla kriget tilltog under 1950-talet med sovjetunionens respons mot revolterna i \u00f6sttyskland 1953 samt polen och ungern 1956. \u00e5r 1957 antog nato ett nytt strategiskt koncept som byggde p\u00e5 \"massiv vederg\u00e4llning\" med k\u00e4rnvapen vid ett eventuellt angrepp. uppskjutningen av sputnik samma \u00e5r och sovjetunionens utveckling av interkontinentala k\u00e4rnvapenrobotar ledde till oro i natosamarbetet. b\u00e5de usa:s st\u00e4llning i den teknologiska kapprustningen och vilja att riskera k\u00e4rnvapenangrepp f\u00f6r att skydda europa ifr\u00e5gasattes. berlinkrisen 1961 f\u00f6ljde och kubakrisen 1962 hotade att utl\u00f6sa ett k\u00e4rnvapenkrig. d\u00e4refter skedde f\u00f6rs\u00f6k att f\u00e5 till en avsp\u00e4nning mellan stormakterna och 1967 antogs ett nytt strategiskt koncept som minskade betoningen p\u00e5 k\u00e4rnvapenanv\u00e4ndning. fr\u00e5n \u00e5r 1969 ans\u00e5gs k\u00e4rnvapen vara en absolut sista utv\u00e4g. i usa etablerades en kommandokedja d\u00e4r den amerikanska presidenten hade det slutliga ansvaret f\u00f6r att avfyra amerikanska k\u00e4rnvapen.som en konsekvens av usa:s inblandning i vietnamkriget minskade \u00e4ven antalet amerikanska trupper stationerade i europa.\nvid b\u00f6rjan av 1970-talet inleddes bilaterala samtal mellan usa och sovjetunionen om en begr\u00e4nsning av strategiska k\u00e4rnvapen som ledde till att salt i-avtalet undertecknades 1972. inom nato \u00f6kade mots\u00e4ttningarna n\u00e4r usa nekades tilltr\u00e4de till flera medlemsl\u00e4nders milit\u00e4rbaser i samband med jom kippurkriget 1973. sedan utbr\u00f6t cypernkrisen \u00e5ret d\u00e4rp\u00e5 med konsekvenser f\u00f6r de grekisk-turkiska relationerna, men \u00e4ven de amerikansk-turkiska relationerna krackelerade och all amerikansk trupp tvingades l\u00e4mna turkiet. under 1970-talet minskade usa:s f\u00f6rsvarsutgifter samtidigt som sovjetunionens \u00f6kade. i takt med att sovjetunionen placerade ut flera medeldistansrobotar i europa mot slutet av 1970-talet svarade usa med samma mynt och upprustningen var ett faktum.utvecklingen i spanien efter francos d\u00f6d m\u00f6jliggjorde landets intr\u00e4de i nato 1982. i b\u00f6rjan av 1980-talet p\u00e5b\u00f6rjades nya bilaterala samtal om k\u00e4rnvapennedrustning och n\u00e4r michail gorbatjov tilltr\u00e4de som ledare f\u00f6r sovjetunionen 1985 ledde det till f\u00f6rb\u00e4ttrade relationer med usa och nato. under 1980-talet blev tydligt att warzawapakten saknade ekonomiska f\u00f6ruts\u00e4ttningar f\u00f6r att forts\u00e4tta kapprustningen mot usa. \u00e5rtiondet pr\u00e4glades \u00e4ven av demonstrationer och strejker i \u00f6steuropa som ytterligare destabiliserade sovjetunionen. i och med berlinmurens fall 1989, samt warzawapaktens och sovjetunionens kollaps 1991 hade det kalla krig som b\u00f6rjat \u00e5ren f\u00f6re alliansens bildande till sist tagit slut. efter tysklands \u00e5terf\u00f6rening till\u00e4ts den enade nationen, efter en serie f\u00f6rhandlingar, kvarst\u00e5 som medlem.\n\n\n=== efter kalla kriget ===\ni och med sovjetunionens kollaps kvarstod usa ensamt som global stormakt samtidigt som ett antal stater i europa \u00e5terfick sin autonomi. den nya ordningen ledde till os\u00e4kerhet kring natos roll och huruvida organisationens existens fortfarande var ber\u00e4ttigad. i europa utvecklades parallella mellanstatliga organisationer under 1990-talet. europeiska unionen bildades och formaliserade sin gemensamma utrikes- och s\u00e4kerhetspolitik genom bland annat maastrichtf\u00f6rdraget. europeiska s\u00e4kerhetskonferensen fick st\u00f6rre vikt genom omvandlingen till organisationen osse. nato hade samtidigt inlett dialog med flera l\u00e4nder fr\u00e5n den tidigare warsawapakten, inklusive ryssland. samarbetet formaliserades fr\u00e5n 1991 i nordatlantiska samarbetsr\u00e5det som 1994 kompletterades av samarbetet partnerskap f\u00f6r fred (pff) f\u00f6r alliansfria l\u00e4nder i europa. samma \u00e5r grundades samarbetet medelhavsdialogen (md) med flera l\u00e4nder runt medelhavet.\nflera natomedlemmar ingrep milit\u00e4rt under usa:s ledning mot irak under kuwaitkriget. 1990-talet pr\u00e4glades ocks\u00e5 av konflikter p\u00e5 balkanhalv\u00f6n. efter srebrenicamassakern i juli 1995 inleddes en natostyrd offensiv som framtvingade daytonavtalet, varefter de natoledda fredsbevarande styrkorna ifor och sfor avl\u00f6ste varandra. dittills hade interventionerna skett under fn-mandat, men n\u00e4r nato m\u00f6ttes av veto i fn:s s\u00e4kerhetsr\u00e5d under kosovokriget valde organisationen \u00e4nd\u00e5 att agera milit\u00e4rt. nato ans\u00e5g att flygbombningarna av jugoslavien 1999 var motiverade f\u00f6r att f\u00f6rhindra etnisk rensning. den efterf\u00f6ljande natoledda fredsbevarande insatsen kfor kunde dock ske med fn:s goda minne.som komplement till pff omvandlades nordatlantiska samarbetsr\u00e5det 1997 till det euroatlantiska partnerskapsr\u00e5det. ett flertal central- och \u00f6steuropeiska stater som deltog i dessa samarbeten hade p\u00e5b\u00f6rjat ett reformarbete f\u00f6r att kvalificera sig f\u00f6r nato- och eu-medlemskap; polen, tjeckien och ungern blev i mars 1999 de f\u00f6rsta \u00f6steuropeiska natomedlemmarna. f\u00f6r att blidka ryssland som f\u00f6rh\u00f6ll sig kritiskt till utvidgningen f\u00f6rs\u00e4krades att inga trupper eller k\u00e4rnvapen skulle placeras ut i de nya medlemsl\u00e4nderna.\n\n\n==== efter 11 september 2001 ====\ndagen efter terrorattentatet den 11 september 2001 n\u00e5dde nordatlantiska r\u00e5det den enighet som kr\u00e4vs f\u00f6r att aktivera nordatlantiska f\u00f6rdragets artikel 5. nato fick spela en omedelbar roll genom att patrullera usa:s kuster med sina awacs-plan och genom antiterror-operationen active endeavour i medelhavet. det  efterf\u00f6ljande afghanistankriget inleddes av usa och storbritannien med fn-st\u00f6d i oktober 2001. f\u00f6rst tv\u00e5 \u00e5r senare blev nato-organisationen formellt inblandad som ledare f\u00f6r isaf-styrkorna i landet. f\u00f6r en insats i irak saknades fn-st\u00f6d och n\u00e4r usa och storbritannien 2003 inledde irakkriget valde de \u00e4ven att agera utan natos inblandning. kriget ledde \u00e4nd\u00e5 till sp\u00e4nningar inom nato d\u00e4r tunga medlemsl\u00e4nder som frankrike och tyskland var kritiska till b\u00e5de sj\u00e4lva kriget och p\u00e5st\u00e5endena om iraks massf\u00f6rst\u00f6relsevapen.under 2002 grundades nato-rysslandsr\u00e5det f\u00f6r att m\u00f6jligg\u00f6ra \u00f6kad dialog med ryssland. parallellt med krigf\u00f6ringen i mellan\u00f6stern grundades 2004 istanbulinitiativet (ici) f\u00f6r att f\u00f6rdjupa natos samarbeten med flera l\u00e4nder i omr\u00e5det. samma \u00e5r gick bulgarien, estland, lettland, litauen, rum\u00e4nien, slovakien och slovenien med i nato. totalt hade nu nato utvidgats med tio medlemmar under loppet av fem \u00e5r, varav flera tidigare medlemmar av warzawapakten. ryssland reagerade tydligt negativt p\u00e5 denna andra runda av utvidgningar. vid natotoppm\u00f6tet i bukarest 2008 utlovades medlemskap till georgien och ukraina. i augusti samma \u00e5r ockuperades de georgiska omr\u00e5dena abchazien och sydossetien av ryssland som d\u00e4refter erk\u00e4nde utbrytarrepublikernas sj\u00e4lvst\u00e4ndighet. n\u00e4r ryssland sedan ockuperade krim under krimkrisen 2014 avbr\u00f6ts samarbetet i nato-rysslandsr\u00e5det. nato kr\u00e4vde att ryssland skulle dra tillbaka sina trupper och svarade med att placera ut stridsgrupper och \u00f6ka antalet flygpatruller i polen och baltstaterna. under 2016 \u00e5terupptogs samtalen i nato-rysslandsr\u00e5det. efter rysslands attack p\u00e5 ukraina 2022 har \u00e4nnu fler trupper och materiel placerats ut i europa.\n\n\n== interventioner ==\nfram tills kalla kriget avslutades f\u00f6rh\u00f6ll sig nato relativt l\u00e5gm\u00e4lt men i ett f\u00f6rsvarsl\u00e4ge, \u00e4ven om vissa medlemsl\u00e4nder genomf\u00f6rde milit\u00e4ra operationer p\u00e5 egen hand, som n\u00e4r usa deltog i vietnamkriget eller n\u00e4r storbritannien deltog i falklandskriget. i b\u00f6rjan av 1990-talet genomf\u00f6rdes dock ett antal operationer av alliansen.genom att nato lett flertalet multinationella fn-sanktionerade styrkor har \"nato kommit att definiera den globala standarden f\u00f6r internationellt milit\u00e4rt samarbete. ett naturligt sk\u00e4l h\u00e4rtill \u00e4r att de l\u00e4nder som deltagit i nato-ledd krishantering \u2013 bara i afghanistan \u00f6ver 50 till antalet \u2013 har beh\u00f6vt anpassa sig till alliansens standard\".de genomf\u00f6rda interventionerna kan delas in i tre olika grupper: f\u00f6rsvar, humanit\u00e4r och krishantering.\n\n\n=== operationer i b\u00f6rjan av 1990-talet ===\noperation anchor guard i turkiet fr\u00e5n den 10 augusti 1990 till den 9 mars 1991.\noperation ace guard i turkiet fr\u00e5n den 3 januari 1991 till den 8 mars 1991.\noperation allied goodwill i & ii i det kollapsade sovjetunionen mellan den 4-9 februari och 27 februari \u2013 24 mars 1992.\noperation agile genie fr\u00e5n den 1 till den 19 maj 1992.\n\n\n=== kriget i bosnien och hercegovina ===\nunder 1990-talet kom nato som allians att delta aktivt i strider f\u00f6r f\u00f6rsta g\u00e5ngen.  \n\u00e5r 1993 till 1995 \u00e5tog sig nato operation deny flight.  uppdraget bestod av tre delar; uppr\u00e4tth\u00e5lla en flygf\u00f6rbudszon \u00f6ver bosnien, ge fn:s markstyrka unprofor luftunderst\u00f6d samt genomf\u00f6ra flyganfall mot styrkor som hotade de av fn proklamerade \u2019skyddade zonerna\u2019.den 28 februari 1994 sk\u00f6t natostyrkor ned fyra bosnienserbiska stridsflygplan i fn:s flygf\u00f6rbudszon. det var natos f\u00f6rsta stridsaktion.natomedlemmen nederl\u00e4nderna hade fn-uppdrag att skydda srebrenica och den 6 juli 1995 b\u00f6rjade den serbiska offensiven kring staden. nederl\u00e4nderna beg\u00e4rde flygunderst\u00f6d men blev nekade detta, d\u00e5 beg\u00e4rde nederl\u00e4nderna upprepade g\u00e5nger att natomedlemmarna skulle ge flygunderst\u00f6d, vilket \u00e4ven de nekade. resultatet blev det som kom att kallas srebrenicamassakern.\u00e5r 1995 genomf\u00f6rde nato uppemot 3 400 flygangrepp mot serbiska m\u00e5l, detta som ett direkt svar p\u00e5 markalemassakrerna d\u00e4r en marknad i sarajevo blev attackerad den 28 augusti 1995. detta ledde till en process som slutligen ledde till daytonavtalet.\n\n\n=== kriget i kosovo ===\nden 24 mars 1999 inledde nato en elva veckor l\u00e5ng bomboffensiv mot d\u00e5varande jugoslavien, efter att den jugoslaviska regeringen, med president slobodan milo\u0161evi\u0107 i spetsen, v\u00e4grat underteckna det s\u00e5 kallade rambouilletavtalet. m\u00e5len f\u00f6r angreppen l\u00e5g \u00e4ven l\u00e5ngt inne i serbien, och skadorna p\u00e5 infrastrukturen blev omfattande.offensiven blev b\u00e5de omdiskuterad och kritiserad d\u00e5 den inte var sanktionerad av fn. d\u00e5 ryssland hotat l\u00e4gga in sitt veto i fn:s s\u00e4kerhetsr\u00e5d mot en fn-ledd styrka i jugoslaviska federationen hade nato valt att agera p\u00e5 eget initiativ.fn:s resolution 1244 antogs den 10 juni 1999 och den 12 juni gick nato-trupper in i landet. \u00e5tta dagar senare, den 20 juni, avslutades kriget d\u00e5 samtliga serbiska trupper dragits tillbaka fr\u00e5n kosovo. nato var d\u00e4refter med om att bygga upp kfor, en natoledd fredsbevarande styrka med fn-mandat.\n\n\n=== kriget i afghanistan ===\n\u00e5r 1999 fastslog nato att terroristattacker utg\u00f6r ett hot mot natos s\u00e4kerhet och d\u00e4rmed kan bem\u00f6tas av nato-medlemmarna gemensamt (natos artikel 5 om kollektivt f\u00f6rsvar). s\u00e5ledes kom terrorattackerna i usa den 11 september 2001 att definieras som en v\u00e4pnad attack p\u00e5 landet. d\u00e4rf\u00f6r aktiverade nato f\u00f6r f\u00f6rsta g\u00e5ngen artikel 5 den 12 september 2001, mindre \u00e4n ett dygn efter attacken. natos st\u00f6d bestod inledningsvis av operation eagle assist, vilket var natos f\u00f6rsta insats mot terrorism. insatsen p\u00e5gick fr\u00e5n mitten av oktober 2001 till maj 2002 och bestod i huvudsak av att nato-medlemmar patrullerade det amerikanska luftrummet med radarflygplan.usa valde den 20 september 2001 att f\u00f6rklara krig mot terrorismen, och inledde med en attack mot den islamistiska talibanregimen i afghanistan som ans\u00e5gs beskydda al-qaida, en terrorgrupp som \u00e4ven tidigare beg\u00e5tt terrorbrott mot usa i och med attackerna mot de amerikanska ambassaderna i nairobi och dar es-salaam 1998. den 7 oktober 2001 inledde usa tillsammans med allierade operation enduring freedom genom bombattacker mot afghanistan.isaf-styrkorna etablerades 2001 parallellt med amerikanska operation enduring freedom och var ett fn-sanktionerat uppdrag f\u00f6r att stabilisera situationen och st\u00f6tta den afghanska \u00f6verg\u00e5ngsregimen efter att talibanstyret fallit. isaf innefattade styrkor fr\u00e5n l\u00e4nder i och utanf\u00f6r nato, d\u00e4ribland sverige. isaf-styrkorna leddes inledningsvis av storbritannien. d\u00e4refter tog turkiet \u00f6ver ansvaret innan tyskland tog \u00f6ver. i augusti 2003 lades ansvaret f\u00f6r att leda isaf-styrkorna \u00f6ver p\u00e5 nato. \u00e5r 2009 flyttades dock ansvaret igen, men d\u00e5 till en internationell stab, isaf joint command.parallellt med isaf:s p\u00e5g\u00e5ende insats hade nato uppr\u00e4ttat ett eget uppdrag, nato training mission-afghanistan, som skulle utbilda afghanistans s\u00e4kerhetsstyrkor.\ni samband med att isaf-styrkorna avslutade sin insats i afghanistan den 31 december 2014 p\u00e5b\u00f6rjade nato ett nytt uppdrag, resolute support mission som inleddes den 1 januari 2015. \u00e4ven detta uppdrag innefattade personal fr\u00e5n l\u00e4nder utanf\u00f6r nato, d\u00e4ribland sverige. i februari 2015 omfattade styrkan 13 000 personer som skulle bist\u00e5 de afghanska s\u00e4kerhetsstyrkorna med tr\u00e4ning och st\u00f6d. i och med undertecknandet av dohaavtalet 2020 trappades insatsen ner under 2021 och i augusti samma \u00e5r drogs de sista styrkorna tillbaka. d\u00e5 hade  talibanerna redan \u00e5tertagit kontrollen \u00f6ver afghanistan.\n\n\n=== kriget i irak ===\nn\u00e4r usa valde att g\u00e5 in i irak den 20 mars 2003 med st\u00f6d av bland annat storbritannien var nato inledningsvis inte delaktig. i december 2003 bad usa om natomedlemmarnas st\u00f6d. usa:s int\u00e5g i irak utl\u00f6ste en kris bland natomedlemmarna d\u00e5 b\u00e5de frankrike och tyskland var starkt kritiska till den amerikanska insatsen.natos inblandning i kriget i irak har i huvudsak best\u00e5tt av en relativt liten st\u00f6doperation mellan \u00e5ren 2004 och 2011. uppdraget var att utbilda, handleda och assistera de irakiska s\u00e4kerhetsstyrkorna. utbildningsuppdraget syftade till att hj\u00e4lpa irak att bygga upp effektiva och ansvarsfulla s\u00e4kerhetsstyrkor. samtliga nato-allierade bidrog p\u00e5 olika s\u00e4tt till insatsen.f\u00f6r att f\u00f6rst\u00e4rka uppdraget samarbetade nato ocks\u00e5 med iraks regering i syfte att utveckla natos l\u00e5ngsiktiga relation med landet. efter en beg\u00e4ran fr\u00e5n iraks regering ut\u00f6kade nato sitt st\u00f6d i juli 2015. detta genom att tillhandah\u00e5lla st\u00f6d f\u00f6r f\u00f6rsvarsuppbyggnad och relaterad s\u00e4kerhetskapacitet. d\u00e4refter genomf\u00f6rdes olika typer av utbildningsinsatser under de efterf\u00f6ljande \u00e5ren. i januari 2017 etablerades natos permanenta n\u00e4rvaro i irak.\n\n\n=== kriget i libyen ===\ni samband med att inb\u00f6rdeskriget i libyen br\u00f6t ut 2011, fick nato till\u00e5telse av fn:s s\u00e4kerhetsr\u00e5d att skydda den civila befolkningen mot regimens luftangrepp.\n\n\n== organisation ==\nnato \u00e4r ett multilateralt samarbete vars organisation styrs av en politisk och milit\u00e4r ledningsstruktur. dess milit\u00e4ra resurser best\u00e5r n\u00e4stan uteslutande av medlemsl\u00e4ndernas egna f\u00f6rsvarsmakter. endast ett mindre antal awacs-flygplan tillh\u00f6r sj\u00e4lva nato-organisationen. organisationen omfattar ungef\u00e4r 4 000 civila tj\u00e4nstem\u00e4n och drygt 8 000 stabsofficerare.\n\n\n=== organisationsstruktur ===\n\n\n==== politisk ledningsstruktur ====\n\nnordatlantiska r\u00e5det (north-atlantic council, nac) \u00e4r natos h\u00f6gsta beslutande organ. r\u00e5det fattar beslut i viktiga politiska fr\u00e5gor och \u00f6vergripande f\u00f6rsvarsplanering. besluten kr\u00e4ver enighet, vilket ger samtliga medlemmar vetor\u00e4tt. medlemsl\u00e4nderna representeras i det l\u00f6pande arbetet av sina nato-ambassad\u00f6rer. ett par g\u00e5nger per \u00e5r sammantr\u00e4der utrikes- och f\u00f6rsvarsministrar. vid s\u00e4rskilda tillf\u00e4llen sammantr\u00e4der medlemsl\u00e4ndernas regeringschefer.arbetet i nordatlantiska r\u00e5det leds av natos generalsekreterare som i sitt arbete underst\u00f6ds av en stab. ytterligare tv\u00e5 viktiga civila organ \u00e4r direkt kopplade till r\u00e5det. f\u00f6rsvarsplaneringskommitt\u00e9n (defence planning committe, dpc) har ett s\u00e4rskilt ansvar f\u00f6r den gemensamma f\u00f6rsvarsplaneringen. arbetet leds av natos generalsekreterare som sammantr\u00e4der med medlemmarnas nato-ambassad\u00f6rer eller undantagsvis deras f\u00f6rsvarsministrar. k\u00e4rnvapenplaneringsgruppen (nuclear planning group, npg) bildades 1967 f\u00f6r att ge medlemsl\u00e4nderna st\u00f6rre inflytande \u00f6ver k\u00e4rnvapenhanteringen och utplacering av k\u00e4rnvapen. nato har inga egna k\u00e4rnvapen utan majoriteten av alliansens stridsspetsar tillh\u00f6r usa, medan en mindre andel tillh\u00f6r frankrike och storbritannien. frankrike deltar dock inte i den gemensamma k\u00e4rnvapenplaneringen. ut\u00f6ver dessa organ finns ett st\u00f6rre n\u00e4tverk med civila kommitt\u00e9er som behandlar och utreder olika fr\u00e5gor innan de vidarebefordras upp\u00e5t i organisationen f\u00f6r beslut.\n\n\n==== milit\u00e4r ledningsstruktur ====\nmilit\u00e4rkommitt\u00e9n (military committee, mc) \u00e4r natos h\u00f6gsta milit\u00e4ra organ, men \u00e4r underordnad och har en r\u00e5dgivande funktion gentemot nordatlantiska r\u00e5det. medlemsl\u00e4nderna f\u00f6retr\u00e4ds l\u00f6pande av f\u00f6rordnade milit\u00e4rer och mer s\u00e4llan av sina \u00f6verbef\u00e4lhavare. regelbundna m\u00f6ten sker \u00e4ven mellan milit\u00e4rkommitt\u00e9n och medlemmarna i pff. kommitt\u00e9n och dess ordf\u00f6rande bitr\u00e4ds av internationella milit\u00e4ra staben (international military staff, ims) som best\u00e5r av personal fr\u00e5n samtliga medlemsstater. ut\u00f6ver det r\u00e5dgivande uppdraget ansvarar milit\u00e4rkommitt\u00e9n f\u00f6r natos tv\u00e5 strategiska kommandon: allied command operations (aco) och allied command transformation (act).det operativa bef\u00e4let \u00f6ver aco innehas av supreme allied commander europe (saceur), som av sed alltid \u00e4r en amerikansk general eller amiral som utanf\u00f6r nato f\u00f6r bef\u00e4l \u00f6ver united states european command. denne har i rollen som saceur sitt h\u00f6gkvarter f\u00f6r allied command operations (aco) f\u00f6rlagt till supreme headquarters allied powers europe (shape) som \u00e4r bel\u00e4get utanf\u00f6r mons i belgien.\n\n\n=== budget ===\n\n\n==== direkta kostnader ====\nnatos gemensamma budget anv\u00e4nds till att finansiera natos organisation, kommandon och milit\u00e4ra infrastruktur. kostnaden f\u00f6r detta motsvarade 2020 0,3 procent av medlemsstaternas f\u00f6rsvarsbudgetar, totalt 2,5 miljarder euro. varje medlemsland betalar en avgift till den gemensamma budgeten baserat p\u00e5 landets bnp.\n\n\n==== indirekta kostnader ====\nnatos milit\u00e4ra styrkor finansieras i praktiken genom medlemsstaternas f\u00f6rsvarsbudgetar. usa har l\u00e4nge haft de \u00f6verl\u00e4gset st\u00f6rsta f\u00f6rsvarsutgifterna inom nato. som mest har usa st\u00e5tt f\u00f6r 75 procent av natos samlade utgifter. under 2020 stod natos medlemsstater f\u00f6r 56 procent av de totala milit\u00e4ra utgifterna globalt. usa stod i sin tur enskilt f\u00f6r 72 procent av natos milit\u00e4rutgifter respektive 40 procent av de globala.sedan 2006 finns en \u00f6verenskommelse om att samtliga medlemsstater ska l\u00e4gga 2 procent av det egna landets bnp p\u00e5 sin egen f\u00f6rsvarsbudget.\n\n\n== medlemsstater ==\n\n\n=== medlemmar ===\ntotalt ing\u00e5r 31 medlemsstater i alliansen, varav 22 \u00e4r medlemmar i europeiska unionen. finland, som ansl\u00f6t sig till nato den 4 april 2023, \u00e4r den nyaste medlemsstaten.\nnatos medlemsstater innefattar f\u00f6ljande stater:\n\n\n=== stater i process f\u00f6r medlemskap ===\n bosnien och hercegovina (2010) med membership action plan (map) georgien (2008) azerbajdzjan har samarbetat med nato sedan 1992 och 2005 gick man med i natos individual partership action plan, ipap. kosovo har en uttalad \u00f6nskan om nato-medlemskap. men landet \u00e4r inte erk\u00e4nt av fn som en egen stat delvis p\u00e5 grund av att ryssland, som historiskt haft starka band med serbien, har lagt in sitt veto i fn:s s\u00e4kerhetsr\u00e5d. 100 av fn:s 193 medlemsl\u00e4nder har erk\u00e4nt kosovo som suver\u00e4nt. nato har sedan 1999 omkring 7 000 fredsbevarande soldater stationerade i camp bondsteel. ukraina str\u00e4var efter att g\u00e5 med i nato, och har haft samarbete med nato sedan 1991. sedan 30 september 2022 ans\u00f6ker ukraina om medlemskap i nato. sverige l\u00e4mnade in en ans\u00f6kan om nato-medlemskap den 18 maj 2022.\n\n\n=== medlemshistorik ===\n\u00e5r 1966 drog sig frankrike ur det gemensamma samarbetet som r\u00f6rde samordning och samtr\u00e4ning av milit\u00e4ra styrkor f\u00f6r att kunna bedriva en mer sj\u00e4lvst\u00e4ndig f\u00f6rsvars- och utrikespolitik. i praktiken innebar det att frankrikes plats i milit\u00e4rkommitt\u00e9n och p\u00e5 f\u00f6rsvarsministrarnas m\u00f6ten ersattes med chefen f\u00f6r de franska myndigheterna. frankrike valde dock att vara kvar i f\u00f6rsvarspakten. f\u00f6rst 1996 \u00e5tergick frankrike till ordinarie ordning.grekland och turkiet, som haft en p\u00e5g\u00e5ende konflikt sedan f\u00f6rsta v\u00e4rldskriget d\u00e5 osmanska riket uppl\u00f6stes, blev medlemmar 1952. i samband med att turkiet invaderade cypern 1974 tr\u00e4dde grekland ur i protest. sex \u00e5r senare, 1980, \u00e5terintr\u00e4dde dock grekland som medlem.fr\u00e5n slutet av 1990-talet och fram\u00e5t har flera nya medlemsstater fr\u00e5n det tidigare \u00f6stblocket tillkommit, trots att ryssland protesterat mot exempelvis polens, tjeckiens och ungerns medlemskap.\n\n\n=== finland och nato ===\nunder kalla kriget hade finland band till b\u00e5de sovjetunionen och till nato-l\u00e4nder, men utan att vara ansluten till n\u00e5gon militi\u00e4rallians, i enlighet med paasikivi-kekkonen-linjen. linjen implementerades fr\u00e4mst genom v\u00e4nskaps-, samarbets- och bist\u00e5ndsavtalet (vsb-avtalet) mellan finland och sovjetunionen 1948, som ersattes med ett annat avtal 1992, och hade till syfte att finland skulle fungera som en buffertzon mellan sovjetunionen och nato-l\u00e4nderna. sovjets starka inflytande p\u00e5 finlands utrikespolitik under perioden har gett upphov till begreppet finlandisering. historikern jukka tarkka menar att finland avvek fr\u00e5n paasikivi-kekkonen-linjen i samband med landets k\u00f6p av f-18 hornet 1992. enligt honom etablerade finland d\u00e4rigenom en direkt milit\u00e4r f\u00f6rbindelse med usa, oberoende av nato. journalisten unto h\u00e4m\u00e4l\u00e4inen menade att finland \u00f6vergav paasikivi-kekkonen-linjen permanent i samband med den ryska ockupationen av krim 2014. den efterf\u00f6ljande krisen tvingade finland att v\u00e4lja sida mellan \u00f6st och v\u00e4st, enligt h\u00e4m\u00e4l\u00e4inen.\u00f6stersj\u00f6n ben\u00e4mndes \"fredens hav\" i sovjetiska utspel fr\u00e5n 1957 och fram\u00e5t. syftet var att knyta samman \u00f6stersj\u00f6stater i icke-aggressionsf\u00f6rdrag som \u00e4ven utest\u00e4ngde n\u00e4rvaron av \u00f6rlogsfartyg fr\u00e5n utomst\u00e5ende stater. varken nato-l\u00e4nderna kring \u00f6stersj\u00f6n eller sverige och finland st\u00e4llde sig bakom tanken p\u00e5 att f\u00f6r\u00e4ndra \u00f6stersj\u00f6ns folkr\u00e4ttsliga st\u00e4llning. \u00e5r 1959 st\u00e4llde sig sovjetunionen bakom ett f\u00f6rslag om att g\u00f6ra norden till k\u00e4rnvapenfri zon.\n\u00e5r 1994 ansl\u00f6t sig finland till natoprogrammet pff, och har sedan dess bidragit med fredsbevarande trupper i kosovo och afghanistan, och deltagit i nato-\u00f6vningar som baltops. i valr\u00f6relsen inf\u00f6r presidentvalet i finland i januari 2006 var nato-medlemskap en central fr\u00e5ga. fr\u00e5gan blev \u00e5terigen aktuell i samband med rysslands anfall mot ukraina i februari 2022.finland ans\u00f6kte om medlemskap i nato den 17 maj 2022. finlands anslutningsprotokoll till nato undertecknades av natol\u00e4nderna den 5 juli 2022 i bryssel, och finland fick observat\u00f6rsstatus i alliansen. f\u00f6rst var finlands huvudlinje att tr\u00e4da in i milit\u00e4ralliansen nato tillsammans med sverige men efter turkiets president erdo\u011fan understr\u00f6k att sverige inte lever upp till turkiets krav besl\u00f6t man i finland att g\u00e5 vidare med ans\u00f6kan utan sverige.\n\n\n=== sverige och nato ===\nden 16 maj 2022 beslutade sveriges regering vid ett extrainkallat regeringssammantr\u00e4de att formellt meddela nato att sverige vill upptas som medlem i f\u00f6rsvarsalliansen. beslutet f\u00f6regicks av en s\u00e4kerhetspolitisk debatt i riksdagen samma dag, d\u00e4r centerpartiet, kristdemokraterna, liberalerna, moderaterna, socialdemokraterna och sverigedemokraterna meddelade att de st\u00f6djer en svensk natoans\u00f6kan. milj\u00f6partiet och v\u00e4nsterpartiet motsatte sig natomedlemskap. den 5 juli 2022 undertecknade samtliga natomedlemsstater tillsammans med sverige ett anslutningsprotokoll, vilket gav sverige en \"invitee-status\" (en nato-status f\u00f6r blivande medlemmar). i oktober 2022 hade alla l\u00e4nder utom ungern och turkiet slutligen ratificerat sverige som fullv\u00e4rdig medlem i f\u00f6rsvarsalliansen. b\u00e5da l\u00e4ndernas godk\u00e4nnande kr\u00e4vs f\u00f6r att sverige ska betraktas som medlem i nato. sverige, finland och turkiet ingick under sommaren 2022 ett multilateralt avtal om krav som sverige och finland skulle uppfylla f\u00f6r att f\u00e5 ett turkiskt godk\u00e4nnande, bland annat inneh\u00e5llande krav om utl\u00e4mningar av terrormisst\u00e4nkta pkk-anh\u00e4ngare. efter ett antal uppm\u00e4rksammade h\u00e4ndelser, d\u00e4ribland att rasmus paludan br\u00e4nt en koran utanf\u00f6r turkiets ambassad i stockholm i januari 2023 meddelade dock turkiets president recep tayyip erdo\u011fan att han inte kommer godk\u00e4nna svenskt medlemskap.  den 10 juli 2023, efter flera timmars m\u00f6te med sveriges statsminister ulf kristersson och turkiets president erdo\u011fan, meddelade jens stoltenberg att turkiet har f\u00f6r avsikt att godk\u00e4nna sveriges nato-ans\u00f6kan.\n\n\n==== historik ====\ni b\u00f6rjan av 1990-talet \u00e4ndrade sveriges f\u00f6rsvarspolitik fr\u00e5n att tidigare endast ha deltagit i fn:s fredsbevarande styrkor till att n\u00e4rma sig nato. de f\u00f6rsta uppdragen var i ifor och sfor. sedan 1994 \u00e4r sverige \u00e4ven med i pff och har deltagit b\u00e5de milit\u00e4rt och civilt. sverige \u00e4r \u00e4ven med i euroatlantiska partnerskapsr\u00e5det och 2014 gick sverige \u00e4ven med i individuellt partnerskap. dessutom \u00e4r svenska myndigheter med i sex planeringsgrupper underst\u00e4llda civil emergency planning committee (cepc) vilket \u00e4r natos h\u00f6gsta organ f\u00f6r civila beredskapsfr\u00e5gor. den 15 december 2020 beslutade riksdagen att sverige b\u00f6r uttala en s\u00e5 kallad nato-option, vilket d\u00e5 skulle inneb\u00e4ra \"att sverige uppr\u00e4tth\u00e5ller m\u00f6jligheten att s\u00f6ka medlemskap i f\u00f6rsvarsalliansen nato och noggrant ger akt p\u00e5 f\u00f6r\u00e4ndringar i den internationella s\u00e4kerhetspolitiska milj\u00f6n\".\n\n\n== samarbeten med andra mellanstatliga organisationer ==\nefter kalla kriget har nato blivit en akt\u00f6r inom global krishantering och s\u00e4kerhetsarbete, \u00e4ven utanf\u00f6r nato-omr\u00e5det. i samband med denna f\u00f6r\u00e4ndring har organisationen etablerat ett f\u00f6rdjupat samarbete med organisationer som eu, fn och osse. denna typ av samarbete med internationella organisationer ben\u00e4mns strategiska partnerskap av nato. fokuset p\u00e5 strategiska partnerskap \u00f6kade efter natotoppm\u00f6tet i lissabon 2010 d\u00e4r fn och eu pekades ut som natos fr\u00e4msta partners inom kris- och konflikthantering.\n\n\n=== eu och nato ===\ndet formella samarbetet mellan nato och europeiska gemenskaperna var obefintligt under kalla kriget. under 1990-talet inleddes en dialog som sedan intensifierades under 2001. samarbetet f\u00f6rst\u00e4rktes 2002 genom nato-eu-f\u00f6rklaringen om den europeiska s\u00e4kerhets- och f\u00f6rsvarspolitiken (esfp). deklarationen ger eu m\u00f6jlighet att anv\u00e4nda natos planerings- och logistikkapacitet f\u00f6r egna milit\u00e4ra operationer, \u00e4ven kallat berlin plus-\u00f6verenskommelsen. \u00e5ret efter enades nato och eu om en gemensam strategi f\u00f6r v\u00e4stra balkan och vid eu:s \u00f6vertagande av insatsen i republiken makedonien aktiverades berlin plus f\u00f6r f\u00f6rsta g\u00e5ngen. i mitten av 00-talet etablerade organisationerna permanenta beskickningar i anslutning till varandras milit\u00e4ra ledningsstrukturer. \u00e5r 2016 deklarerades ett samarbete mot hybrid- och cyberhot, som 2018 f\u00f6ljdes av ett samarbetsavtal f\u00f6r skydd mot terrorism, samt k\u00e4rn-, biologiska- och kemiska vapen.samarbeten mellan eu och nato har skett vid insatser i bland annat bosnien och hercegovina, kosovo, afghanistan och mot pirater utanf\u00f6r somalias kust. organisationerna har \u00e4ven samarbetat f\u00f6r att st\u00f6dja afrikanska unionens insatser i darfur och sudan.\n\n\n=== fn och nato ===\nnordatlantiska f\u00f6rdragets f\u00f6rord och flera av dess artiklar refererar till fn och fn-stadgan. nato har deltagit i fn-sanktionerade insatser p\u00e5 balkanhalv\u00f6n och i afghanistan, samt i libyen. i september 2008 undertecknade fn och nato en gemensam deklaration, varefter samarbetet mellan nato och ett flertal fn-organ och kommitt\u00e9er f\u00f6rdjupats.\n\n\n=== au och nato ===\nafrikanska unionen och nato inledde ett samarbete 2005. samarbetet b\u00f6rjade med en f\u00f6rfr\u00e5gan om st\u00f6d f\u00f6r au:s insats i sudan, amis och senare \u00e4ven unamid (african union \u2013 united nations hybrid operation in darfur). d\u00e4refter har samarbetet f\u00f6rdjupats och kommit att omfatta operativt st\u00f6d, utbildningsst\u00f6d samt strukturst\u00f6d. nato har \u00e4ven gjort mindre insatser i somalia som st\u00f6d f\u00f6r amisom. \u00e5r 2015 \u00f6ppnade nato ett kontor i n\u00e4ra anslutning till au:s huvudkontor i addis abeba i etiopien.\n\n\n=== osse och nato ===\nvid osse-toppm\u00f6tet i istanbul 1999 lanserades en gemensam plattform med nato f\u00f6r utveckling av demokrati, stabilitet och v\u00e4lst\u00e5nd. organisationerna bedriver \u00e4ven ett samarbete i krishanterings- och s\u00e4kerhetsfr\u00e5gor. samarbetet har varit aktivt genom ett flertal insatser p\u00e5 v\u00e4stra balkanhalv\u00f6n. efter kriget i georgien 2008 f\u00f6rdjupades relationen genom att nato vid natotoppm\u00f6tet i lissabon 2010 st\u00e4llde sig bakom osse och den 2009 instiftade korfuprocessen, som viktiga f\u00f6r s\u00e4kerhetsarbetet i regionen.\n\n\n== partnerskap ==\nefter kalla kriget har ett antal formella samarbeten kallade partnerskap etablerats mellan nato och icke-medlemmar. \u00e5r 2020 hade 40 l\u00e4nder formaliserade partnerskapsavtal med nato. l\u00e4nderna fanns i europa, nordafrika, mellan\u00f6stern, asien och oceanien.\n\n\n=== partnerskap f\u00f6r fred ===\npartnerskap f\u00f6r fred, pff (partnerships for peace, pfp), tillkom 1994 som ett samarbete med geografiskt fokus p\u00e5 europa, samt centralasien och s\u00f6dra kaukasus. samarbetet har gett m\u00f6jlighet f\u00f6r medlemsl\u00e4nderna att organisera och tr\u00e4na upp sin kapacitet i milit\u00e4r krishantering. pff \u00e4r i grunden ett bilateralt avtal d\u00e4r medlemmarna kan v\u00e4lja i vilken omfattning och inom vilka omr\u00e5den man ska samarbeta. medlemskap i pff  och deltagande i euroatlantiska partnerskapsr\u00e5det har ut\u00f6ver m\u00f6jligheten till partnerskap varit en f\u00f6rberedelse f\u00f6r flera av deltagarl\u00e4nderna att kvalificera sig f\u00f6r och intr\u00e4da i nato.\u00e5r 2020 hade armenien, azerbajdzjan, belarus, bosnien och hercegovina, finland, georgien, irland, kazakstan, kirgizistan, malta, moldavien, ryssland, serbien, sverige, schweiz, tadzjikistan, turkmenistan, ukraina, uzbekistan och \u00f6sterrike ett s\u00e5dant avtal.\n\n\n==== euroatlantiska partnerskapsr\u00e5det ====\neuroatlantiska partnerskapsr\u00e5det, eapr (euro-atlantic partnership council, eapc), bildades 1997 och ersatte det 1991 bildade nordatlantiska samarbetsr\u00e5det. eapr \u00e4r avsett f\u00f6r att diskutera politiska och s\u00e4kerhetsrelaterade fr\u00e5gor och utg\u00f6r ett multilateralt forum f\u00f6r pff-medlemmarna och nato.\u00e5r 2020 ingick natos 30 medlemsstater och de 20 medlemmarna i pff i r\u00e5det\n\n\n=== nato-rysslandsr\u00e5det ===\nnato-rysslandsr\u00e5det (nato-russia council, nrc) \u00e4r ett samarbete mellan ryssland och natomedlemmarna som instiftades 2002. det ersatte det 1997 bildade permanent joint council som grundades efter att parterna skrev p\u00e5 ett gemensamt avtal samma \u00e5r. i avtalet ing\u00e5r f\u00f6rs\u00e4kranden fr\u00e5n nato om att inte placera ut k\u00e4rnvapen eller betydande permanenta truppstyrkor i nya medlemsl\u00e4nder.r\u00e5det bildades f\u00f6r att underl\u00e4tta diskussion av s\u00e4kerhetsfr\u00e5gor och samarbete mellan parterna. diskussionerna r\u00f6r bland annat k\u00e4rnvapenfr\u00e5gor, bek\u00e4mpning av terrorism, r\u00e4ddningstj\u00e4nstsamarbete, taktiskt  missilf\u00f6rsvar, f\u00f6rsvarsreform samt fredsfr\u00e4mjande arbete. d\u00e4rut\u00f6ver \u00e4r r\u00e5det ett utrymme f\u00f6r dialog g\u00e4llande gemensamma s\u00e4kerhetspolitiska fr\u00e5gor och diplomati. samarbetet i r\u00e5det avslutades tillf\u00e4lligt efter kriget i georgien 2008 samt efter krimkrisen 2014.\n\n\n=== medelhavsdialogen ===\nmedelhavsdialogen (mediterranean dialogue, md) etablerades 1994 f\u00f6r att fr\u00e4mja politisk dialog och praktiskt samarbete med utom-europeiska l\u00e4nder kring medelhavet. de grundl\u00e4ggande principerna \u00e4r icke-diskriminering, sj\u00e4lvdifferentiering, tv\u00e5v\u00e4gs-engagemang, frivillighet och m\u00e5ngfald. syftet \u00e4r att bidra till regional s\u00e4kerhet och stabilitet och skapa en \u00f6msesidig f\u00f6rst\u00e5else mellan nato och de deltagande l\u00e4nderna. md \u00e4r prim\u00e4rt utformad som ett bilateralt samarbete med nato d\u00e4r medlemsl\u00e4nderna kan v\u00e4lja graden av delaktighet, men \u00e4ven multilaterala m\u00f6ten f\u00f6rekommer.\u00e5r 2021 var algeriet, egypten, israel, jordanien, mauretanien, marocko och tunisien medlemmar i dialogen.\n\n\n=== istanbulinitiativet ===\nistanbulinitiativet (istanbul cooperation initiative, ici) etablerades 2004 i syfte att bedriva ett l\u00e5ngsiktigt s\u00e4kerhetsarbete i mellan\u00f6stern genom samarbete mellan nato och partnerl\u00e4nder i regionen. de sex medlemsl\u00e4nderna i gulfstaternas samarbetsr\u00e5d bj\u00f6ds in och bahrain, kuwait, qatar och f\u00f6renade arabemiraten valde att delta. samarbetet \u00e4r \u00f6ppet f\u00f6r samtliga l\u00e4nder i regionen som delar initiativets m\u00e5ls\u00e4ttningar och dess omfattning kan anpassas efter deltagarlandets \u00f6nskem\u00e5l.\u00e5r 2021 var bahrain, kuwait, qatar och f\u00f6renade arabemiraten medlemmar i initiativet.\n\n\n=== globala partner ===\nglobala partner (partners across the globe) \u00e4r ett bilateralt samarbetsavtal f\u00f6r l\u00e4nder utanf\u00f6r de \u00f6vriga partnerskapens geografiska avgr\u00e4nsningar. i samarbetet diskuteras globala s\u00e4kerhetsfr\u00e5gor s\u00e5 som cyberf\u00f6rsvar, terrorismbek\u00e4mpning, katastrofhj\u00e4lp samt kvinnor, fred och s\u00e4kerhet. praktiskt samarbete sker genom \u00f6vningar och m\u00f6jlighet att delta i nato-insatser. medlemmarna kan v\u00e4lja vilka omr\u00e5den och vilken omfattning samarbetet g\u00e4ller.\u00e5r 2021 hade afghanistan, australien, colombia, irak, japan, sydkorea, mongoliet, nya zeeland och pakistan ett s\u00e5dant avtal.\n\n\n=== individuellt partnerskap ===\nindividuellt partnerskap (enhanced opportunities partner, eop) \u00e4r ett avtal fr\u00e5n 2014 f\u00f6r s\u00e4rskilt anpassat och f\u00f6rdjupat bilateralt samarbete med nato. de l\u00e4nder som bj\u00f6ds in i samband med grundandet uppfyllde inte kraven f\u00f6r medlemskap eller saknade uttalade ambitioner att g\u00e5 med i nato.sverige, finland, australien, georgien, jordanien och ukraina (sedan 2020) har ett s\u00e5dant avtal.\n\n\n=== major non-nato ally, mnna ===\nmajor non-nato ally \u00e4r egentligen inget till\u00e4ggsavtal till nato, utan en status en fr\u00e4mmande makt kan erh\u00e5lla fr\u00e5n usa, i enlighet med amerikansk lagstiftning.\n\n\n== se \u00e4ven ==\n\n\n== referenser ==\n\n\n=== anm\u00e4rkningar ===\n\n\n=== noter ===\n\n\n=== k\u00e4llor ===\nanderman, per (2009). nato \u2013 allians i f\u00f6rvandling. v\u00e4rldspolitikens dagsfr\u00e5gor 2009:2, issn 0042-2754. stockholm: utrikespolitiska institutet. libris 11317307. isbn 9171837159 \nblix, hans; ek\u00e9us, rolf; hirdman, sven; ingelstam, lars; oscarson, stina; schori, pierre; \u00e5kerstr\u00f6m, linda (2016). sverige, nato och s\u00e4kerheten: bet\u00e4nkande av natoutredningen (andra upplagan). lund: celanders f\u00f6rlag. libris 18557049. isbn 9789187393365 \nbring\u00e9us, krister (2016). s\u00e4kerhet i ny tid: bet\u00e4nkande av utredningen om sveriges f\u00f6rsvars- och s\u00e4kerhetspolitiska samarbeten. statens offentliga utredningar: 2016:57, issn 0375-250x. stockholm: wolters kluwer. libris 19635243. isbn 9789138244890. http://www.regeringen.se/rattsdokument/statens-offentliga-utredningar/2016/09/sou-201657/ \ndahl, ann-sofie (2022). nato: historien om en f\u00f6rsvarsallians i f\u00f6r\u00e4ndring. lund: historiska media. libris t81qp2c6rv8q5jfc. isbn 9789180500562 \nherolf, gunilla (2021). nato: ny strategi i os\u00e4ker v\u00e4rld. v\u00e4rldspolitikens dagsfr\u00e5gor 2021/4, issn 0042-2754. stockholm: utrikespolitiska institutet. libris gvdd42j8dq6z72lp. isbn 9789175074801 \nholmstr\u00f6m, mikael (2011). den dolda alliansen: sveriges hemliga nato-f\u00f6rbindelser. stockholm: atlantis. libris 11855637. isbn 9789173534048 \n (p\u00e5 engelska) nato handbook. issn 0259-4331. bryssel: public diplomacy division, nato. 2006. libris 21441712. isbn 92-845-0178-4. https://www.nato.int/docu/handbook/2006/hb-en-2006.pdf \nneretnieks, karlis, red (2014). nato \u2013 f\u00f6r och emot. stockholm: kungliga krigsvetenskapsakademien. libris 15042796. isbn 9789198087826 \n\n\n== vidare l\u00e4sning ==\nagrell, wilhelm (1997). \u201dkalla kriget skapade nato - v\u00e4stmakternas svar p\u00e5 sovjets expansion i \u00f6st\u201d. popul\u00e4r historia (nr. 2):  sid. 24-28. http://www.popularhistoria.se/artiklar/kalla-kriget-skapade-nato/. \n\u201ds\u00e5 fungerar nato\u201d. www.foi.se. https://www.foi.se/nyheter-och-press/nyheter/2022-05-11-sa-fungerar-nato.html. l\u00e4st 10 augusti 2023. \n\n\n== externa l\u00e4nkar ==\n wikimedia commons har media som r\u00f6r nato.\ufeff"