"liga mistrz\u00f3w uefa (ang. uefa champions league, wym. [ju:\u02c8e\u026af\u0259 \u02c8t\u0283\u00e6mpi\u0259nz \u02c8li:g]) \u2013 mi\u0119dzynarodowe, europejskie, klubowe rozgrywki pi\u0142karskie, utworzone z inicjatywy uefa w 1992, jako kontynuacja pucharu europy mistrz\u00f3w krajowych (zwanego te\u017c pucharem europy lub pucharem mistrz\u00f3w) i regularnie prowadzone przez t\u0119 organizacj\u0119 od sezonu 1992/1993 w ramach europejskich puchar\u00f3w. przeznaczone dla najlepszych m\u0119skich dru\u017cyn klubowych (zajmuj\u0105cych czo\u0142owe miejsca w europejskich ligach krajowych) oraz rozgrywane na europejskich stadionach. s\u0105 to najbardziej presti\u017cowe klubowe rozgrywki pi\u0142karskie w europie.\n\n\n== historia rozgrywek ==\n\n\n=== wcze\u015bniejsze turnieje rozgrywane w europie ===\n20 pa\u017adziernika 1900, kiedy nie by\u0142o jeszcze fifa i uefa odby\u0142 si\u0119 w pary\u017cu we francji pierwszy turniej pi\u0142karski \u201epi\u0142ka no\u017cna na letnich igrzyskach olimpijskich 1900\u201d. udzia\u0142 w nim wzi\u0119\u0142y 3 kluby z europy: upton park f.c. z wielkiej brytanii, usfsa xi z francji i universit\u00e9 de bruxelles z belgii.\no pierwsze miejsce rywalizowa\u0142y upton park f.c. i usfsa xi, jednak to brytyjczycy wygrali. w meczu o drugie miejsce starli si\u0119 francuzi i belgowie. po wygranym meczu wicemistrzem zosta\u0142 usfsa xi.\n\n\n=== puchar europejskich klub\u00f3w mistrzowskich ===\nturniej zosta\u0142 utworzony 26 lutego 1955 \u2013 (jako pierwszy z europejskich puchar\u00f3w klubowych w dru\u017cynowych konkurencjach sportowych) \u2013 z inicjatywy gabriela hanota, reportera francuskiego dziennika sportowego l\u2019\u00e9quipe, a jego pierwsz\u0105 edycj\u0119 przeprowadzono w sezonie 1955/1956. od i rundy (ewentualnie rundy eliminacyjnej) do fazy p\u00f3\u0142fina\u0142owej rozgrywany by\u0142 on systemem pucharowym, tj. w formie dwumeczu (spotkanie \u201eu siebie\u201d i \u201ena wyje\u017adzie\u201d), po kt\u00f3rym zwyci\u0119zca awansowa\u0142 do kolejnej rundy, a przegrywaj\u0105cy odpada\u0142 z rywalizacji. pojedynkiem fina\u0142owym by\u0142o jedno spotkanie, organizowane na neutralnym stadionie. \n\n\n=== zmiana formy rozgrywek \u2013 liga mistrz\u00f3w ===\nod sezonu 1991/1992 zmagania przybra\u0142y form\u0119 rozgrywek grupowych (dwie 4-zespo\u0142owe grupy), z jednomeczowym fina\u0142em dla zwyci\u0119zc\u00f3w ka\u017cdej z nich. przed rozpocz\u0119ciem edycji 1992/1993 zmieniono ich oficjaln\u0105 nazw\u0119 na \u201eliga mistrz\u00f3w\u201d, gruntownie przy tym reformuj\u0105c ich formu\u0142\u0119, przez co rywalizacja prowadzona pod tym szyldem sta\u0142a si\u0119 najbardziej presti\u017cowym i komercyjnym przedsi\u0119wzi\u0119ciem pi\u0142ki no\u017cnej na \u015bwiecie. w kolejnych sezonach powi\u0119kszono liczb\u0119 uczestnicz\u0105cych w nim dru\u017cyn z 8 \u2013 przez 16 (od 1994/1995) i 24 (od 1997/1998) \u2013 do 32 (od 1999/2000), dopuszczaj\u0105c do udzia\u0142u nie tylko mistrz\u00f3w poszczeg\u00f3lnych kraj\u00f3w, ale \u2013 w przypadku najsilniejszych federacji \u2013 r\u00f3wnie\u017c dru\u017cyny zajmuj\u0105ce drugie, trzecie, a nawet czwarte miejsca w ko\u0144cowej tabeli najwy\u017cszego szczebla ligowego. stworzono w ten spos\u00f3b turniej w kt\u00f3rym rywalizuj\u0105 najlepsze dru\u017cyny europejskie, a niejednokrotnie na \u015bwiecie. dotychczas najcz\u0119\u015bciej w lidze mistrz\u00f3w / pemk triumfowali real madryt, a.c. milan, liverpool,\nbayern monachium i fc barcelona. od momentu powstania ligi mistrz\u00f3w w 1992, jedyn\u0105 dru\u017cyn\u0105, kt\u00f3ra obroni\u0142a mistrzowski tytu\u0142 (2017) jest real madryt, a w 2018 osi\u0105gn\u0119li hattrick zwyci\u0119stwa w tych zawodach.\n\n\n== hymn ligi mistrz\u00f3w ==\noficjalny utw\u00f3r rozgrywek ligi mistrz\u00f3w uefa jest adaptacj\u0105 hymnu koronacyjnego georga friedricha h\u00e4ndla zadok the priest dokonan\u0105 przez tony\u2019ego brittena w 1992. zosta\u0142 wykonany przez royal philharmonic orchestra. refren \u015bpiewany jest w trzech oficjalnych j\u0119zykach uefa: angielskim, francuskim i niemieckim. pe\u0142na wersja utworu trwa oko\u0142o trzech minut. istniej\u0105 r\u00f3wnie\u017c kr\u00f3tsze warianty hymnu poprzedzaj\u0105ce i ko\u0144cz\u0105ce ka\u017cdy mecz rozgrywany w ramach rozgrywek pucharu.\n\n\n== trofeum ==\ntrofeum sportowym turnieju jest puchar wykonany ze srebra pr\u00f3by 925, o masie 11 kg i wysoko\u015bci 74 cm. zwyci\u0119zca zawod\u00f3w puchar otrzymuje na 10 miesi\u0119cy na wypo\u017cyczenie od uefa. zwyci\u0119zca turnieju otrzymuje pomniejszon\u0105 (maj\u0105c\u0105 maksymalnie 80% wielko\u015bci) kopi\u0119 trofeum. je\u015bli klub pi\u0142ki no\u017cnej zwyci\u0119\u017cy\u0142 trzy razy z rz\u0119du w zawodach uefa champions league otrzymuje r\u00f3wnowymiarow\u0105 kopi\u0119 coupe des clubs champions europ\u00e9ens. ta sama sytuacja zachodzi je\u015bli klub zwyci\u0119\u017cy\u0142 pi\u0119ciokrotnie w zawodach pucharu europejskich mistrz\u00f3w krajowych / ligi mistrz\u00f3w. skutkiem tego jest tak\u017ce to, \u017ce je\u015bli zesp\u00f3\u0142 pi\u0142karski bez wcze\u015bniejszych tytu\u0142\u00f3w zwyci\u0119zcy lm 6 razy z rz\u0119du wygra turniej, to po trzech razach otrzymuje kopi\u0119 1:1 i kolejn\u0105 kopi\u0119 1:1 po sz\u00f3stym razie, a nie po pi\u0105tym zwyci\u0119stwie (wynik kasowania po trzykrotnym zwyci\u0119stwie z rz\u0119du). obecny puchar jest sz\u00f3stym, gdy\u017c pozosta\u0142e zosta\u0142y wr\u0119czone na sta\u0142e zespo\u0142om, kt\u00f3re spe\u0142ni\u0142y wcze\u015bniej opisane warunki. obecny puchar jest z 2006, wykonany po pi\u0105tym zwyci\u0119stwie w zawodach liverpoolu i uzyskaniu trofeum na w\u0142asno\u015b\u0107. w 2009 r. uefa przyj\u0119\u0142a zasad\u0119, \u017ce nagroda rzeczowa uefa champions league nie b\u0119dzie darowana zwyci\u0119zcom pi\u0119ciokrotnym lub trzykrotnym z rz\u0119du, a zesp\u00f3\u0142 zwyci\u0119ski b\u0119dzie m\u00f3g\u0142 wykona\u0107 kopi\u0119 1:1. na pucharze turnieju jest grawerowana nazwa zwyci\u0119zcy rywalizacji.\n\n\n== odznaka ligi mistrz\u00f3w ==\n\n\n=== honorowa odznaka ===\nhonorowa odznaka ligi mistrz\u00f3w zosta\u0142a wprowadzona po raz pierwszy w rozgrywkach ligi mistrz\u00f3w 2000/2001 dla klub\u00f3w, kt\u00f3re zdoby\u0142y trofeum na sta\u0142e. sama odznaka pojawia si\u0119 podczas rozgrywek ligi mistrz\u00f3w na lewym r\u0119kawie. obecnie jest to szara tarcza, kt\u00f3ra w tle posiada kontury pucharu ligi mistrz\u00f3w w bia\u0142ym kolorze. wcze\u015bniejsza wersja odznaki mia\u0142a kolor ciemnoniebieski z bia\u0142ymi konturami trofeum. w tarczy wpisana jest r\u00f3wnie\u017c liczba zwyci\u0119stw w rozgrywkach, danej dru\u017cyny. odznak\u0119 przyznaje si\u0119 dru\u017cynie, kt\u00f3ra 3 razy z rz\u0119du zdoby\u0142a puchar europy mistrz\u00f3w krajowych lub wygra\u0142a rozgrywki ligi mistrz\u00f3w, b\u0105d\u017a pi\u0119ciokrotnie tryumfowa\u0142a w ca\u0142ej historii obu tych rozgrywek \u0142\u0105cznie.\nhonorow\u0105 tarcz\u0119 posiadaj\u0105:\n\n real madryt 5 zwyci\u0119stw z rz\u0119du, \u0142\u0105cznie 14 tytu\u0142\u00f3w.\n ajax 3 zwyci\u0119stwa z rz\u0119du,\n bayern monachium, 3 zwyci\u0119stwa z rz\u0119du,\n a.c. milan, 7. tytu\u0142 w sezonie 2006/2007\n liverpool, 6. tytu\u0142 w sezonie 2018/2019\n fc barcelona, 5. tytu\u0142 w sezonie 2014/2015.\n\n\n=== symbol ligi mistrz\u00f3w ===\nznajduje si\u0119 na prawym r\u0119kawie ka\u017cdego zawodnika podczas rozgrywek ligi mistrz\u00f3w. jest to okr\u0105g\u0142a tarcza przedstawiaj\u0105ca oficjalny symbol tych rozgrywek.\n\n\n=== tarcza zwyci\u0119zcy ===\ndru\u017cynie, kt\u00f3ra w kolejnym sezonie wygra\u0142a rozgrywki ligi mistrz\u00f3w, w ca\u0142ym nast\u0119pnym sezonie, podczas trwania rozgrywek, przys\u0142uguje prawo do noszenia tarczy \u201eobro\u0144cy tytu\u0142u\u201d. emblemat ten zosta\u0142 po raz pierwszy pokazany w sezonie 2004/2005. w\u00f3wczas prawo do noszenia tej odznaki mia\u0142a dru\u017cyna fc porto. na tarczy widnieje tak\u017ce rok, kiedy dana dru\u017cyna wygra\u0142a rozgrywki.\n\n\n== obecny system rozgrywek ==\nod 2012 rozgrywki grupowe s\u0105 poprzedzone eliminacjami, w kt\u00f3rych bior\u0105 udzia\u0142 mistrzowie ni\u017cej sklasyfikowanych kraj\u00f3w oraz dru\u017cyny z trzecich i czwartych miejsc z najlepszych lig europejskich. sama liga mistrz\u00f3w sk\u0142ada si\u0119 z dw\u00f3ch faz. pierwsza to faza grupowa, gdzie 32 dru\u017cyny graj\u0105 w 8 grupach po 4 w ka\u017cdej. wszystkie dru\u017cyny graj\u0105 ze sob\u0105 dwa razy. z ka\u017cdej grupy awansuj\u0105 dwa najlepsze kluby, natomiast trzecia dru\u017cyna awansuje do ligi europy. druga faza \u2013 play off rozgrywana jest systemem pucharowym. dru\u017cyny z danej pary graj\u0105 ze sob\u0105 dwa razy \u2013 raz u siebie, raz na wyje\u017adzie. do fina\u0142u awansuj\u0105 dwie dru\u017cyny, kt\u00f3re rozgrywaj\u0105 tylko jedno spotkanie na ustalonym przed startem rozgrywek neutralnym stadionie.\n\n\n=== reforma rozgrywek ===\nod sezonu 2009/2010, zgodnie z zarz\u0105dzeniem komitetu wykonawczego uefa z 30 listopada 2007, zosta\u0142a przeprowadzona reforma dotycz\u0105ca uczestnictwa dru\u017cyn, zwan\u0105 popularnie \u201ereform\u0105 platiniego\u201d. ma ona u\u0142atwi\u0107 awans do fazy grupowej zespo\u0142om z lig europejskich zajmuj\u0105cych ni\u017csze lokaty w klubowym rankingu uefa.\nwed\u0142ug reformy, 22 zespo\u0142y maj\u0105 zapewniony bezpo\u015bredni awans do fazy grupowej, czyli o 6 wi\u0119cej ni\u017c przedtem. dodatkowe lokaty to mistrzowie lig, kt\u00f3re zajmuj\u0105 10-12. miejsce w rankingu uefa oraz zespo\u0142y, kt\u00f3re uplasuj\u0105 si\u0119 na 3. miejscu w ligach, kt\u00f3re zajmuj\u0105 1-3. lokat\u0119 w rankingu. pozosta\u0142e 10 lokat w lidze mistrz\u00f3w przeznaczone jest dla zwyci\u0119zc\u00f3w eliminacji. w przeciwie\u0144stwie do starego formatu, zespo\u0142y zajmuj\u0105ce np. 4. lokat\u0119 w lidze angielskiej nie b\u0119d\u0105 rywalizowa\u0142y z mistrzami polski, bo eliminacje b\u0119d\u0105 dwutorowe. o pierwsze pi\u0119\u0107 miejsc walcz\u0105 ze sob\u0105 mistrzowie federacji 13-53 (opr\u00f3cz liechtensteinu), a o pozosta\u0142e pi\u0119\u0107 nie-mistrzowie z federacji 1-15. poza tym, dat\u0119 fina\u0142u przesuni\u0119to ze \u015brody na sobot\u0119 20. tygodnia kalendarzowego, na godzin\u0119 20:45 cet. ponadto iv runda eliminacyjna jest obs\u0142ugiwana przez uefa tak samo jak faza grupowa.\ndecyzja ta spotka\u0142a si\u0119 ze sprzeciwem grupy g-14. platini zapowiedzia\u0142 jednak, \u017ce reforma zostanie przeprowadzona bez wzgl\u0119du na jakiekolwiek protesty, a g-14 zosta\u0142a rozwi\u0105zana po ugodzie z fifa i uefa w sprawie rekompensat za kontuzje zawodnik\u00f3w podczas mecz\u00f3w mistrzostw \u015bwiata i europy.\n\n\n== fina\u0142y pucharu mistrz\u00f3w ==\n\n\n== osi\u0105gni\u0119cia wed\u0142ug klub\u00f3w ==\n\n\n== osi\u0105gni\u0119cia wed\u0142ug pa\u0144stw ==\n\nod czasu rozpocz\u0119cia rozgrywek, o\u015bmiokrotnie mia\u0142o miejsce rozgrywanie fina\u0142u ligi mistrz\u00f3w przez dru\u017cyny ligowe z tej samej federacji. w finale gra\u0142y dru\u017cyny z hiszpanii w 2000, 2014 oraz w 2016, z w\u0142och w 2003, z anglii w 2008, 2019 oraz w 2021, oraz z niemiec w 2013.\n\n\n== osi\u0105gni\u0119cia polskich klub\u00f3w ==\nw epoce pucharu europy mistrz\u00f3w krajowych (do 1992 roku) najwi\u0119kszym sukcesem polskich klub\u00f3w by\u0142o dotarcie do p\u00f3\u0142fina\u0142u. sztuka ta uda\u0142a si\u0119 dw\u00f3m polskim klubom: legii warszawa (w sezonie 1969/1970) oraz widzewowi \u0142\u00f3d\u017a (w sezonie 1982/1983). dodatkowo, g\u00f3rnikowi zabrze uda\u0142o si\u0119 zagra\u0107 w \u0107wier\u0107finale (w sezonie 1967/1968), podobnie jak ruchowi chorz\u00f3w w sezonie 1974/1975 oraz wi\u015ble krak\u00f3w w sezonie 1978/1979. w 1992 roku uefa powo\u0142a\u0142a do \u017cycia lig\u0119 mistrz\u00f3w, kt\u00f3ra zast\u0105pi\u0142a puchar europy mistrz\u00f3w krajowych. w\u00f3wczas te\u017c zreformowano system rozgrywek wprowadzaj\u0105c faz\u0119 grupow\u0105 (poprzedni system rozgrywek by\u0142 systemem ca\u0142kowicie pucharowym) oraz kwalifikacje do tych\u017ce rozgrywek. po wprowadzeniu ligi mistrz\u00f3w polskie kluby zakwalifikowa\u0142y si\u0119 do fazy grupowej trzykrotnie, za\u015b najwi\u0119kszym sukcesem by\u0142o osi\u0105gni\u0119cie przez legi\u0119 warszawa \u0107wier\u0107fina\u0142u w sezonie 1995/1996.\npolskie kluby w fazie grupowej i pucharowej ligi mistrz\u00f3w:\n\nlegia warszawa (1995/1996, 2016/2017)\nwidzew \u0142\u00f3d\u017a (1996/1997)\n\n\n== najlepsi strzelcy ==\nzestawienie pi\u0142karzy, kt\u00f3rzy zdobyli du\u017c\u0105 liczb\u0119 goli w meczach pucharu europejskich mistrz\u00f3w krajowych / ligi mistrz\u00f3w uefa (od 1955 roku, \u0142\u0105cznie z meczami kwalifikacyjnymi).\npogrubion\u0105 czcionk\u0105 \u2013 zostali zaznaczeni pi\u0142karze, kt\u00f3rzy kontynuuj\u0105 karier\u0119 pi\u0142karsk\u0105.\n\nskr\u00f3ty:\n\nfp \u2013 gole w fazie pucharowej\nfg \u2013 gole w fazie grupowej\nfk \u2013 gole w fazie kwalifikacyjnejstan na 19 lipca 2023\n\n\n== prawa telewizyjne w polsce ==\nobecnie prawa do ligi mistrz\u00f3w nale\u017c\u0105 do telewizji polsat. transmisje wszystkich mecz\u00f3w emitowane s\u0105 na kana\u0142ach polsat sport premium. rozgrywki ligi mistrz\u00f3w mo\u017cna ogl\u0105da\u0107 r\u00f3wnie\u017c na platformach polsat box go i canal+ online.\n\n\n== zobacz te\u017c ==\nliga europy uefa\nliga konferencji europy uefa\npuchar zdobywc\u00f3w puchar\u00f3w\nsuperpuchar europy\nwsp\u00f3\u0142czynnik uefa\n\n\n== uwagi ==\n\n\n== przypisy ==\n\n\n== linki zewn\u0119trzne ==\nuefa-coefficients.com \u2013 country ranking and champions league statistics\noficjalna strona ligi mistrz\u00f3w (ang.)\nzestawienie wszystkich mecz\u00f3w w historii pemk, pezp i puefa (ang.)\nhymn ligi mistrz\u00f3w"