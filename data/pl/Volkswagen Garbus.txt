"volkswagen typ 1, szerzej znany jako vw k\u00e4fer (w niemieckoj\u0119zycznych pa\u0144stwach), vw beetle (w angielskoj\u0119zycznych pa\u0144stwach), volkswagen garbus (w polsce) i tak dalej \u2013 kompaktowy samoch\u00f3d osobowy produkowany przez volkswagen (vw) w latach 1938\u20132003. z ponad 21 000 000 wyprodukowanymi egzemplarzami w konfiguracji: ch\u0142odzony powietrzem silnik umieszczony za osi\u0105 tyln\u0105 z nap\u0119dem tylnym, garbus by\u0142 najd\u0142u\u017cej i najliczniej produkowanym modelem samochodu w historii motoryzacji.\n\u0142\u0105cznie wyprodukowano 21 529 464 egzemplarze modelu (z czego 15 444 858 w niemczech \u2013 w tym 330 251 kabriolet\u00f3w, oko\u0142o 3 350 000 w brazylii).\n\n\n== przegl\u0105d ==\nchocia\u017c samoch\u00f3d zosta\u0142 zaprojektowany i wprowadzony do produkcji w latach 30 xx w., masowa produkcja ruszy\u0142a w 1945 roku, po zako\u0144czeniu ii wojny \u015bwiatowej. model otrzyma\u0142 wtedy oznaczenie volkswagen typ 1 i sprzedawany by\u0142 jako po prostu \u201evolkswagen\u201d. p\u00f3\u017aniejsze modele nosi\u0142y nazwy: vw 1200, 1300, 1500, 1302 lub 1303, przy czym pierwsze trzy pochodzi\u0142y od pojemno\u015bci silnika, a 1302 i 1303 prezentowa\u0142y kolejne wcielenia garbusa. na rodzimym rynku pojazd zyska\u0142 przydomek k\u00e4fer (chrz\u0105szcz) i pod tak\u0105 nazw\u0105 by\u0142 tam w p\u00f3\u017aniejszym czasie sprzedawany, w pozosta\u0142ych krajach przyj\u0119to angielskie oznaczenie volkswagen beetle (\u017cuk).\npopularny vw wraz z samochodami: morris minor, fiat 500, renault 4cv i dauphine oraz citro\u00ebn 2cv by\u0142 jednym z upowszechniaj\u0105cych transport os\u00f3b w segmencie pojazd\u00f3w bud\u017cetowych, ma\u0142ych. pos\u0142u\u017cy\u0142 jako punkt odniesienia konstruktorom ameryka\u0144skich odpowiednik\u00f3w.\ndzi\u0119ki vw, fiatowi i renault zanotowano wzrost procentowego udzia\u0142u na rynku zachodnioeuropejskim samochod\u00f3w w konfiguracji rr (silnik z ty\u0142u, nap\u0119d na o\u015b tyln\u0105) z 2,6% w 1946 do 26,6% w 1956. w roku 1948 citro\u00ebn 2cv wyznaczy\u0142 trend dla ma\u0142ych przednionap\u0119dowych pojazd\u00f3w, kt\u00f3re w p\u00f3\u017aniejszym czasie zdominowa\u0142y rynek zachodnioeuropejski. w 1974 volkswagen zaprezentowa\u0142 przednionap\u0119dowego golfa pierwszej edycji jako nast\u0119pc\u0119 dla garbusa. dwadzie\u015bcia lat p\u00f3\u017aniej volkswagen zaprezentowa\u0142 pojazd koncepcyjny concept one nawi\u0105zuj\u0105cy stylistyk\u0105 do popularnego produktu. w 1998 r. wprowadzono na rynek model new beetle, oparty na p\u0142ycie pod\u0142ogowej golfa edycji iv i nadwoziu nawi\u0105zuj\u0105cym do vw typ 1.\nw przeprowadzonej w 1999 roku ankiecie w gazecie new york times ze usa na temat najbardziej wp\u0142ywowego samochodu xx wieku vw typ 1 zaj\u0105\u0142 4. miejsce \u2013 za fordem t, mini i citro\u00ebnem ds.\n\n\n== konstrukcja ==\nw garbusie zastosowano montowany z ty\u0142u silnik typu bokser, ch\u0142odzony powietrzem. nadwozie by\u0142o 2-drzwiow\u0105 konstrukcj\u0105 typu fastback sedan z p\u0142ask\u0105 szyb\u0105 przedni\u0105, cechowa\u0142o si\u0119 wsp\u00f3\u0142czynnikiem oporu powietrza cx r\u00f3wnym 0,41. samoch\u00f3d przystosowany by\u0142 do przewozu czterech pasa\u017cer\u00f3w na dw\u00f3ch rz\u0119dach siedze\u0144, dysponowa\u0142 przestrzeni\u0105 baga\u017cow\u0105 pod przedni\u0105 mask\u0105 oraz za tyln\u0105 kanap\u0105. nadwozie po\u0142\u0105czone by\u0142o z prawie p\u0142askim podwoziem za pomoc\u0105 osiemnastu \u015brub. w konstrukcji zar\u00f3wno przedniego, jak i tylnego zawieszenia wykorzystano dr\u0105\u017cki skr\u0119tne i stabilizatory poprzeczne \u2013 zapewnia\u0142o to niezale\u017cno\u015b\u0107 ka\u017cdego ko\u0142a w amortyzowaniu i resorowaniu. rozwi\u0105zania takie jak: mechaniczne hamulce b\u0119bnowe, dzielone tylne szyby, mechaniczne kierunkowskazy oraz niezsynchronizowana skrzynia bieg\u00f3w by\u0142y z biegiem czasu modernizowane. pozosta\u0142e elementy by\u0142y przez reszt\u0119 produkcji u\u017cywane w niezmienionej postaci.\nkad\u0142ub silnika t\u0142okowego, g\u0142owice cylindr\u00f3w oraz obudowa skrzyni bieg\u00f3w zosta\u0142y wykonane ze stop\u00f3w metali lekkich. cylindry by\u0142y z \u017celiwa. ch\u0142odnica oleju wraz z termostatem zapewnia\u0142a optymaln\u0105 temperatur\u0119 pracy oraz wysok\u0105 wytrzyma\u0142o\u015b\u0107 jednostki nap\u0119dowej. powietrze trafiaj\u0105ce do komory spalania oczyszczane by\u0142o przez metalowy filtr powietrza oraz k\u0105piel olejow\u0105.\nmimo \u017ce z biegiem lat wygl\u0105d samochodu zmienia\u0142 si\u0119 nieznacznie, przez ca\u0142y okres produkcji modelu wprowadzono ponad 78 000 modyfikacji.\n\n\n== historia ==\n\n\n=== \u201esamoch\u00f3d dla ludu\u201d ===\nw roku 1931 ferdinand porsche zaprojektowa\u0142 dla z\u00fcndapp model porsche typ 12 \u201eauto f\u00fcr jedermann\u201d (samoch\u00f3d dla ka\u017cdego). porsche wykorzystywa\u0142o w swoich pojazdach silniki b4 ch\u0142odzone powietrzem oraz o\u015b wahliw\u0105 w tylnym zawieszeniu, z\u00fcndapp naciska\u0142 na u\u017cycie pi\u0119ciocylindrowego ch\u0142odzonego ciecz\u0105 silnika gwiazdowego.\nw 1933 roku zaprojektowano dla nsu motorenwerke ag kolejn\u0105 seri\u0119 prototyp\u00f3w \u2013 porsche typ 32. w modelu typ 32 u\u017cyto podobnych rozwi\u0105za\u0144 co w typ 12, zastosowano jednak silnik b4. wycofanie si\u0119 nsu z projektu produkcji samochodu spowodowa\u0142o zaniechanie rozwoju typ 32.\nw roku 1933 adolf hitler nakaza\u0142 ferdinandowi porschemu zaprojektowanie pojazdu o nazwie volkswagen (z niem. samoch\u00f3d ludowy, samoch\u00f3d dla ludu). w czasopi\u015bmie wsch\u00f3d z 1938 r. by\u0142 opis idei niemieckiego samochodu ludowego. samoch\u00f3d mia\u0142 przewozi\u0107 dw\u00f3jk\u0119 doros\u0142ych plus tr\u00f3jk\u0119 dzieci z pr\u0119dko\u015bciami rz\u0119du 100 km/h. volkswagen mia\u0142 by\u0107 dost\u0119pny dla niemc\u00f3w epoki hitlerowskiej poprzez program oszcz\u0119dno\u015bciowy lub sparkarte (ksi\u0105\u017ceczka oszcz\u0119dno\u015bciowa) w cenie 990 rm. by\u0142 to w przybli\u017ceniu koszt zakupu motocykla, przeci\u0119tny tygodniowy doch\u00f3d pracownika wynosi\u0142 32 rm.\nkonstrukcja popularnego garbusa by\u0142a w du\u017cej mierze oparta na projekcie tatry t97, co udowodniono w procesie s\u0105dowym z roku 1961. poskutkowa\u0142o to wyp\u0142at\u0105 odszkodowania stronie czechos\u0142owackiej.\n\n\n=== rozw\u00f3j ===\nza nowy projekt oznaczony jako porsche typ 60 odpowiedzialni byli opr\u00f3cz f. porschego tak\u017ce erwin komenda i karl rabe.\npierwsze dwa prototypy by\u0142y gotowe do test\u00f3w w pa\u017adzierniku 1935, nazwano je v1 i v2. rok p\u00f3\u017aniej przekazano do test\u00f3w trzy kolejne pojazdy (v3), zosta\u0142y one zbudowane w warsztacie porsche w stuttgarcie. w 1937 seria kolejnych trzydziestu (w30) prototyp\u00f3w zbudowana przez daimlera-benz dla porschego przejecha\u0142a \u0142\u0105cznie 2 900 000 km w ramach test\u00f3w. wszystkie pojazdy wyposa\u017cone by\u0142y w charakterystyczne ob\u0142e nadwozie oraz ch\u0142odzony powietrzem silnik montowany za osi\u0105 tyln\u0105. kolejna seria 44 egzemplarzy (oznaczenie vw38) powsta\u0142a w 1938 roku, samochody cechowa\u0142a dzielona tylna szyba. w lipcu 1939 roku powsta\u0142a nast\u0119pna seria 50 egzemplarzy (vw39).\nsamoch\u00f3d mia\u0142 by\u0107 jak najmniej skomplikowany pod wzgl\u0119dem mechanicznym co mia\u0142o zmniejszy\u0107 cz\u0119sto\u015b\u0107 mo\u017cliwych awarii. ch\u0142odzony powietrzem silnik o pojemno\u015bci 995 cm\u00b3 i mocy maksymalnej 26 km (19 kw) dowi\u00f3d\u0142 swej niezawodno\u015bci w gor\u0105cym klimacie podczas s\u0142u\u017cby w afrika korps. by\u0142o to zas\u0142ug\u0105 zastosowania wbudowanej ch\u0142odnicy oleju oraz uk\u0142adu cylindr\u00f3w.\npo oficjalnej prezentacji w 1938 roku, volkswagen otrzyma\u0142 od hitlera nazw\u0119 kdf-wagen. nawi\u0105zywa\u0142a ona do organizacji kraft durch freude. po ii wojnie \u015bwiatowej model znany by\u0142 ju\u017c jako volkswagen typ 1 oraz beetle.\n\n\n==== wp\u0142yw tatry ====\nw roku 1931 czechos\u0142owacka tatra skonstruowa\u0142a prototyp o nazwie v570. to pojazd nap\u0119dzany przez ch\u0142odzony powietrzem dwucylindrowy silnik w uk\u0142adzie bokser montowany z ty\u0142u pojazdu. dwa lata p\u00f3\u017aniej powsta\u0142a kolejna wersja rozwojowa prototypu v570, charakteryzowa\u0142a si\u0119 nadwoziem podobnym do tego znanego z porsche typ 32. takie rozwi\u0105zanie w konstrukcji jednostki nap\u0119dowej by\u0142o w\u00f3wczas wyzwaniem przy konstrukcji efektywnego uk\u0142adu ch\u0142odzenia. tatra podczas opracowywania wi\u0119kszej jednostki v8 dla modelu t77 wykorzysta\u0142a i opatentowa\u0142a kilka rozwi\u0105za\u0144 s\u0142u\u017c\u0105cych poprawie wydajno\u015bci uk\u0142adu ch\u0142odzenia. wykorzystanie cz\u0119\u015bci z tych patent\u00f3w w niemieckim wozie by\u0142o g\u0142\u00f3wnym powodem sporu pomi\u0119dzy volkswagenem a tatr\u0105.\ntatra wywar\u0142a wp\u0142yw zar\u00f3wno na porschego i hitlera. hitler by\u0142 fanem motoryzacji, je\u017adzi\u0142 tatrami podczas wizyty politycznej w czechos\u0142owacji. jada\u0142 tak\u017ce cz\u0119sto z hansem ledwink\u0105, projektantem tatry. po jednym z obiad\u00f3w a.hitler mia\u0142 powiedzie\u0107 do f. porsche: \u201eto jest samoch\u00f3d na moje drogi\u201d. od 1933 roku ledwinka i porsche spotykali si\u0119 regularnie, by omawia\u0107 swoje konstrukcje, porsche przyzna\u0142 p\u00f3\u017aniej \u201ec\u00f3\u017c, czasem zdarza\u0142o mi si\u0119 zerka\u0107 mu przez rami\u0119, tak jak i jemu.\u201d. tatra t97 z 1936 roku nap\u0119dzana by\u0142a przez ch\u0142odzony powietrzem czterocylindrowy silnik w uk\u0142adzie bokser o pojemno\u015bci 1749 cm\u00b3, montowany by\u0142 on z ty\u0142u i nap\u0119dza\u0142 o\u015b tyln\u0105. op\u0142ywowe 4-drzwiowe nadwozie zapewnia\u0142o wewn\u0105trz miejsce na podr\u00f3\u017c dla pi\u0119ciu pasa\u017cer\u00f3w, baga\u017cnik mie\u015bci\u0142 si\u0119 pod mask\u0105 nad przedni\u0105 osi\u0105 oraz za tylnym rz\u0119dem siedze\u0144. cena pojazdu wynosi\u0142a 5600 rm.\ntu\u017c przed wybuchem ii wojny \u015bwiatowej tatra mia\u0142a dziesi\u0119\u0107 roszcze\u0144 prawnych przeciwko vw za naruszenie prawa patentowego. ferdinand porsche mia\u0142 zap\u0142aci\u0107 tatrze odszkodowanie i zawrze\u0107 ugod\u0119, zosta\u0142 jednak powstrzymany przez hitlera, kt\u00f3ry stwierdzi\u0142, \u017ce \u201erozwi\u0105\u017ce ten problem\u201d. tatra wytoczy\u0142a proces przeciwko vw, w 1938 roku dosz\u0142o do niemieckiej inwazji na czechos\u0142owacj\u0119. w rezultacie w pa\u017adzierniku 1938 roku fabryka tatry przesz\u0142a pod kontrol\u0119 niemc\u00f3w. z rozkazu hitlera modele t97 i t57 zosta\u0142y usuni\u0119te ze stoiska tatry na 1939 berlin autosalon. tatra mia\u0142a skupi\u0107 si\u0119 na rozwoju samochod\u00f3w ci\u0119\u017carowych i silnik\u00f3w wysokopr\u0119\u017cnych, zaniechano produkcji wszystkich modeli osobowych z wyj\u0105tkiem t87. sprawa ta zosta\u0142a poruszona po ii wojnie \u015bwiatowej, w roku 1961 volkswagen zap\u0142aci\u0142 ringhoffer-tatra 3 000 000 marek niemieckich odszkodowania przyznanych przez s\u0105d.\n\n\n=== ii wojna \u015bwiatowa ===\nprzed wybuchem ii wojny \u015bwiatowej fabryk\u0119 opu\u015bci\u0142a niewielka liczba egzemplarzy modelu, pierwsza wi\u0119ksza seria egzemplarzy opartych na podwoziu kdf-wagen powsta\u0142a na potrzeby wojskowe, by\u0142y to modele typ 82 k\u00fcbelwagen (oko\u0142o 52 000 egzemplarzy), typ 82e (564 sztuk) oraz typ 166 schwimmwagen (oko\u0142o 14 000 sztuk).\nw latach 1940\u20131945 w niewielkiej serii powstawa\u0142y tak\u017ce wersje cywilne wozu, trafia\u0142y one g\u0142\u00f3wnie do elity spo\u0142ecze\u0144stwa niemieckiego. z powodu brak\u00f3w benzyny na rynku, powsta\u0142a niewielka liczba egzemplarzy w wersji \u201eholzbrenner\u201d zasilanych gazem drzewnym wytwarzanym w procesie pirolizy pod mask\u0105 w specjalnym gazogeneratorze.\n\n\n=== produkcja powojenna i rozkwit ===\nprodukcja samochod\u00f3w vw nie ruszy\u0142a na skal\u0119 masow\u0105 do czasu okupacji alianckiej. w 1945 roku fabryka volkswagena zosta\u0142a przekazana z r\u0105k ameryka\u0144skich do brytyjskich, mia\u0142a zosta\u0107 rozebrana i przeniesiona na teren wielkiej brytanii. \u017caden z brytyjskich producent\u00f3w nie by\u0142 jednak zainteresowany przej\u0119ciem: \u201epojazd nie spe\u0142nia podstawowych wymog\u00f3w technicznych stawianych nowym samochodom... jest niezbyt interesuj\u0105cy dla przeci\u0119tnego nabywcy... jego monta\u017c by\u0142by zupe\u0142nie nieop\u0142acalnym przedsi\u0119wzi\u0119ciem.\u201d. fabryka pozosta\u0142a na swoim miejscu, produkowano w niej samochody dla wojsk brytyjskich. na prze\u0142omie lat 1946\u20131947 polityka rozbioru prowadzona przez aliant\u00f3w zmieni\u0142a sw\u00f3j tor, przemys\u0142 ci\u0119\u017cki by\u0142 jednak ograniczany do roku 1951. sta\u0142o si\u0119 to m.in. za spraw\u0105 herberta hoovera, kt\u00f3ry w marcu 1947 roku stwierdzi\u0142: \u201enie ma si\u0119 co \u0142udzi\u0107, \u017ce nowe niemcy powsta\u0142e po zmianie granic zostan\u0105 zredukowane do roli pa\u0144stwa rolniczo-pasterskiego. jest to niemo\u017cliwe, dop\u00f3ki nie wymordujemy lub przesiedlimy stamt\u0105d 25 000 000 os\u00f3b.\u201d.\nponowne uruchomienie fabryki jest g\u0142\u00f3wnie zas\u0142ug\u0105 majora ivana hirsta z armii brytyjskiej. i.hirstowi przydzielono przej\u0119cie kontroli nad zniszczon\u0105 bombardowaniem fabryk\u0105 zdobyt\u0105 przez amerykan\u00f3w. jego pierwszym zadaniem by\u0142o usuni\u0119cie niewybuchu, kt\u00f3ry wpad\u0142szy przez dach znalaz\u0142 si\u0119 pomi\u0119dzy sprz\u0119tem produkcyjnym; gdyby bomba eksplodowa\u0142a los volkswagena by\u0142by przes\u0105dzony. i.hirst nam\u00f3wi\u0142 brytyjczyk\u00f3w do zam\u00f3wienia 20 tys. samochod\u00f3w, do marca 1946 fabryk\u0119 opuszcza\u0142o miesi\u0119cznie 1000 pojazd\u00f3w. w tym samym czasie samochodowi przywr\u00f3cono wcze\u015bniejsz\u0105 nazw\u0119 (vw typ 1).\n\nw ramach ponownego uruchomienia produkcji mianowano nowego dyrektora fabryki, heinza nordhoffa. pod jego kierownictwem wzr\u00f3s\u0142 poziom produkcji, milionowy k\u00e4fer opu\u015bci\u0142 fabryk\u0119 w roku 1955. w tym okresie samoch\u00f3d wyr\u00f3\u017cnia\u0142 si\u0119 na tle konkurencji w segmencie bardzo dobrymi osi\u0105gami. dla wersji z silnikiem o mocy 35 km (25 kw) pr\u0119dko\u015b\u0107 maksymalna wynosi\u0142a 115 km/h, czas przyspieszenia 0\u2013100 km/h 27,5 s, za\u015b \u015brednie zu\u017cycie paliwa 6,7 l na 100 km.\nw roku 1949, w osnabr\u00fcck, za spraw\u0105 przedsi\u0119biorstwa karmann ruszy\u0142a produkcja garbus\u00f3w w wersji kabriolet.\nw latach 50 xx w. samoch\u00f3d poddawany by\u0142 kolejnym modernizacjom, najbardziej widoczna by\u0142a zmiana w wygl\u0105dzie tylnych okien. dost\u0119pne by\u0142y wersje standard \u2013 z tr\u00f3jramienn\u0105 kierownic\u0105, nadwozie pozbawione element\u00f3w chromowanych oraz deluxe \u2013 chromowane akcenty. w 1950 wariant deluxe otrzyma\u0142 hydrauliczny uk\u0142ad hamulcowy, w odmianie standard montowano uk\u0142ad mechaniczny. rok p\u00f3\u017aniej mi\u0119dzy s\u0142upkami nadwozia a przednimi b\u0142otnikami zacz\u0119to montowa\u0107 klapki wentylacyjne. pod koniec 1952 nieznacznie zmodyfikowano wygl\u0105d nadwozia, wprowadzono now\u0105 desk\u0119 rozdzielcz\u0105, zastosowano tak\u017ce ko\u0142a 4,0x15 w miejscu 3,0x16. zsynchronizowano tak\u017ce prze\u0142o\u017cenia (opr\u00f3cz biegu i) w skrzyni bieg\u00f3w. w marcu 1953 roku dwa owalne okienka nad klap\u0105 silnika zast\u0105piono nieco wi\u0119kszym jednocz\u0119\u015bciowym co wp\u0142yn\u0119\u0142o pozytywnie na widoczno\u015b\u0107 wewn\u0105trz kabiny pasa\u017cerskiej.\nw 1951 roku volkswagen opracowywa\u0142 wersj\u0119 nap\u0119dzan\u0105 przez wysokopr\u0119\u017cny silnik o pojemno\u015bci 1,3 l. powsta\u0142y tylko dwie takie jednostki, by\u0142y to wolnoss\u0105ce boksery ch\u0142odzone powietrzem, pierwszy z nich zamontowano w vw typ 1, drugi za\u015b w typ 2. garbus z tym silnikiem testowany by\u0142 na torze n\u00fcrburgring, osi\u0105gn\u0105\u0142 tam czas przyspieszenia 0\u2013100 km/h r\u00f3wny 60 s.\nprodukowano tak\u017ce niewielkie serie pokrewnych modeli. w latach 1949\u20131953 zmontowano w liczbie 696 egzemplarzy 2-miejscowy kabriolet hebm\u00fcllera (typ 14a). austro-tatra konstruowa\u0142a tak\u017ce typ 18a w wersji dla policji i stra\u017cy po\u017carnej, od stycznia 1950 do marca 1953 zbudowano 203 sztuki.\n\nw roku 1954 zwi\u0119kszono o 2 mm \u015brednic\u0119 cylindra co zaowocowa\u0142o wzrostem pojemno\u015bci skokowej z 1131 cm\u00b3 do 1192 cm\u00b3. w tym samym czasie poprawiono m.in. konstrukcj\u0119 wa\u0142u korbowego oraz powi\u0119kszono zawory. dzi\u0119ki temu zwi\u0119kszono moc maksymaln\u0105 silnika z 34 do 41 km. jednocze\u015bnie konsekwentnie zwi\u0119kszano stopie\u0144 kompresji z 5,8:1 do 7:0:1 co by\u0142o mo\u017cliwe dzi\u0119ki szerszej dost\u0119pno\u015bci paliwa o wy\u017cszej liczbie oktanowej. rozrusznik uruchamiany by\u0142 ju\u017c za pomoc\u0105 stacyjki, a nie osobnego przycisku. w sierpniu 1957 roku z kolei pojedyncze owalne okno zast\u0105piono szerokim, od tego rocznika u\u017cywano w nowych pojazdach wy\u0142\u0105cznie opon bezd\u0119tkowych. w 1964 roku poszerzono os\u0142on\u0119 pod\u015bwietlenia tylnej tablicy rejestracyjnej. od ko\u0144ca tego samego roku zwi\u0119kszono wysoko\u015b\u0107 szyb bocznych, zastosowano tak\u017ce wy\u017csz\u0105 przedni\u0105 szyb\u0119 panoramiczn\u0105. w roku 1966 wprowadzono silnik 1300 w miejsce 1200.\ndla rocznika 1967 przygotowano zestaw usprawnie\u0144. wygl\u0105d wci\u0105\u017c nawi\u0105zywa\u0142 do poprzednich wersji, wi\u0119kszych zmian doczeka\u0142a si\u0119 gama jednostek nap\u0119dowych, dodano silnik 1500. rok p\u00f3\u017aniej dla modeli 1300 i 1500 przygotowano now\u0105 instalacj\u0119 elektryczn\u0105 o napi\u0119ciu 12 v (vw 1200 wci\u0105\u017c ma 6 v). wersja 1200 otrzyma\u0142a w roku 1970 dwuobwodowy uk\u0142ad hamulcowy.\nma\u0142y sedan volkswagena odni\u00f3s\u0142 du\u017cy sukces eksportowy w usa, przede wszystkim dzi\u0119ki ni\u017cszej cenie i ponad dwukrotnie wi\u0119kszej ekonomiczno\u015bci jazdy od tamtejszych samochod\u00f3w, po\u0142\u0105czonej z udan\u0105 konstrukcj\u0105 i dobr\u0105 jako\u015bci\u0105 wykonania, co szczeg\u00f3lnie predestynowa\u0142o go jako samoch\u00f3d do dojazd\u00f3w do pracy. w 1956 roku sprzeda\u017c volkswagena w usa wynios\u0142a 60 tysi\u0119cy sztuk, i jako pierwszego samochodu importowanego, przekroczy\u0142a produkcj\u0119 a\u017c siedmiu ameryka\u0144skich marek. jego cena wynosi\u0142a w\u00f3wczas 1495 usd i by\u0142a ni\u017csza od wszystkich ameryka\u0144skich samochod\u00f3w (wy\u017csza jedynie od niekt\u00f3rych importowanych). oceniany by\u0142 w prasie w 1957 roku jako najprzyjemniejszy w prowadzeniu z por\u00f3wnywanych ma\u0142ych samochod\u00f3w oraz ameryka\u0144skich bud\u017cetowych modeli pe\u0142nowymiarowych, o cechach kojarz\u0105cych si\u0119 z samochodem sportowym. jako zalety wskazywano te\u017c mniejsze wymiary zewn\u0119trzne.\nw latach 60 xx w. poziom sprzeda\u017cy modelu gwa\u0142townie wzrasta\u0142, przyczyni\u0142a si\u0119 do tego przede wszystkim niska cena, a tak\u017ce kampania reklamowa oraz wytrzyma\u0142o\u015b\u0107 i niezawodno\u015b\u0107 konstrukcji. 17 lutego 1972 roku wyprodukowano egzemplarz nr 15 007 034, \u0142\u0105czny poziom produkcji przekroczy\u0142 rekord ustanowiony wcze\u015bniej przez forda t. do 23 czerwca 1992 powsta\u0142o ponad 21 000 000 sztuk modelu.\n\n\n=== vw 1302/1303 ===\nw roku 1971 wprowadzono wersj\u0119 z kolumnami macphersona w przednim zawieszeniu oraz przeprojektowanym pasem tylnym nadwozia. oficjalnie nosi\u0142a ona nazw\u0119 vw 1302 (1971-72), a od 1973 vw 1303 super k\u00e4fer (super garbus). w zawieszeniu przednim podw\u00f3jne wahacze wleczone na poprzecznych listwach skr\u0119tnych w obudowie rurowej zast\u0105piono przez dolne wahacze poprzeczne z kolumnami macphersona, z ty\u0142u wahacze wleczone zast\u0105piono poprzecznymi, p\u00f3\u0142osie jednoprzegubowe za\u015b dwuprzegubowymi. zmniejszono dzi\u0119ki temu promie\u0144 skr\u0119tu, mimo wyd\u0142u\u017cenia rozstawu osi o 20 mm. dodatkowo zwi\u0119kszono przestrze\u0144 baga\u017cow\u0105 z przodu prawie dwukrotnie.\nsuper k\u00e4fer mia\u0142 tak\u017ce wi\u0119ksz\u0105 szyb\u0119 tyln\u0105, wzmocnione hamulce z przodu, cztery rz\u0119dy otwor\u00f3w wentylacyjnych na tylnej klapie, oraz du\u017ce klosze lamp tylnych (ze \u015bwiat\u0142em cofania). do oferty dodano wersj\u0119 1302s z silnikiem 1600.\nod 1973 montowano wersj\u0119 1303 z panoramiczn\u0105 gi\u0119t\u0105 szyb\u0119 przedni\u0105. dodatkowo zastosowano 2-biegowy wentylator nagrzewnicy oraz wy\u017csze chlapacze przy tylnych ko\u0142ach. rok p\u00f3\u017aniej wszystkie modele garbusa otrzymuj\u0105 szerokie tylne \u015bwiat\u0142a, nowe b\u0142otniki oraz typ zderzak\u00f3w. dwa lata p\u00f3\u017aniej przednie kierunkowskazy przeniesiono z b\u0142otnik\u00f3w na zderzak, klosze \u015bwiate\u0142 przednich przej\u0119to z vw golfa pierwszej edycji. w 1976 r. zaprzestano produkcji vw 1303 w wersji fastback sedan, wprowadzono natomiast wariant 1200l z hamulcami tarczowymi na przedniej osi oraz silnikiem 1600. produkcj\u0119 garbusa w niemczech zako\u0144czono 19 stycznia 1978 roku, karmann 1303 cabrio montowany by\u0142 do stycznia 1980 roku, przeniesiono j\u0105 w\u00f3wczas do meksyku.\nna rynek brazylijski przygotowano wersj\u0119 fusca (lokalna nazwa samochodu) z silnikiem 1600 o mocy 52 km przystosowanym do pracy na etanolu. ostatnia modernizacja garbusa mia\u0142a miejsce w 1993 roku, silnik wyposa\u017cono we wtrysk paliwa, g\u0142owice cylindr\u00f3w za\u015b w hydropopychacze. zastosowano tak\u017ce 3-dro\u017cny katalizator w uk\u0142adzie wydechowym.\n\n\n=== \u015bwiatowy koniec produkcji ===\ndo 2002 roku powsta\u0142o ponad 21 milion\u00f3w egzemplarzy garbusa, poziom produkcji w roku 2003 wynosi\u0142 tylko 30 tys. w por\u00f3wnaniu ze szczytowym rokiem 1971, kiedy osi\u0105gni\u0119to poziom 1 miliona egzemplarzy. volkswagen og\u0142osi\u0142, \u017ce koniec produkcji nast\u0105pi w lipcu 2003 roku, jako pow\u00f3d podano spadaj\u0105cy popyt na model. ostatni egzemplarz z numerem 21 529 464 opu\u015bci\u0142 lini\u0119 produkcyjn\u0105 w puebla 30 lipca 2003 \u2013 65 lat od uruchomienia produkcji, po 58 latach jej nieprzerwanego trwania (licz\u0105c od zako\u0144czenia ii wojny w 1945 r.). ostatni k\u00e4fer/garbus/beetle/fusca... otrzyma\u0142 przydomek el rey (j. hiszp. kr\u00f3l) i trafi\u0142 do muzeum volkswagena w wolfsburgu.\n\n\n== dane techniczne ==\n\n\n=== 1946\u20131973 ===\n\n\n=== 1302/1303 (1970\u20131975) ===\n\n\n=== 1200 (1973\u20131985) ===\n\n\n== wielko\u015b\u0107 produkcji ==\n\n\n== przypisy ==\n\n\n== bibliografia ==\nhistoria: jubileusz garbusa. [w:] volkswagen.pl [on-line]. 2006-01-19. [dost\u0119p 2011-11-14]. [zarchiwizowane z tego adresu (2011-10-11)]. (pol.).\nvolkswagen new beetle history. [w:] edmunds.com [on-line]. [dost\u0119p 2011-11-14]. (ang.).\njakub niemcewicz. vw 1200 i 1303. \u201eclassicauto\u201d, s. 26\u201334, pa\u017adziernik 2011. stratos concept. issn 1895-2976. (pol.). \n\n\n== linki zewn\u0119trzne ==\nprzedwojenna historia volkswagena garbusa na oldtimery.com. oldtimery.com. [zarchiwizowane z tego adresu (2016-03-05)].\nhistoria volkswagena super beetle\nthe beetle: from hitler to hippies. life.com. [zarchiwizowane z tego adresu (2010-06-02)]. \u2013 life magazine"