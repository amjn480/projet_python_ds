"station amsterdam centraal is het centraal station van de nederlandse hoofdstad amsterdam. het is gebouwd tussen 1881 en 1889 naar ontwerp van pierre cuypers, dolf van gendt (stationsgebouw) en l.j. eijmer (stationskap). het station telt zes perrons die via drie dwarsgangen onder de 15 sporen (waarvan 11 perronsporen) bereikbaar zijn. dagelijks telt amsterdam centraal circa 160.000 in- en uitstappers, waarmee het na station utrecht centraal het drukste station van nederland is. reizigers kunnen gebruikmaken van treinen, metro's, trams, bussen en veren. het station is gelegen op het in het ij aangeplempte stationseiland.\n\n\n== geschiedenis ==\nin 1864 vroeg johan thorbecke, op dat moment de minister van binnenlandse zaken, de amsterdamse gemeenteraad om diens mening over een nieuw te bouwen centraal station in amsterdam. thorbecke noemde twee mogelijke locaties: de huidige (op een kunstmatig eiland in het open havenfront) en een andere in de buurt van het leidseplein, nabij de voormalige leidsepoort. thorbecke had zelf een voorkeur voor de optie bij het open havenfront. de gemeente echter niet, vooral omdat de entree van de stad op die manier afgesloten zou worden van het ij door de nieuw te bouwen spoorlijn en station. uiteindelijk werd wel gekozen voor de locatie aan het open havenfront: de spoorweg zou ook gunstig zijn voor de scheepvaart en het goederenstation zou worden gebouwd bij de stadsrietlanden, zodat er minder land aangeplempt hoefde te worden. op 23 juni 1869 werd de huidige locatie door de gemeenteraad goedgekeurd.het station \u2212 tot mei 2000 amsterdam cs geheten \u2212 verving het in 1878 gesloten station amsterdam willemspoort en het van 1878 tot 1889 gebruikte tijdelijke station westerdok. het is gebouwd op drie aangeplempte eilanden in het ij. hiervoor werd zand gebruikt uit de duinen bij velsen, dat vrijkwam bij het graven van het noordzeekanaal. net als veel andere gebouwen in amsterdam werd het gebouwd op houten palen (8.687 stuks). bij de bouw traden verzakkingen op, waardoor het werk enige jaren werd vertraagd. op 15 oktober 1889 werd het station onder enorme publieke belangstelling geopend.\ncuypers ontwierp wel het gebouw, maar de overkapping van de perrons en de sporen viel buiten de opdracht. de eerste oplevering van het gebouw in oktober 1884 was dan ook zonder stationskap of perronkappen. de stationskap, bestaande uit 50 boogspanten en een overspanning van bijna 45 meter, werd ontworpen door l.j. eijmer, civiel ingenieur bij de staatsspoorwegen. cuypers ontwierp wel de decoraties voor de spanten en de kopgevels. de stationskap werd uiteindelijk in oktober 1889 voltooid.\neen tweede, smallere en langere maar gelijksoortige kap aan de ijzijde werd voltooid in 1924. tussen de twee kappen bleven drie sporen niet overdekt. in 1996 werd er over deze sporen een derde 'middenkap' gebouwd, ontworpen door jan garvelink, architect bij holland railconsult.\nin 1920 werd de oostelijke vleugel (het lage eindgebouw) afgebroken en vervangen door 'de oost', het voormalige pakketpostgebouw naar ontwerp van cuypers' zoon joseph.\n\n\n== ontwerp ==\ncuypers ontwierp ook het in 1885 geopende amsterdamse rijksmuseum, waar het centraal station sterk op lijkt. van gendt ontwierp alle stations aan de spoorlijn den helder \u2013 amsterdam en in amsterdam onder meer de hollandsche manege (1882), het concertgebouw (1883-1888) en het burgerziekenhuis (1889-1891).\nhet station is het eerste station in nederland dat door een bekende architect werd ontworpen. daarvoor waren het vaak ingenieurs en minder befaamde architecten, maar de omgeving en aanzien van het te bouwen pand vroegen om een architect. door de aanleg van de sporen en het station op drie kunstmatige eilanden in een deel van het ij, werd het open havenfront afgesloten van open water, maar zo werd wel voorkomen dat de oude stad doorsneden werd met spoorlijnen.\naan de oostzijde van het station is het koningspaviljoen (tegenwoordig de koninklijke wachtkamer) te vinden, compleet met inpandige parkeerplaats (oorspronkelijk voor een koets, nu voor een auto). dit paviljoen bevat decoraties van de hand van georg sturm, met als thema het koningshuis en het gezag.\ncuypers benadrukte met de twee torens aan weerszijden van de kap dat het station een 'nieuwe stadspoort' was. het stationsgebouw vertoont dan ook sterke gelijkenis met het in 1885 opgeleverde rijksmuseum, dat door dezelfde architect aan de zuidzijde van de binnenstad is gebouwd. het gebouw is door de socioloog abram de swaan omschreven als een toffelemoons koekelorium, vanwege alle luikjes en kleine raampjes die aan een klooster doen denken.\n\n\n== vroegere uitbreidingen en vernieuwingen ==\n\n\n=== jaren 1920: tweede stationskap en verdubbeling aantal perrons ===\ntussen 1920 en 1925/1926 onderging het station een van zijn grootste  uitbreidingen. het aantal perrons werd bijna verdubbeld, onder meer door het tijdelijke houten vierde perron uit 1913 om te bouwen tot een definitief perron. ook werden het vijfde en zesde perron toen gebouwd. vooral het zesde perron was gebouwd met het oog op de afwikkeling van het goederenverkeer. over de nieuwe perrons is toen ook een stationskap gebouwd door werkspoor die in 1924 gereed kwam.   onder het vijfde en zesde perron werden toen allerlei dienstruimten  gebouwd ter afwikkeling van het goederenverkeer. de bebouwing heet het ijgebouw. de perrontunnels onder de drie toen reeds bestaande perrons zijn toen onder de nieuwe perrons doorgetrokken.\n\n\n=== jaren 1950: verbouwing stationshal, tunnel stationsplein ===\nmedio jaren vijftig werd de stationshal verbouwd en gemoderniseerd naar een ontwerp van h.g.j. schelling. het 'orgel' met loketten werd vervangen door toen moderne plaatskaartenloketten. voorts kwam er in 1955 een voetgangerstunnel vanaf het vvv-gebouwtje op het stationsplein onder de rijweg voor het station door die uitkwam in de stationshal.\n\n\n=== jaren 1980: aansluiting metro en grootschalige verbouwing station ===\n\n\n==== aansluiting eerste metro, herinrichting stationsplein ====\nin verband met de bouw van het eindstation van de metro onder het stationsplein werd de bovengenoemde tunnel in 1980 verwijderd.  de rijweg zou toen toch, in verband met een herinrichting van het stationsplein, vervallen. het verwijderen van de rijweg die vlak voor het station liep was mogelijk door trams, bussen, taxi's en auto's voortaan vooraf naar de oostelijke \u00f3f de westelijke helft van het stationsplein te laten rijden. de voetgangers (onder meer de snel groeiende groep toeristen) konden voortaan veilig tussen deze twee verkeersstromen in lopen naar de enige oversteekplaats die het stationsplein van het damrak scheidde. metroreizigers konden in het metrostation gebruik maken van een ruime voetgangerstunnel /  kleine metrohal die uitkwam onder de oostelijke luifel van het station. met verschillende (rol) trappen was daar (tot de bouw van de noord/zuidlijn) zowel een verbinding naar de centrale stationshal als naar de oostelijke ingang van het station.\n\n\n==== inwendige stationsverbouwing, verbreding middentunnel ====\ntussen 1980 en 1984 zijn de centrale hal en middentunnel fors verbreed en gemoderniseerd door articon, het voormalige ingenieursbureau van de ns, onder leiding van m.w. markenhof.  de reden was dat de middentunnel toen al vrij druk was (deze was qua grootte vergelijkbaar met de huidige oosttunnel) en met het oog op de komst van meer treinen door ten eerste, de verbeterde zaanlijn (met de nieuwe hemtunnel), en ten tweede, door de toen komende opening van de spoorlijn amsterdam centraal - schiphol en ten derde, door de toen komende opening van de flevolijn, was uitbreiding dringend gewenst. bovendien was amsterdam centraal sinds 1980 ook aangesloten op de metro (de plannen voor de stationsuitbreiding werden namelijk al gemaakt voordat de komst van de metro was gerealiseerd). de tunnel is toen vier keer zo breed gemaakt (van 4,5 meter naar 18 meter) en voorzien van roltrappen (zowel opgaande roltrappen als neergaande roltrappen en per perron zowel naar de oostelijke als westelijke richting). in het midden van de tunnel was er ter hoogte van de meeste perrons een trappenpartij en vide zodat er beter zicht was tussen perron en tunnel, iets dat in die tijd nieuw was in nederland. alleen bij de laatste twee perrons was de tunnel weer smaller en was daar ook geen vide en waren er ook geen roltrappen.  de west- en oosttunnel behielden hun breedte en trappen maar werden  wel gemoderniseerd. in de oosttunnel zijn toen liften geplaatst. de loketten binnen- en buitenland werden naar de oost- respectievelijk westvleugel van het stationsgebouw verplaatst. door de oost- en westvleugel geheel open te stellen voor publiek was het mogelijk om binnen het station naar alle drie de tunnels te lopen. ook ontstond er zo meer ruimte in de centrale hal. de tunnels, de hal en de zijvleugels kregen toen een kunstzinnige blauw-wit-zwarte moza\u00efekvloer. (die anno 2023 alleen nog is terug te vinden in oostelijk deel van het station.)\n\n\n==== start renovatie stationskappen ====\nin de tweede helft van de jaren 1980 is gestart met de renovatie van de stationskappen die tot 1994 duurde.\n\n\n=== jaren 1990: verbetering en ombouw perrons, derde stationskap ===\n\n\n==== rail 21 ====\nna de grootschalige verbouwing en vernieuwing van de binnenruimten van het station, die medio jaren '80 werd afgesloten, begon vanaf begin jaren '90 onder meer de uitbreiding van het aantal reizigersperrons, onder andere door de ombouw van goederenperrons. dit als een eerste stap in het aanpassen van het station aan de groeiverwachtingen in het toenmalige toekomstplan rail 21. ook werd vanwege dat plan bij andere stationsaanpassingen in die tijd rekening gehouden met de komst van de tgv/thalys naar amsterdam centraal (waarbij die trein in nederland nog wel ruim 10 jaar over bestaande sporen zou rijden). zo werd medio jaren '90 de middentunnel bij de laatste twee perrons alsnog verbreed, en werd het vijfde perron ook voorzien van roltrappen, aangezien juist de noordelijke perrons veel gebruikt werden voor treinen naar schiphol (dus ook door de toen toekomstige thalys naar parijs).\n\n\n==== ombouw en verlenging kopspoor 1 ====\nhet perron van kopspoor 1 heeft in 1992 een perronkap gekregen naar een ontwerp van harry reijnders. dit was aanvankelijk (dus) ook met het oog op de verwachte komst van tgv-treinen medio jaren '90 die dan van dit perron gebruik zouden kunnen gaan maken.  daarom werd dat toenmalige goederenperron in die tijd, naast overkapt, ook verlengd zodat het voor langere reizigerstreinen geschikt werd (ook voor, bijvoorbeeld, gekoppelde binnenlandse dubbeldekstreinen). na de ingebruikname werd het perron in de praktijk alleen gebruikt voor binnenlandse dubbeldeks- en enkeldeks-treinen naar haarlem en verder. in 1992 werd daar ook, aan de straatzijde aldaar, een hotel  geopend.  zie ook de foto uit 1992 in de fotogalerij .\n\n\n==== derde stationskap (middenkap) ====\nin 1996 werden naar aanleiding van een (geplande) verbreding en verlenging van het vierde perron de drie onoverdekte sporen (8, 9 en 10) tussen de twee oorspronkelijke kappen alsnog overdekt. maar deze perronverbreding en -verlenging werd pas uitgevoerd tussen 2000 en 2004, zie de paragraaf over de sporen 10-15 hieronder. de bedoeling was ook om de perrons aan de sporen 8 en 10 beter aan hogere internationale kwaliteitsnormen te laten voldoen. spoor 8 was in die periode namelijk een van de vaste vertreksporen voor de toenmalige treinen naar parijs.  tijdens de renovatie van de oude stationskappen is daarmee dus besloten om de luifels bij de sporen 8 en 10 niet te renoveren maar te vervangen door de nieuwe stationskap. \nmet die nieuwe middenkap, en de perronkap van spoor 1 en de renovatie van de oude stationskappen, die al in 1994 voltooid werd, voorzag de ns alle perrons op het station toen van nieuwe of gerenoveerde overkapping.  \n\n\n==== ombouw en verlenging spoor 15 b (oostzijde) ====\nverder is het goederenperron uit 1924 langs spoor 15 dat vanaf 1973 ook (weer) door reizigerstreinen richting het westen werd gebruikt (vooral tijdens de spits), rond 1995-1996 verbouwd tot een technisch volwaardig reizigersperron zodat het ook aan de oostelijke zijde voor reizigerstreinen geschikt was (richting almere/hilversum), zonder treinen op het spoor 14 te hinderen. hiervoor werd aansluitend op de perrons een nieuw betonnen viaduct gebouwd (een onderdeel van de oostertoegangsspoorbrug) voor de sporen 14 en 15 over de openbare weg en het water (de zogenoemde oostertoegang). ook dit was om de extra drukte van de in 1986-'88 geopende schiphollijn en flevolijn op te vangen. vanaf 1998 werden er voorbereidingen getroffen om het perron langs spoor 15 ook aan de westkant te verlengen. ook aan deze zijde werden daarom een aantal panden naast het station aan de de ruijterkade (onteigend en) gesloopt (zie verder de volgende hoofdparagraaf).\n\n\n==== overige verbeteringen ====\nin 1995 werd door de ns een nieuwe verkeersleidingspost in gebruik genomen. deze ligt aan de westkant, bij het westerdok, voorheen zat de post in het station zelf. ook bouwde ns aan uitbreiding van het westelijke emplacement en aan de uitbreiding van vier naar zes sporen ten westen van het station. deze aanpassing werd uitgevoerd tussen 1991 en 1996. voor de treinen richting sloterdijk kwam er zo meer ruimte.\n\n\n== project \"amsterdam centraal, spoor 10-15\" en masterplan reizigersmachine ==\n\n\n=== context en planning ===\nvanaf de tweede helft van de jaren '90 begon de uitvoering van het project \"amsterdam centraal, spoor 10-15\" waarbij de sporen 10 tot en met 15 in de westelijke richting verlengd zouden worden. dit plan was een wijziging van het rail 21-plan \"amsterdam cs spoor 16\" uit de eerste helft van de jaren 1990 waarbij alleen spoor 13 t/m 15 zouden worden verlengd en waarbij een nieuw spoor 16 zou worden aangelegd. met de perronuitbreidingen moest de groei worden opgevangen van de in de jaren 1980 geopende schiphollijn en flevolijn maar moest ook ruimte worden gecre\u00eberd om het treinenaanbod landelijk te verhogen en om plaats te bieden aan een tgv uit parijs waar in het plan rail 21 al rekening mee werd gehouden. vanwege de grote ontwikkelingsplannen van de gemeente amsterdam aldaar voor de ij-oever, en de financieringsproblemen daarvan toentertijd, is de bouw van spoor 16 geschrapt. de ruimte voor dat geschrapte spoor is benut voor onder meer een busstation, zie de volgende paragrafen. de verlenging van de overige genoemde perrons in de westelijke richting was een van de redenen om de westtunnel te verbreden, zie ook de betreffende paragraaf onder.\nhet project \"amsterdam centraal, spoor 10-15\" vloeide rond 2004 over in het (al in 1997 gepresenteerde) \"masterplan reizigersmachine\" van benthem crouwel architects. de hoofddoelen uit dat masterplan waren ten eerste om het station uit te breiden en te vernieuwen om de problemen op te lossen van het versnipperde en te drukke voor- en natransport op het stationsplein (vooral van teveel bussen), en aan de achterzijde van het station (vooral pontgebruikers die een drukke autoweg moesten oversteken). ten tweede moest het station aangepast worden voor de noord-zuidlijn, een nieuwe metrolijn die dwars onder het station door zou gaan. ten slotte moest het station ook aangepast worden met het oog op de ov-chipkaart. er zijn daarom in een later stadium, in 2005, onder meer twee poortvrije passages aan het plan toegevoegd die in de jaren 2010-2019 zijn gebouwd, zie de betreffende paragraaf.\nhet grootste onderdeel van dit masterplan, op de bouw van de noord/zuidlijn na, was het project ijsei: de bouw van een groot verhoogd centraal busstation ijzijde aan de achterzijde van het station. met daaronder op straatniveau een tweede nieuwe stationshal (de ijhall). en met daaronder weer een nieuwe autotunnel, de michiel de ruijtertunnel die loopt onder de gehele lengte van de hal, zodat treinreizigers en pontgebruikers geen last meer zouden hebben van autoverkeer aan de achterzijde van het station. (en ter hoogte van de middentunnel wordt de michiel de ruijtertunnel onderlangs weer gekruist door de noord/zuidlijn-metro.) zie voor dit alles de paragraaf busstation ijzijde en de ijhal en het lemma busstation amsterdam centraal. dit busstation heeft ook een grote overkapping waardoor het station (in 2014) als het ware een vierde hoge stationskap heeft gekregen, maar alleen de drie toen al bestaande stationskappen zijn  overkapping voor treinperrons. \nde gemeente kon met het masterplan (na het niet doorgaan van meerdere oudere plannen) een grote belangrijke stap zetten naar de ontwikkeling van de ijboulevard, het ging om een lang gekoesterde wens om het gebied daar te verbeteren.\ndoor het masterplan, en de voorgaande verbreding van de westtunnel, werd tevens ingespeeld op een grote behoefte van ns-stations: namelijk een forse vergroting van het winkelaanbod waarmee (zelfs) werd beoogd dat het station bepaalde trekken van een winkelcentrum zou krijgen. sinds de verzelfstandiging van de ns rond 1995 moest het bedrijf op andere manieren inkomsten genereren als alternatief voor de rijkssubsidies die zouden worden afgebouwd.\nhet was in de jaren 2000-2009 het plan om behalve de westtunnel, ook de oosttunnel te verbreden (zodat met de reeds verbrede middentunnel alle perrontunnels verbreed zouden zijn), maar dat werd in de jaren 2010-2019 uitgesteld tot de tweede helft van de jaren 2020-2029 voor een project dat in bepaalde opzichten gezien kan worden als een voortzetting of opvolging van het masterplan reizigersmachine, namelijk de aanpassing van het station naar aanleiding van het programma hoogfrequent spoor. zie daarvoor de paragraaf programma hoogfrequent spoor.\nvoor de deelprojecten van het project \"amsterdam centraal, spoor 10-15\" en het masterplan reizigersmachine: zie de onderstaande paragrafen.\n\n\n=== noord/zuidlijn ===\nsinds 1997 werd er gewerkt aan de grote verbouwing van amsterdam centraal, onder meer vanwege de komst van de noord/zuidlijn, een nieuwe metrolijn die dwars onder het station gaat en amsterdam-noord met de zuidas verbindt. onder meer omdat station amsterdam centraal een rijksmonument is moesten er complexe werkzaamheden uitgevoerd worden voor de bouw van de metrolijn, zie daarvoor het lemma geschiedenis van de noord/zuidlijn en vooral de betreffende paragraaf.\nin verband met de noord/zuidlijn heeft prorail in 2003 een kunstwerk in de vorm van een poort geplaatst. het kunstwerk is van de hand van hugo kaagman en is getiteld 2b or not 2b en heeft er tot circa 2011 gestaan. de ingebruikname van de lijn was op 22 juli 2018.\n\n\n=== verbreding westtunnel ===\nde westtunnel werd verbreed en gemoderniseerd omdat de middentunnel vanaf 2004 (soms gedeeltelijk) buiten gebruik ging voor de aanleg van de noord/zuidlijn. ook zou door de geplande perronverlengingen naar het westen (zie de betreffende paragraaf onder), en de groei van het aantal treinen in die richting, de drukte in de westtunnel verder gaan toenemen. de verbrede westtunnel werd in 2000 geopend. in navolging van de middentunnel kreeg ook de westtunnel bij de meeste perrons roltrappen (per perron zowel een omhoog gaande roltrap als een omlaag gaande roltrap, maar alleen richting de westzijde). de westtunnel werd net zoals de middentunnel voorzien van winkels. \nde westtunnel werd opgeleverd en in gebruik genomen zonder liften maar in 2006 zijn er vier liften geplaatst op de eilandperrons, dus tussen de sporen 4 t/m 14. de liften zijn groter en meer transparant dan de liften in de oosttunnel: de liften in de oosttunnel hebben een maatvoering die geschikt is voor een enkele rolstoelgebruiker, de liften in de westtunnel daarentegen bieden bijvoorbeeld plaats aan meerdere reizigers met fietsen. bijzonder aan deze liften is vooral dat deze deuren hebben aan de voorkant en de zijkant. rond en na 2010 werd het plaatsen van roltrappen en liften in de westtunnel (tot 2023) afgerond. (vermoedelijk ging het rond 2010 om het zesde perron met spoor 15.)\n\n\n=== verlenging noordelijke perronsporen ===\nna de verbreding van de westtunnel werd gestart met het verlengen van de perronsporen 10-15 in de westelijke richting. daardoor konden er meer en langere treinen op amsterdam centraal komen: lange intercity's namen voortaan niet meer een geheel perron in beslag, maar hadden voortaan voldoende aan de westelijke a-zijde, waardoor op de oostelijke b-zijde weer ruimte voor andere treinen beschikbaar kwam. vanaf 2009 werd deze extra perroncapaciteit bijvoorbeeld gebruikt voor nieuwe binnenlandse treindiensten op de in dat jaar in gebruik genomen hsl zuid. verder zou het door deze perronverlenging mogelijk worden om twee gekoppelde bordeauxrode eurostar red-treinen naar parijs (of de zeer lange orginele eurostar-trein naar londen) op deze, voor de richting schiphol en de hsl zuid gunstig gelegen, perrons te verwerken.  dit project werd in 2004 opgeleverd.\n\n\n=== renovatie en verbouwing middentunnel ===\nna het gereedkomen van de ruwbouw van de metrobuizen van de noord/zuidlijn kon de middentunnel na een renovatie en herinrichting in december 2013 heropend worden: deze heeft ongeveer dezelfde breedte behouden maar wel zijn er meer winkels ondergebracht. door het verwijderen van de trappen in het midden van de tunnel (die met de voorgaande verbouwing begin jaren tachtig daar waren geplaatst) is de loopruimte in deze tunnel aanzienlijk groter geworden. door het verplaatsen van de trappen van het midden naar de zijkant konden tevens de vides bij de voormalige opgangen gedicht worden, waardoor er meer ruimte werd gecre\u00eberd op de perrons boven. er zijn in deze tunnel nu alleen roltrappen richting de westzijde (zowel opgaande roltrappen als neergaande roltrappen). de planning was in 2013 om de roltrappen naar het zesde perron met spoor 15 in 2015 in gebruik te nemen.\n\n\n=== busstation ijzijde en de ijhal ===\n\n\n==== busstation ijzijde ====\nde busstandplaatsen zijn sinds juli 2018 alle naar de noordzijde van het gebouw verplaatst. in 2003 werd begonnen met de bouw van het nieuwe hooggelegen busstation ijzijde onder een nieuw te bouwen boogkap aan het ij. dit verving tussen 2009 en 2018 de vijf oude locaties, verspreid rond het stationseiland. in 2009 werd het busstation gedeeltelijk in gebruik genomen, eerst voor het streekvervoer. in 2014 werd het officieel geopend, in dat jaar werd ook de grote boogkap / stationskap voltooid. nadat het geheel en de omliggende infrastructuur waren voltooid, kregen alle bussen vanaf juli 2018 hier hun halte. de kades voor de ij-veren en andere boten zijn ook aangepakt.\n\n\n==== ijhal ====\nonder deze nieuwe overkapping is tussen het hooggelegen busstation en een ondergrondse weg (de in juli 2015 geopende michiel de ruijtertunnel) ruimte gemaakt voor een extra hal (dus op straatniveau). deze ijhal, een ontwerp van wiel arets architects is voltooid in de winter van 2016-2017 en huisvest onder andere winkels en horeca. het eerste deel is officieel in 2015 geopend en het tweede deel in 2016. het heeft de functie van een stationshal en is ontworpen als tweede, gelijkwaardige entree tot het station. de directe toegang tot de noord/zuidlijn loopt binnen het station vooral via deze hal.\n\n\n=== fiets- en voetgangerstunnel en inpandige poortvrije passages ===\n\n\n==== cuyperspassage ====\naan de westzijde van het station, in het verlengde van de westelijke toegangsbrug, is de cuyperspassage gerealiseerd, een tunnel voor voetgangers en fietsers (langzaamverkeerspassage), van de martelaarsgracht naar de de ruijterkade. deze is ontworpen door de architectenbureaus benthem crouwel en merk-x. hoewel de tunnel al in 2013 werd opgeleverd is deze pas op 21 november 2015 geopend omdat de werkzaamheden aan de ijzijde nog niet eerder afgerond waren. een wand van de tunnel is over de hele lengte bekleed met 46.000 wandtegeltjes waarop het zeegezicht aan het ij naar ontwerp van irma boom, gemaakt door tegelfabriek tichelaar in makkum. het ontwerp was niet vrij van controverse, omdat er een rotterdams oorlogsschip op is te zien.\n\n\n==== ij-passage en amstel-passage ====\nin aanvulling op de poortvrije cuyperspassage zonder winkels zijn er twee poortvrije passages met winkels evenwijdig aan en gelegen tussen de drie bestaande tunnels (westtunnel, middentunnel, oosttunnel), die extra verbindingen vormen tussen het damrak en het ij. terwijl de drie al lang bestaande perrontunnels tot het afgesloten ov-chipkaartgebied behoren, vallen de twee nieuwe passages daarbuiten en zijn toegankelijk zonder ov-chipkaart en zonder de tijdslimiet van het passage-recht. deze twee winkelpassages hebben geen verbinding met de bovengelegen perrons. de drie bestaande reizigerstunnels zijn voorzien van zaken voor de snelle snack en boodschap (vooral de west- en middentunnel), terwijl in de nieuwe passages winkels zijn voor reizigers die meer tijd (en geld) te besteden hebben. er is een dwarsverbinding met poortjes onder de sporen 8-10 die de beide passages met de middentunnel verbindt. de beide passages zijn ontworpen door een combinatie van de architectenbureaus benthem crouwel, powerhouse company en merk-x.\nde ij-passage, de westelijke passage tussen de westtunnel en de middentunnel, is in juni 2015 in gebruik genomen.\nde amstel-passage, de oostelijke passage tussen middentunnel en oosttunnel, is in september 2017 in gebruik genomen. in 2023 is deze passage gesloten vanwege de  volgende grote verbouwing van het station vanaf dat jaar. in 2025 wordt mogelijk een nieuwere eurostar-terminal in de passage gebouwd.\n\n\n=== cuypersgebouw ===\nhet cuypersgebouw wordt in fasen gerenoveerd. in 2011 is (de entree van) de centrale hal, de 'cuypershal', weer open gegaan. deze was vanwege de aanleg van de noord/zuidlijn (gedeeltelijk) gesloten tussen 2004 en 2011. \nin 2015 is de renovatie van de westvleugel gereed gekomen die zowel aansluit op de westtunnel, als op de nieuwe ijpassage (zie de foto's en eventueel de betreffende paragraaf) en op de centrale 'cuypershal'.\nin 2017 zijn de nieuwe trappen vanuit de centrale hal naar het eerste perron gereed gekomen en de renovatie van de wachtkamer 3e klasse en de renovatie van de historische gangen aan het eerste perron. zie de paragraaf bijzonderheden voor de onthulling van de glazen puien met betrekking tot de koninklijke wachtkamer in 2018.\nin 2018-2020 is in de centrale hal, de 'cuypershal', een nieuwe tunnel met een (opgaande) roltrap en trap gebouwd, de 'cuyperstrap', naar de centrale metrohal onder het stationsplein. deze is in 2020 geopend.  na het gereedkomen van de renovatie van de cuypershal en de oostvleugel in 2023 met onder meer nieuwe vloerbetegeling (waarmee de tijdelijke kunststoffen tegels konden worden vervangen) zal het laatste deel van de renovatie van het cuypersgebouw vanaf 2024 worden uitgevoerd in samenhang met het plan en project \"programma hoogfrequent spoor\", zie de betreffende paragraaf.\n\n\n=== prins hendrikkade ===\nhet gebied aan de voorzijde van het station is tussen 2018 en 2022 grondig aangepakt na een uitwerking rond 2012 van het masterplan stationseiland uit 2005. dit was mogelijk doordat de bussen voortaan zouden halteren op het nieuwe busstation ijzijde, dat weer onderdeel was van het masterplan reizigersmachine uit 1997 (dat meer betrekking heeft op de stationsbebouwing). zo is de prins hendrikkade ter hoogte van het centraal station sinds juli 2018 afgesloten voor autoverkeer. het open havenfront - het water voor het station - is vergroot door het deels afgraven van de prins hendrikkade met het vroegere prins hendrikplantsoen. de rondvaartboten kregen nieuwe steigers en kassahuisjes. het gehele gebied rond het stationseiland is na herbestrating het domein geworden van voetgangers, fietsers en trams.\n\n\n== nieuwbouw eurostar-terminal ==\nvanaf april 2018 rijden er eurostar-treinen rechtstreeks tussen amsterdam en londen. omdat het verenigd koninkrijk buiten de schengenzone ligt moesten er douanefaciliteiten op het station komen. hiertoe is een speciale terminal gebouwd op het oostelijke uiteinde van het perron naast spoor 15b. deze is in oktober 2020 in gebruik genomen. hier worden reizigers en hun bagage gecontroleerd en kunnen ze vervolgens wachten. de nieuwe terminal is bijna 60 meter lang en biedt uitzicht op het ij. de terminal is ook ontworpen door benthem crouwel architects.\nde eurostar is in oktober 2020 in eerste instantie doordeweeks \u00e9\u00e9n keer per dag gaan rijden van londen naar amsterdam en terug, of gezien vanuit nederland, in de middag van amsterdam via schiphol, rotterdam en brussel naar londen en in de ochtend weer terug. later kwamen er meer treinen per dag. de grenscontrole is op station amsterdam centraal, er zijn geen controles onderweg.mogelijkerwijs verhuisd de terminal, tijdens de volgende grote verbouwing van het station vanaf 2023, in 2025 naar de in 2017 geopende amstel-passage.\n\n\n== uitbreiding aantal stationsfietsenstallingen ==\nde fietsenstalling stationsplein, de grootste fietsenstalling in amsterdam, werd op 26 januari 2023 geopend bij het centraal station. de fietsenstalling is gelegen onder het water van het open havenfront, tussen het stationsplein en de prins hendrikkade. de hoofdingang is ter hoogte van de martelaarsgracht. de toegang van en naar het station is via de centrale metrohal. de stalling biedt plaats aan 7.000 fietsen. er is geen plaats voor bakfietsen, fatbikes en scooters.\nde bouw startte in de zomer van 2018 en werd na ruim vier jaar voltooid. in deze periode werd het water van het open havenfront weggepompt en en een deel van de prins hendrikkade, met het vroegere prins hendrikplantsoen, afgegraven. in de bouwput werd de stalling gebouwd, waarna het water terugkeerde. boven de stalling liggen nu steigers voor rondvaartboten.in februari 2023 is ook de fietsenstalling ijboulevard gereedgekomen en in gebruik genomen aan de noordzijde van het centraal station, die in het water van het ij is gebouwd en onder de nieuwe ijboulevard langs de de ruijterkade is komen te liggen. hier kunnen 4.000 fietsen worden gestald.\nnaast de beide nieuwe stallingen zijn er twee al langer bestaande fietsenstallingen in het stationsgebouw.\nde beide nieuwe stallingen zijn mede bedoeld als vervanging van de 'fietsflat', die sinds 2001 aan de westkant van het stationsplein staat, boven het water van het open havenfront. het is nog niet bekend wat er met de fietsflat gaat gebeuren.\nin de komende jaren worden er tot 2030 nog 9.000 fietsparkeerplekken gebouwd onder het oostelijke deel van het centraal station.\n\n\n== programma hoogfrequent spoor, voortzetting stationsverbouwing ==\nin het kader van het programma hoogfrequent spoor (phs) vinden opnieuw ingrijpende verbouwingen plaats aan amsterdam centraal. in 2030 moet volgens berekeningen van prorail het station 275.000 reizigers per dag kunnen verwerken (voor de coronacrisis was dit 200.000 per dag). het doel is dat treinen met een hogere frequentie kunnen gaan rijden, de kans op vertraging en hinder verlaagd wordt en dat er genoeg ruimte is voor groeiende reizigersstromen binnen het station.\nde vier perronloze middensporen (3, 6, 9 en 12) worden verwijderd ten gunste van verbreding en verlenging van de perrons en het toevoegen van trappen en roltrappen. het aantal doorgaande perronsporen wordt verminderd van tien naar negen. het aantal wissels wordt sterk verminderd en er komt nieuwe beveiliging. daardoor kunnen de treinen korter na elkaar gaan rijden. er zijn wederom aanpassingen aan de bestaande reizigerstunnels nodig. verder zal ook de smalle oosttunnel worden verbreed en worden heringericht naar voorbeeld van de middentunnel. de vijf verouderde stalen spoorbruggen uit 1917 aan de oostzijde van het station over de oostertoegang worden vervangen en bij de dijksgracht komt een nieuwe spoorkruising.zoals aangegeven in de paragraaf \"uitbreiding aantal stationsfietsenstallingen\", zal onder het station een grote fietsenstalling worden gebouwd tussen de oostertoegang en de te verbreden oosttunnel (dit betreft een grote uitbreiding van een bestaande stalling). \naan de westelijke zijde zal vanaf 2023 ook de (zuidelijke) ingang van de westtunnel worden vernieuwd, de (voor rolstoelgebruikers te) steile hellingbaan aan het begin van de tunnel wordt vervangen door trappen aangevuld met een roltrap en een lift. dit deelproject wordt uitgevoerd voordat de oosttunnel (de enige tunnel die volledig rolstoeltoegankelijk is) gedeeltelijk dicht gaat. \ntijdens de uitvoering van het programma hoogfrequent spoor zal ook zal de renovatie van het cuypersgebouw worden afgerond. \nprorail voert deze grote verbouwing uit in opdracht van het ministerie van infrastructuur en waterstaat. in 2017 zijn zja (architect), braaksma & roos architectenbureau (restauratie architect) en igg (bouwkosten adviesbureau) aangesteld om het ontwerp te maken. naast de technische eisen vanuit het phs, hebben de architecten aangegeven prioriteit te geven aan het historische karakter van het station en de overzichtelijkheid voor de reiziger.in 2021 startten de voorbereidende werkzaamheden, vanaf 2024 vindt het grote werk plaats. volgens de planning zou het project in 2030 gereed zijn. hiermee wordt ruimte gemaakt voor de verwachte groei van het aantal reizigers. hiertoe zullen dan elke tien minuten treinen gaan rijden in de richtingen noord-holland, flevoland, utrecht en brabant.\n\n\n== ov-chipkaart ==\ndit station heeft ns ovc-poortjes. voor overstappers zijn er ns-palen waar zij kunnen uit- en inchecken. de poortjes zijn met ingang van 17 mei 2016 tussen 1.00 uur en 7.00 uur en sinds eind 2017 permanent gesloten. voor onder meer de gebruikers van de pont zijn meerdere poortvrije passages gebouwd, zie de betreffende paragraaf fiets- en voetgangerstunnel en inpandige poortvrije passages.\n\n\n== bijzonderheden ==\naan het lange perron langs spoor 2 zijn diverse zalen en faciliteiten bereikbaar. er is een koninklijke wachtkamer en er zijn diverse restaurantzalen waarvan de decoratie en inrichting grotendeels bewaard zijn gebleven. zo is er het zogenoemde '1ste klas'-restaurant met een klein terras op het perron. ook de lounge voor internationale 1ste klas-reizigers bevindt zich op dit perron.\nhet aan de westkant naast de sporen gelegen ibis hotel (dat in 1992 geopend werd) heeft in 2008 een bijgebouw gekregen boven de sporen, steunend op stalen pijlers. hier is het kopspoor 1 vanwaar treinen naar haarlem en verder vertrekken.\nin 2018 zijn aan de zijkanten van de entree van de koninklijke wachtkamer van het cuypersgebouw aan het stationsplein twee glazen puien onthuld zodat het mogelijk is om een deel van de monumentale ruimte te zien.\n\n\n== lokaal vervoer ==\n\n\n=== tramstation ===\nhet centraal station is al sinds de opening in 1889 (eind)halte voor vele tramlijnen. aanvankelijk waren dat paardentrams, vanaf 1902 werden deze door elektrische trams vervangen. ook nam het stationsplein vanaf 1906 de rol van de dam over als belangrijkste tramhalte in het centrum van amsterdam.\nde haltes zijn verspreid over het westelijke en het oostelijke deel van het stationsplein. de trams die het station via de nieuwezijds voorburgwal richting het leidseplein of de rozengracht verlaten stoppen aan de westelijke haltes. de tram naar ijburg en de trams richting het damrak hebben hun standplaats aan de oostelijke haltes.\n\n\n==== tramlus ijzijde ====\nsinds half oktober 2019 is er aan de de ruijterkade, aan de noordoostzijde van het station, onder de opritten van het busstation, een extra keerlus voor de tram naar ijburg, die gebruikt wordt als de keerlus via het stationsplein voor deze lijn niet beschikbaar is.\n\n\n=== metrostation ===\naan de voorzijde van het centraal station is sinds 1980 ook een metrostation gelegen onder het open havenfront en het stationsplein. de amsterdamse metrolijnen 51, 53 en 54 hebben op dit kopstation hun eindpunt. het station beschikt over een breed middenperron en het perron loopt met een boog in de richting van de nieuwmarkt. de hoofdtoegang bevindt zich aan de kant van het centraal station.\nop 22 juli 2018 werd het metrostation voor de noord/zuidlijn door metrolijn 52 in gebruik genomen.\n\n\n=== busstation ===\nin 1922 werd door de gemeentetram amsterdam, na een mislukte proef in 1908, de eerste buslijn ingesteld. in 1924 werden twee buslijnen van het centrum naar amsterdam-noord ingesteld en kregen een halte nabij het stationsplein.\nin 1931 werden de lijnen ingekort tot het stationsplein en kregen daar hun standplaats. in 1932 verdwenen de lijnen naar noord en werden ingekort tot noord met aansluiting op de pont. pas in 1938 verscheen weer een gta-buslijn op het stationsplein. vanaf de jaren vijftig nam het aantal busdiensten sterk toe. na de opening van de ij-tunnel in 1968 kwamen er ook veel buslijnen vanaf amsterdam-noord naar het amsterdamse centraal station.\nmet de opening van de noord/zuidlijn in 2018 zijn veel buslijnen verdwenen, de resterende lijnen zijn verhuisd naar het nieuwe busstation aan de ijzijde.\n\n\n=== ij-veren ===\naan de noordzijde van het centraal station, aan de de ruijterkade, is het vertrekpunt van de ij-veren naar drie locaties in amsterdam-noord.\n\n\n== bestemmingen en routes ==\n\n\n=== treinen ===\nvanuit het amsterdamse centraal station kan men per trein naar de meeste belangrijke bestemmingen in nederland en het omliggende buitenland reizen. in de dienstregeling 2024 wordt het station door de volgende treinseries bediend:\n\n\n=== seizoenstreinen ===\nnaast de dagelijkse internationale treinen zijn er ook seizoenstreinen die in de winter naar de alpen rijden voor wintersporters. voorbeelden zijn de alpenexpress en de krokusexpress. deze treinen rijden in de winterperiode van den haag hs via amsterdam naar verschillende bestemmingen in duitsland, oostenrijk, zwitserland, frankrijk en itali\u00eb. in de zomer rijdt eurostar elke zaterdagochtend in juli en augustus van amsterdam naar marseille.\n\n\n=== sporengebruik ===\naan de perrons liggen respectievelijk sporen 1/2, 4/5, 7/8, 10/11, 13/14 en 15.\nde toegang aan beide zijden van het station is via 6 sporen (2 per richting). aan de westzijde zijn er drie richtingen die hun eigen sporen hebben:\n\nhaarlem\nzaandam\nschipholalle richtingen komen langs het kruisstation sloterdijk, waarbij de schiphollijn de andere spoorlijnen bovenlangs kruist. door diverse ongelijkvloerse kruisingen verderop kunnen de schipholtreinen kruisingsvrij van elk perronspoor gebruikmaken.\naan de oostzijde zijn er geen ongelijkvloerse kruisingen en zijn de richtingen:\n\namsterdam amstel (2 sporen)\nweesp (2 sporen)\nopstelterrein watergraafsmeer (2 sporen)vroeger werd het centraal station vooral gebruikt als een dubbel kopstation, waarbij bijna alle treinen keerden en er weinig doorgaande treinen waren. om de capaciteit te vergroten en overstappen te vermijden zijn diverse treindiensten doorgaande diensten geworden. alle doorgaande perronsporen worden functioneel in twee delen gebruikt. hierdoor kunnen twee treinen tegelijkertijd van hetzelfde perronspoor gebruikmaken. elk deel van het spoor is bereikbaar met behulp van wissels vanuit doorgaande sporen die niet aan een perron liggen. alleen de heel lange treinen hebben een volledig perronspoor nodig.\n\n\n=== lokaal en regionaal vervoer ===\nhieronder een overzicht van metro-, tram- en buslijnen die amsterdam centraal aandoen. alle buslijnen staan aan de noordzijde van het station.\n\n\n== ontwikkeling aantal reizigers ==\nhet aantal door ns vervoerde reizigers (per gemiddelde werkdag) ontwikkelde zich sedert 2019 als volgt:\n\n\n== trivia ==\nin shenyang, china, staat een kopie van het station. het is onderdeel van het pretpark holland dorp.\nhet een-na-langste perron in nederland bevindt zich in amsterdam centraal: 695 meter. het langste perron bevindt zich in station sittard en is 5 meter langer: 700 meter.\n\n\n== zie ook ==\nstationseiland\nstationsplein (amsterdam)\nbusstation amsterdam centraal\n\n\n== fotogalerij ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== externe links ==\nfilm over het nieuwe spoorwegviaduct tussen amsterdam centraal station en haarlemmerplein; 1923 - youtube.com\nfilm over 60 jaar amsterdam centraal station; 1949 - youtube.com\nde website van amsterdam centraal\nstation amsterdam centraal op stationsweb\nprojectwebsite van het stationseiland\nhet centraal station op de beeldbank amsterdam"