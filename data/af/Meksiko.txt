"meksiko of mexiko (spaans: m\u00e9xico, [\u02c8mexiko], ; nahuatl: mexihco, [me:'\u0283i\u0294ko]), amptelik die verenigde meksikaanse state (spaans: estados unidos mexicanos, ; nahuatl: mexihco tlacetililli tlahtohcayotl), is \u2019n federale presidensi\u00eble grondwetlike republiek gele\u00eb in noord-amerika. meksiko grens in die noorde aan die verenigde state van amerika, in die suide en weste aan die stille oseaan, in die suidooste aan guatemala, belize en die karibiese see en in die ooste aan die golf van meksiko. meksiko strek oor \u2019n gebied van bykans 2 miljoen km\u00b2 (sowat 760 000 myl\u00b2), is die sesde grootste land van die amerikas wat oppervlakte betref, en die 13de grootste onafhanklike land ter w\u00eareld. met \u2019n geskatte bevolking van sowat 130 miljoen in 2023 het die land die tiende grootste bevolking ter w\u00eareld, en is benewens die digsbevolkte spaanssprekende land, ook die tweede mees bevolkte land in latyns-amerika naas brasili\u00eb.\n\ntydens die voor-colombiaanse tydperk, voor die aankoms van die europe\u00ebrs in die gebied van die huidige meksiko, het verskeie belangrike beskawings soos die olmeke, mixteke, tolteke, teotihuac\u00e1ne, zapoteke, maja, tlaxcalteke en asteke hier bestaan. teen 1521 het die spaanse ryk met die verowering en kolonisasie van die gebied vanuit hul basis in m\u00e9xico-tenochtitlan begin en die vise-koninkryk nieu-spanje gestig. met die onafhanklikheidsverklaring van spanje op 16 september 1810 het die meksikaanse onafhanklikheidsoorlog begin, op 27 september 1821 het meksiko sy onafhanklikheid verkry en op 28 desember 1836 is dit deur spanje erken. n\u00e1 die onafhanklikheidsoorlog het meksiko sy eerste grondwet op 4 oktober 1824 bekragtig en die huidige grondwet is tydens die meksikaanse rewolusie (1910\u20131920) op 5 februarie 1917 aanvaar. die oppervlakte van meksiko is gedurende die 19de eeu met die onafhanklikheidsverklaring van die sentraal-amerikaanse lande en n\u00e1 oorlo\u00eb teen die verenigde state van amerika meer as gehalveer.\ndie verenigde meksikaanse state is \u2019n federale presidensi\u00eble grondwetlike republiek met \u2019n presidensi\u00eble stelsel en \u2019n tweekamerparlement, bekend as die kongres van die unie (congreso de la uni\u00f3n), wat uit die senaat van die republiek (senado de la rep\u00fablica) en die huis van afgevaardigdes (c\u00e1mara de diputados) bestaan. die land se hoofstad en grootste stad is meksikostad, wat nie deel uitmaak van een van die 31 deelstate nie, maar sedert onlangse strukturele hervormings \u2019n soortgelyke status het. die stadsregering pleit egter vir die amptelike status van \u2019n deelstaat.\n\n\n== etimologie ==\nnadat nieu-spanje in 1821 sy onafhanklikheid van spanje verkry het, is besluit om die land na sy hoofstad meksikostad, wat in 1524 op die ru\u00efnes van die asteekse hoofstad meksiko-tenochtitlan (nahuatl: m\u0113xihco ten\u014dchtitlan) gestig is, te vernoem. die naam is afgelei uit die asteekse taal nahuatl, maar die oorspronklike betekenis daarvan is onbekend.\nm\u0113xihco was die nahuatl-term vir die hartland van die asteekse ryk, die vallei van meksiko, sy bevolking, die mexica en die omliggende gebiede, wat later \u2019n deel van die land meksiko geword het. dit word in die algemeen beskou as \u2019n toponiem vir die vallei, wat die prim\u00eare etnoniem vir die asteekse driebond geword het.\ndie amptelike naam van die land is saam met die regeringsvorm verander. tydens twee geleenthede (1821\u20131823 en 1863\u20131867) het die land bekend gestaan as imperio mexicano (\"meksikaanse keiserryk\"). al drie federale grondwette (van 1824, 1857 en 1917, die huidige) het die naam estados unidos mexicanos (\"verenigde meksikaanse state\") gebruik. met die grondwet van 1824 het die land \u2019n federale republiek met die amptelike name naci\u00f3n mexicana (\"meksikaanse nasie\") en estados unidos mexicanos (\"verenigde meksikaanse state\") geword. in die grondwette van 1836 en 1857 is die amptelike naam n\u00e1 rep\u00fablica mexicana (\"meksikaanse republiek\") verkort, maar vir amptelike geskrifte het die langnaam steeds in gebruik gebly. met die huidige grondwet van 1917 is die langnaam \"verenigde meksikaanse state\" weer ingevoer.\n\n\n== geskiedenis ==\n\n\n=== vroe\u00eb geskiedenis ===\ndie eerste spore van menslike beskawing is in die vallei van meksiko gevind en is meer as 23 000 jaar oud. eers is mielies en bone gekweek en omstreeks 7000 v.c. het die eerste nedersettings ontstaan. in 1500 v.c. is die stad tlatilco gestig, wat eers in die 4de eeu n.c. weer ontruim is.\nkomplekse kulture het tussen 900 en 300 v.c. ontwikkel en tussen 100 en 900 n.c. het die meso-amerikaanse beskawings soos die asteke, maja, mixteke, olmeke, tlaxcalteke en tolteke ontstaan. tydens die vroe\u00eb post-klassieke tydperk het die tolteke sentraal-meksiko en die mixteke oaxaca oorheers, en die laagland as maja-gebied het belangrikste sentrums in calakmul, chich\u00e9n itz\u00e1, mayap\u00e1n, palenque en uxmal gehad. omstreeks 1500 het die asteke in die gebied van die huidige meksiko geheers.\nmeksiko het daarmee \u2019n lang geskiedenis waar die asteke en maja onder die amerikaanse hoogkulture van die middeleeue in meso-amerika tel. die sentrum van die asteke was tenochtitlan op die gebied van die huidige hoofstad meksikostad. die sentrum van die maja was chich\u00e9n itz\u00e1 op die yucat\u00e1n-skiereiland. die meeste kennis omtrent die geskiedenis van die asteke en maja is aan verskeie codexe ontleen.\n\n\n=== die spaanse koloniale bewind ===\nmet die ontdekking van die amerikas deur christophorus columbus op 12 oktober 1492 het die europese verowering van die twee kontinente begin. tussen 1517 en 1518 het die eerste spaanse ekspedisies onder francisco hern\u00e1ndez de c\u00f3rdoba en juan de grijalva die yucatan-skiereiland bereik. die \"nuutontdekte\" beskawings en die rykdom aan goudvoorwerpe het die tierra firme, die vasteland, vir die spanjaarde aanloklik gemaak.\ntussen 1519 en 1521 het hern\u00e1n cort\u00e9s die asteekse ryk met behulp van talle inheemse bondgenote vernietig, die gebied vir spanje verower en nieu-spanje gestig. gelyktydig het francisco de montejo die yucatan-skiereiland en pedro de alvarado vir guatemala verower en die laaste majastede vernietig. die kolonie was weens sy goud- en silwerrykdom onder die belangrikste oorsese besittings van spanje. oor die volgende drie eeue heen het die spanjaarde en hul sendelinge die rooms-katolieke kerk en die spaanse taal in meksiko gevestig.\n\n\n=== vanaf onafhanklikheid tot rewolusie ===\nn\u00e1 die voorbeelde van die amerikaanse onafhanklikheidsverklaring tydens die amerikaanse rewolusie op 4 julie 1776 en die franse rewolusie op 14 julie 1789, het die meksikaanse onafhanklikheidsverklaring op 16 september 1810 die onafhanklikheidsoorlog teen die spaanse heerskappy begin, terwyl spanje deur die franse besetting (1808\u20131814) onder napoleon bonaparte verswak is. op 27 september 1821 het meksiko onafhanklik geword en die eerste meksikaanse keiserryk (1821\u20131823) is onder agust\u00edn de iturbide gestig, terwyl spanje tot 1829 gepoog het om meksiko te herower. spanje het die onafhanklikheid van meksiko eers op 28 desember 1836 amptelik erken.\nn\u00e1 die rewolusie op 19 maart 1823 het meksiko \u2019n republiek geword, terwyl die sentraal-amerikaanse lande costa rica, el salvador, guatemala, honduras en nicaragua ook hul onafhanklikheid verklaar en die federale republiek van sentraal-amerika op 1 julie 1823 gestig het, wat reeds op 31 mei 1838 weer ontbind is. chiapas is op 14 september 1824 deur meksiko geannekseer, gevolg deur soconusco in 1842 en sonora op 8 mei 1854.\n\nin 1835 het die verenigde state probeer om texas en kaliforni\u00eb van meksiko te verkry. op 2 oktober 1835 het die texaanse onafhanklikheidsoorlog begin, wat op 21 april 1836 met die onafhanklikheid van die republiek van texas, wat op 2 maart 1836 gestig is, be\u00ebindig is. tydens die koekoorlog vanaf 16 april 1838 tot 9 maart 1839 het frankryk om \u2019n kompensasie vir \u2019n franse bakkery, wat deur meksikaanse beamptes verwoes is, geveg. n\u00e1 sentralisering van die regering is die republiek van die rio grande op 17 januarie 1840 gestig, wat reeds op 6 november 1840 geannekseer is. \u2019n wyle later is op 16 maart 1841 die republiek van yucat\u00e1n gestig, wat n\u00e1 die uitbreek van die kasteoorlog deur die inheemse majabevolking in 1847, milit\u00eare steun van meksiko gesoek en n\u00e1 die toestemming weer by meksiko aangesluit het. meksiko sou eers op 22 januarie 1901 die hele yucatan-skiereiland terugwen.\n\nop 25 april 1846 het die meksikaans-amerikaanse oorlog begin, wat op 2 februarie 1848 met die anneksasie van die republiek van kaliforni\u00eb, die gebied van die huidige amerikaanse deelstate arizona, kaliforni\u00eb, nevada, utah en die dele oos van die rio grande-rivier van colorado, nieu-meksiko en wyoming deur die verenigde state be\u00ebindig is. met die verdrag van guadalupe hidalgo het die rio grande-rivier die huidige grens tussen meksiko en die verenigde state geword.\n\ngadsden, \u2019n gebied suid van die gilarivier wat vir \u2019n beplande, maar nie-geboude spoorwegverbinding benodig was, is op 30 desember 1853 vir 10 miljoen vs-dollar (sowat $260 miljoen in 2010) aan die verenigde state verkoop. die gebied maak deel uit van die huidige suidelike amerikaanse deelstate arizona en nieu-meksiko.\n\ntydens die hervormingsoorlog is op 5 februarie 1857 \u2019n liberale grondwet in meksiko afgekondig wat die invloed van die rooms-katolieke kerk beperk het, waarteen konserwatiewe kragte gestry het. in die winter van 1861/62 het meksiko in \u2019n skuldkrisis beland wat tot die besetting van dele van die golfkus deur frankryk, spanje en die verenigde koninkryk gelei het. op 1 desember 1861 het die franse intervensie onder keiser napoleon iii van frankryk begin en die tweede meksikaanse keiserryk (1864\u20131867) met die oostenrykse aartshertog maksimiliaan i van habsburg as keiser is gestig. die republikeine onder benito ju\u00e1rez het na monterrey gevlug. n\u00e1 die uitsetting van franse soldate deur die verenigde state en die teregstelling van maksimiliaan i is die tweede republiek in 1867 uitgeroep, nadat meksikostad op 15 julie 1867 deur benito ju\u00e1rez bevry is.\n\nin 1905 is die suidelike clipperton-eiland beset, wat n\u00e1 \u2019n bemiddeling van die italiaanse koning viktor emanuel iii in 1931 aan frankryk oorhandig en op 12 junie 1935 amptelik in besit geneem is.\n\n\n=== sedert die meksikaanse rewolusie ===\ndie lang diktatuur van porfirio diaz het in 1910 tot die meksikaanse rewolusie en sy bedanking gelei. tydens die rewolusie is op 5 februarie 1917 die huidige liberale grondwet ingevoer. \u2019n opstand teen antiklerikale bepalings van die grondwet het tot die cristero-oorlog tussen 1926 en 1929 gelei, maar die bepalings is eers met \u2019n omvattende grondwetlike hervorming in 1992 afgeskaf.\nin januarie 1917 het die duitse keiserryk tydens die eerste w\u00eareldoorlog \u2019n alliansie met meksiko teen die verenigde state probeer smee wat een van die oorsake van die verenigde state se toetrede tot die oorlog en die besetting van die hawestad veracruz was.\n\nop 23 september 1931 het meksiko by die volkebond aangesluit, wat op 20 april 1946 weer ontbind is. met die uitbreek van fascisme in europa het meksiko as \u2019n belangrike land van ballingskap gedien. in die spaanse burgeroorlog het die land saam met frankryk, die sowjetunie en die verenigde state die republikeine teen die nasionaliste onder francisco franco, itali\u00eb, nazi-duitsland en portugal ondersteun. die regering het op 19 maart 1938 as die enigste van 17 lede van die volkebond teen die aansluiting van oostenryk by nazi-duitsland protes aangeteken. meksiko het daarop gewys dat die duitse optrede \u2019n bedreiging vir die w\u00eareldvrede sou inhou indien laasgenoemde sy verpligtinge uit die volkebond nie sou nakom nie en die internasionale reg nie sou eerbiedig nie. hiervoor is die naam van die aartshertog-karel-plein in wene op 20 junie 1956 n\u00e1 meksikoplein gewysig.\ntydens die tweede w\u00eareldoorlog het meksiko van 1939 tot 1941 neutraal gebly en eers op 22 mei 1942 oorlog teen nazi-duitsland, itali\u00eb en japan verklaar, nadat duitse duikbote die twee olietenkers potrero del llano en faja de oro vernietig het. aan die einde van die oorlog het meksiko op 7 november 1945 \u2019n stigterslid van die verenigde nasies, op 31 desember 1945 \u2019n lidland van die internasionale monet\u00eare fonds en die w\u00eareldbank, en op 30 april 1948 \u2019n stigterslid van die organisasie van amerikaanse lande geword.\ntydens die koue oorlog het meksiko te danke aan sy handelsbetrekkinge met die verenigde state ekonomiese groei ervaar (meksikaanse wonder) en as die gasheer van die olimpiese somerspele 1968, die fifa sokker-w\u00eareldbekertoernooi in 1970 en die fifa sokker-w\u00eareldbekertoernooi in 1986 opgetree. op 19 september 1985 is meksikostad deur \u2019n aardbewing getref, wat dele van die hoofstad vernietig het, en waarin meer as 10 000 mense die lewe gelaat het. in november 1993 het die land by apec aangesluit.volgend op \u2019n ooreenkoms van 17 desember 1992, het meksiko saam met kanada en die verenigde state die nafta-vryehandelsone op 1 januarie 1994 in die lewe geroep. op dieselfde dag het ind\u00edgenas in die suid-meksikaanse deelstaat chiapas \u2019n opstand teen die uitwerking van globalisering en diskriminasie van indios begin, wat op 12 januarie 1994 be\u00ebindig, maar tans (2020) nie opgelos is nie. op 18 mei 1994 het meksiko by die oeso aangesluit. in desember 1994 het die tequila-krisis begin, nadat die meksikaanse regering nie die vaste peso-wisselkoers teenoor die amerikaanse dollar kon byhou nie. die krisis is deur lenings van die verenigde state, die internasionale monet\u00eare fonds en die w\u00eareldbank in 1995 be\u00ebindig. op 1 januarie 1995 het meksiko \u2019n stigterslid van die w\u00eareldhandelsorganisasie geword. in 1999 het meksiko die fifa sokker-konfederasiebeker aangebied \u00e9n gewen.\n\nsedert die 1990's word die land deur \u2019n dwelmoorlog geskud, wat amptelik op 11 desember 2006 met operasie michoacan van die regering teen die dwelmkartelle begin het. die dwelmoorlog word nie net tussen die meksikaanse regering en die dwelmkartelle gevoer nie, maar ook onderling tussen die dwelmkartelle wat om invloed en smokkelroetes meeding. dit word verder aangehits deur wapensmokkelary uit die aangrensende verenigde state, waar self oorlogswapens in deelstate soos texas en nieu-meksiko by gelisensieerde handelaars vry te koop is.sedert 2016 is die stadsregering van meksikostad besig om aan die hoofstad die amptelike status van di\u00e9 land se 32ste deelstaat te verleen, maar volgens die grondwet mag die hoofstad nie in een van die deelstate l\u00ea nie. in 2018 is meksiko saam met kanada en die verenigde state as mede-gasheer van die fifa sokker-w\u00eareldbekertoernooi in 2026 aangewys. vir meksiko sal dit die derde sokker-w\u00eareldbeker wees wat in di\u00e9 land aangebied word.\n\n\n== geografie ==\nin die weste is die skiereiland neder-kaliforni\u00eb in die stille oseaan en die coloradorivier gele\u00eb, wat in die golf van kaliforni\u00eb uitmond. die westelike vasteland word deur die rotsgebergte en die suide deur re\u00ebnwoude gekenmerk. in die noordooste is die rio grande (in meksiko r\u00edo bravo del norte genoem) gele\u00eb, wat die grens met die verenigde state vorm, en in die oostelike golf van meksiko uitmond. die noorde van meksiko tussen die stille oseaan in die weste en die rio grande in die ooste word deur woestyngebiede soos die chihuahua- en die sonora-woestyn gekenmerk. die yucatan-skiereiland grens in die noorde aan die golf van meksiko en in die ooste aan die karibiese see. 210 kilometer vanaf die oostelike kus van yucatan is die eilandnasie kuba gele\u00eb.\ndie land word gekenmerk deur die sierra madre wat die meksikaanse hoogland in die ooste (sierra madre oriental), suide (sierra madre del sur) en weste (sierra madre occidental) omring. in die suidweste daarvan is die landengte van tehuantepec gele\u00eb, tussen die golf van campeche in die noorde en die golf van tehuantepec in die suide, wat in die ooste aan die yucatan-skiereiland grens. die landengte van tehuantepec vorm die geografiese en geologiese grens tussen noord- en sentraal-amerika.\ndie totale lengte van die grenslyn is 4 263 km; daarvan vorm 3 141 km die gemeenskaplike grens met die verenigde state in die noorde, waarvan 2 008 km die rio grande vorm. in die suidooste word meksiko deur guatemala (871 km) en belize (251 km) begrens, waar meksiko met beide lande die yucatan-skiereiland deel. meksiko het \u2019n kuslyn van 9 330 km, waarvan 7 338 km aan die stille oseaan en die golf van kaliforni\u00eb en 2 805 km aan die golf van meksiko en die karibiese see gele\u00eb is.\ndie hoogste berg in die land asook die hoogste vulkaan in noord-amerika is citlalt\u00e9petl met \u2019n hoogte van 5 636 m bo seespie\u00ebl, waarna popocat\u00e9petl met 5 462 m en iztacc\u00edhuatl met 5 286 m. die langste rivier is die rio grande wat 3 034 km lank is.\nmeksiko is op vier van die aarde se tektoniese plate gele\u00eb wat aardbewings en vulkaniese aktiwiteit veroorsaak. di\u00e9 land is dus een van die seismologies-aktiefste gebiede w\u00eareldwyd.\n\n\n=== deelstate ===\nmeksiko bestaan uit 31 deelstate (estados) en meksikostad (ciudad de m\u00e9xico). meksikostad is tans in oorgang om meksiko se 32ste federale entiteit te word wat dit \u2019n vlak van outonomie soortgelyk aan di\u00e9 van \u2019n deelstaat sal gee. \u2019n klousule in die grondwet van meksiko verhoed egter dat dit \u2019n deeltaat kan word, aangesien dit die plek van mag in di\u00e9 land is, tensy die hoofstad van di\u00e9 land elders verskuif word.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== nedersettings ===\ndie elf grootste stede met meer as een miljoen inwoners is meksikostad, ecatepec de morelos, puebla de zaragoza, tijuana, guadalajara, le\u00f3n, ciudad ju\u00e1rez, zapopan, monterrey, nezahualc\u00f3yotl en mexicali. hulle is meestal in die binneland gele\u00eb. die kusgebiede is in teenstelling hiermee yl bevolk.in meksiko is die verskil tussen die kern- en die randgebied baie opvallend. meksikostad speel die oorheersende rol. die metropolitaanse gebied huisves 18 persent van die land se bevolking en is in die kruispunt van die westelike, oostelike en die suidelike sierra madre in die vallei van meksiko naby die sentrum van die land gele\u00eb.\nveracruz is die belangrikste hawestad aan die golf van meksiko, terwyl acapulco de ju\u00e1rez die belangrikste hawestad aan die stille oseaan en canc\u00fan die belangrikste hawestad aan die karibiese see is.\n\n\n=== klimaat ===\nmeksiko se klimaat is baie uiteenlopend met een van die w\u00eareld se mees diverse weerstelsels. die klimaatstreke wissel van subtropiese, berg- tot woestyntoestande. dit streek van die buitenste subtropiese klimaat met vogtige somers in die suidooste van di\u00e9 land oor die heeljaar dro\u00eb subtrope langs die kreefskeerkring tot die klimaat van kaliforni\u00eb met winterre\u00ebn in die uiterste weste (baja california).\nmeksiko word deur die kreefskeerkring in gematigde en tropiese gebiede verdeel. gebiede noord van die 24ste breedtegraad ondervind laer temperature gedurende die wintermaande, terwyl die temperature suid van die 24ste breedtegraad heeljaar redelik konstant is en net van die ligging bo seevlak afhang. die noorde van die land ontvang gewoonlik minder neerslag as die suide.\nvan meksiko se groot stede is baie in die vallei van mexiko of in aangrensende valleie met hoogtes van gewoonlik meer as 2000 m (6 562 voet) gele\u00eb. dit gee hulle 'n heeljaar gematigde klimaat met gemiddelde temperature van 16 tot 18 \u00b0c (60,8 tot 64,4 \u00b0f) en koel nagtemperature. van die stede in die noorde soos monterrey, hermosillo en mexicali ondervind somertemperature van 40 \u00b0c (104 \u00b0f) of meer. in die sonorawoestyn kan die kwik tot 50 \u00b0c (122 \u00b0f) en ho\u00ebr styg. albei meksikaanse kuslyne, behalwe vir die suidkus van die golf van campeche en noordelike neder-kaliforni\u00eb, is kwesbaar vir ernstige orkane gedurende somer en herfs.\n\n\n=== flora en fauna ===\nmeksiko is een van die 17 lande wat as die sogenaamde \"biodiversiteit-brandpunte\" bekendstaan. dit is die habitat van 200 000 verskillende spesies, wat 10 tot 12% van die totale w\u00eareldbiodiversiteit uitmaak. meksiko het met sy 763 opgetekende reptielspesies die meeste, met 448 soogdierspesies die tweede meeste en met 290 opgetekende amfibiespesies die vierde meeste spesies ter w\u00eareld. die flora sluit 26 000 verskillende spesies in. ongeveer 2 500 spesies geniet amptelike beskerming.\nin 2002 het meksiko die tweede grootste vlak van ontbossing in die w\u00eareld gehad, net n\u00e1 brasili\u00eb. sowat 170 000 km\u00b2 (65 637 myl\u00b2) is as \"beskermde natuurgebiede\" aangewys. dit sluit 34 biosfeerreservate (onveranderde ekosisteme), 67 nasionale parke, 4 natuurlike monumente (weens hul estetiese, wetenskaplike of historiese waarde vir altyd beskerm), 26 gebiede met beskermde flora en fauna, 4 gebiede vir natuurlike hulpbronbeskerming (bewaring van grond, hidrologiese watergebiede en woude) en 17 heiligdomme (gebiede ryk aan diverse spesies).\ndie ontdekking van die amerikas het aan die res van die w\u00eareld baie algemeen gebruikte voedselgewasse en eetbare plante besorg. van meksiko se inheemse kulin\u00eare bestanddele sluit in: sjokolade, avokado, tamatie, mielies, vanielje, guave, chayote, welriekende hondebossie, patats, yamboon, zucchini, sapote, baie variasies van boontjies, en \u2019n nog groter verskeidenheid van chilipeper soos habanero en jalape\u00f1o. die meeste van hierdie name is van inheemse tale soos nahuatl afkomstig.\n\n\n== politiek ==\n\n\n=== uitvoerende gesag ===\nmeksiko is volgens die grondwet van 1917 \u2019n federale presidensi\u00eble grondwetlike republiek met die president as regeringshoof en hoogste verteenwoordiger van di\u00e9 staat. die grondwet het tydens die meksikaanse rewolusie (1910\u20131920) ontstaan en is deur \u2019n grondwetgewende vergadering uitgewerk. dit vorm \u2019n kompromis tussen verskeie belanghebbendes en bevat dus anti-klerklike, nasionale, anti-imperialistiese, republikeinse, paternalistiese en sosiale-hervormings-elemente. daarbenewens omvat die grondwet liberale elemente soos burgerregte, wetlike sekuriteit, universele stemreg, staatswelsyn en die waarborg van private eiendom.die president word vir een sesjaartermyn, die sexenio verkies. \u2019n herverkiesing is volgens die grondwet verbode. \u2019n voortydige einde van die ampstermyn is nie moontlik nie en tree net by die afsterwe van die president in werking.\ndie president kombineer \u2019n baie ho\u00eb gesag. hy het die inisiatiefreg in die wetgewende proses en die vetoreg by die wetgewende inisiatiewe van die kongres. verder is hy die opperbevelvoerder van die meksikaanse weermag, benoem die hoogste range, \u2019n aantal staatsamptenare en die prokureur-generaal. met die goedkeuring van die kongres en die ministersraad kan die meksikaanse president \u2019n noodtoestand verklaar. hy het die inisiatiefreg vir oorlogsverklaring, stel riglyne vir buitelandse beleid voor en onderteken internasionale verdrae.\n\n\n=== wetgewende gesag ===\ndie kongres van die meksikaanse unie bestaan uit twee kamers: die huis van afgevaardigdes met 500 lede en die senaat met 128 senatore. die 500 afgevaardigdes word elke drie jaar verkies, 300 daarvan in \u2019n direkte verkiesing en 200 volgens partylyste. die senatore word vir \u2019n termyn van ses jaar verkies. in elk van die 32 deelstate word drie senatore benoem, twee daarvan deur die meerderheid van stemme en die derde een word deur die grootste opposisieparty benoem. die 32 ander senatorplekke word volgens \u2019n nasionale proporsionele verteenwoordiging-stelsel verkies.die senatore en die afgevaardigdes kan, soos die president, nie herverkies word na hul ampstermyn nie. die belangrikste funksie van die huis van afgevaardigdes is die jaarlikse ondersoek, bespreking en goedkeuring van die federale begroting, waarby \u2019n verwerping nie aanvaarbaar is nie. die belangrikste bevoegdhede van die senaat is die goedkeuring van internasionale verdrae en toestemming vir die ontplooiing van soldate in die buiteland. daarbenewens het die kongres verantwoordelikheid oor die goedkeuring van wette en bevele, die ekonomiese, politieke en territoriale organisasie van die land, goedkeuring van oorlogsverklarings asook die bevordering van onderwys en arbeidswetgewing.\ndie sentrale regering het vir \u2019n lang tyd die deelstate se sake bestuur, en hierdie invloed is vandag nog in werking. die goewerneurs is direk deur die volk verkies, maar was in hul bevoegdhede sterk deur hul kontak met die president beperk en van sy welwillendheid afhanklik. dit volg uit die afhanklikheid van elke deelstaat van die federale regering, omdat die regering di\u00e9 deelstate en munisipaliteite se belastinginkomste toewys. daarbenewens het die ministeries verteenwoordigende kantore (delegaciones) in die deelstate, administratiewe distrikte en munisipaliteite. in hierdie kantore word veral federale befondsing vir welsyn en ontwikkelingsprogramme toegeken.\n\n\n=== regsprekende gesag ===\ndie hooggeregshof van meksiko is die suprema corte de justicia de la naci\u00f3n. dit bestaan uit elf federale regters (ministros), wie deur die president voorgestel en deur die senaat bevestig word. hul ampstermyn is beperk tot 15 jaar, die president word uit eie geledere vir vier jaar verkies en kan nie direk daarna herverkies word nie.in die 71 jaar gedurende die heerskappy van die pri het die regsprekende gesag besonders gely. in die loop van die jare het dit meer en meer invloed verloor. eers met die grondwetlike hervorming van 1995 het die suprema corte de justicia de la naci\u00f3n weer die bevoegdheid ontvang, om oor die grondwetlikheid van die beleid te oordeel. sedert 2000 moet die prokureur-generaal deur die senaat bevestig word.\n\n\n=== buitelandse beleid ===\nmeksiko se buitelandse beleid word deur die president se politiek gekenmerk en deur die ministerie van buitelandse sake bestuur. die beginsels van die buitelandse beleid word grondwetlik erken in artikel 89, seksie 10, insluitend: respek vir die internasionale reg en wetlike gelykheid van nasies, hul soewereiniteit en onafhanklikheid, nie-inmenging in die huishoudelike sake van ander lande, vreedsame oplossing van konflikte, en die bevordering van die gesamentlike veiligheid deur aktiewe deelname in internasionale organisasies. sedert die 1930's het die estrada-doktrine gedien as \u2019n belangrike aanvulling tot hierdie beginsels.meksiko is een van die stigterslede van verskeie internasionale organisasies, veral die verenigde nasies, die organisasie van amerikaanse lande, die organisasie van ibero-amerikaanse lande, die opanal en die rio-groep. in 2008 het meksiko meer as 40 miljoen amerikaanse dollar tot die verenigde nasies se gereelde begroting bygedra. daarbenewens was dit sedert sy toetreding in 1994 die enigste latyns-amerikaanse lidland van die organisasie vir ekonomiese samewerking en ontwikkeling (oeso) voordat chili in 2010 \u2019n volle lid geword het. meksiko is ook \u2019n waarnemende lidland van internasionale organisasies soos die andesgemeenskap, die beweging van onverbonde lande, mercosur en die unie van suid-amerikaanse nasies (unasur).\nmeksiko word as streeksmoondheid beskou, weens sy teenwoordigheid in die groot ekonomiese groepe soos die g8 + 5 en die g20. daarbenewens het meksiko sedert die 1990's met die ondersteuning van kanada, itali\u00eb, pakistan, suid-korea, spanje, argentini\u00eb, turkye en malta, wat \u2019n informele groep, bekend as die koffie-klub, vorm, gepoog om \u2019n hervorming van die verenigde nasies se veiligheidsraad en sy werksmetodes te stimuleer. daarby vorm hulle \u2019n opposisie teen die lande van die g4-groep, bestaande uit duitsland, brasili\u00eb, indi\u00eb en japan, wat aanspraak maak op permanente setels in die vn se veiligheidsraad. meksiko se politiek is hoofsaaklik gerig teen die setel van brasili\u00eb, omdat dit beskou word as bedreiging in die magstruktuur binne latyns-amerika.\nsedert die onafhanklikheidsoorlog is die verhoudings van meksiko hoofsaaklik gefokus op die verenigde state van amerika, sy noordelike buurland, grootste handelsvennoot, en die mees kragtige akteur in die westelike hemisfeer en w\u00eareldsake. meksiko het die kubaanse regering sedert hul stigting in die vroe\u00eb 1960's, die sandinistiese rewolusie in nicaragua in die laat 1970's, en linkse rewolusion\u00eare groepe in el salvador gedurende die 1980's ondersteun. tydens felipe calder\u00f3n se bewind is \u2019n groter klem op verhoudings met latyns-amerika en die karibiese eilande gele\u00eb.\n\n\n== ekonomie ==\n\n\n=== algemene oorsig ===\nmeksiko beskik oor een van die grootste ekonomie\u00eb ter w\u00eareld en word as \u2019n plaaslike mag asook 'n belangrike tussengangervennoot beskou. daarbenewens het meksiko in 1994 die eerste van twee latyns-amerikaanse lidlande van die oeso, v\u00f3\u00f3r chili, geword en is volgens die w\u00eareldbank \u2019n gevestigde nuut-ge\u00efndustrialiseerde land met bo-gemiddelde inkomste en een van die opkomende magte. meksiko beskik oor die 14de grootste nominale bbp en die 11de grootste bbp volgens koopkragpariteit. die ekonomie is sterk gekoppel aan di\u00e9 van sy nafta-vennote, kanada en die verenigde state. meksiko is ook \u2019n lidland van die organisasie van amerikaanse lande, van die groep van vyf, van die groep van agt + vyf, van die groep van 15, van die groep van 20, van apec en van die latynse unie.\nmeksiko se vernaamste handelsvennote volgens uitvoer sluit in (2013): die verenigde state (78,5%), kanada (2,9%), spanje (2,4%), die volksrepubliek china (1,5%), duitsland (1,3%) en colombia (1,2%). die ses vernaamste handelsvennote volgens invoer is (2013): die verenigde state (49,4%), die volksrepubliek china (15,8%), japan (4,8%), duitsland (3,7%), suid-korea (3,4%) en kanada (2,7%).\nvolgens die amerikaanse multinasionale beleggingsbank goldman sachs word meksiko as die w\u00eareld se vyfde grootste ekonomie teen 2050 geprojekteer. pricewaterhousecoopers (pwc), \u2019n multinasionale professionele diensmaatskappy gevestig in londen in die verenigde koninkryk, het in januarie 2013 beraam, dat meksiko in 2050 die w\u00eareld se sewende grootste ekonomie sal wees.\n\n\n=== hulpbronne en produserende bedryf ===\nmeksiko is naas brasili\u00eb en voor argentini\u00eb latyns-amerika se tweede grootste staalprodusent met sowat \u2019n kwart van die totale produksie en w\u00eareldwyd die 13de grootste staalprodusent met omtrent 18 995 miljoen metrieke ton in 2014. di\u00e9 land is tans met 2 934 000 vaatjies in 2013 die tiende grootste ruolie-produsent ter w\u00eareld, n\u00e1 ander amerikaanse lande soos die verenigde state, kanada, venezuela en nog voor brasili\u00eb. die grootste ontginner van ru-olie in meksiko, die staatsmaatskappy pemex, is meksiko se grootste maatskappy en die sewende grootste ruolie-ontginner ter w\u00eareld.\nmeksiko is die sewende grootste mielie- (22 663 953 ton in 2013) en die vyfde grootste boontjie-produsent (1 294 634 ton in 2013) ter w\u00eareld.\nmeksiko beskik oor die w\u00eareld se sesde grootste elektroniese bedryf n\u00e1 lande soos die volksrepubliek china, die verenigde state, japan, suid-korea en die republiek china.\n\n\n=== toerismebedryf ===\nvolgens die w\u00eareldtoerismeorganisasie is meksiko een van die mees besoekte lande ter w\u00eareld en die tweede mees besoekte land in die amerikas na die verenigde state. die belangrikste plekke, wat deur toeriste besoek is, sluit in die meso-amerikaanse ru\u00efnes, kulturele feeste, koloniale stede, natuurreservate en kusstede. meksiko het die 23ste hoogste inkomste van toerisme in die w\u00eareld en die hoogste een in latyns-amerika. die meeste toeriste, wat meksiko besoek, kom veral uit die verenigde state en kanada, gevolg deur europa en asi\u00eb asook \u2019n kleiner aantal uit latyns-amerika.meksiko staan bekend as een van die belangrikste toeristebestemmings ter w\u00eareld met stede soos acapulco de ju\u00e1rez en canc\u00fan. di\u00e9 land beheer met 35 unesco-w\u00earelderfenisgebiede die meeste in die amerikas en die sewende meeste ter w\u00eareld, en is in 2010 met 22,5 miljoen internasionale aankomste per jaar die tiende mees besoekte land ter w\u00eareld.\n\n\n=== mediabedryf ===\nin meksiko is daar meer as 500 televisiekanale, waarvan die meeste behoort aan twee private tv-maatskappye met nasionale dekking wat die kykergetalle oorheers: \"televisa\" en \"tv azteca\", waarvan televisa die grootste televisie-aanbieder in die spaanssprekende w\u00eareld is. in die metropolitaanse gebied van meksikostad is daar ook \"canal 11, nasionale polytechnic institute\", \"channel 22 van die nasionale raad vir kultuur en die kunste (conaculta)\", project 40 en chain drie (kanaal 28, xhtres-tv).\nuit die verenigde state is daar die amptelike kanale en takke van twee groot kettinggroepe met plaaslike uitbreidings. in tijuana, baja california, is daar verskeie amerikaanse maatskappye wat \u2019n kanaal in die stad het: singapore (33), fox (6), espn en andere.\nin noordoostelike meksiko, het die \"multimedia\"-netwerk sy eie ontwikkeling onderneem, wat alom bekend staan as \"die derde netwerk in die land\", wat uitsaai vanuit die stad monterrey.\nmeksikostad (ciudad de m\u00e9xico) is tans (2018) op soek na \u2019n frekwensie. daarbenewens het elke staat van die republiek \u2019n stelsel van openbare televisie vir hulle stede. die instelling wat die skedule bepaal van programme wat op televisie uitgesaai word, is die direktoraat-generaal van radio, tv en film.\n\n\n== demografie ==\n\n\n=== oorsig ===\nvolgens die laaste sensusopname van 2010, wat deur die instituto nacional de estad\u00edstica y geograf\u00eda (\"nasionale instituut vir statistiek en aardrykskunde\"), oftewel inegi, gehou is, het meksiko \u2019n amptelike bevolking van 112 336 538 gehad. meksiko is daarmee die 11de grootste bevolking ter w\u00eareld, die derde grootste in die amerikas (n\u00e1 die verenigde state en brasili\u00eb) en die tweede grootste in noord-amerika. die grootste stad met die meeste inwoners in sy omtrekgebied is die hoofstad meksikostad, waar 8,9 miljoen mense binne die stadsgrense en 21,2 miljoen in die metropolitaanse gebied saamgetrek is. die land waarheen die meksikane hoofsaaklik heen verhuis is die aangrensende verenigde state, waar 9,9 miljoen meksikane bly.\n\n\n=== bevolking ===\ndie meksikaanse bevolking bestaan uit 65% mestizo's, wat afstammelinge van mense met inheemse en europese (veral vanuit spanje) herkoms is, 17,5% amerindiane, 16,5% blankes en 1,0% ander etniese groepe.\ndie totale inheemse bevolking van meksiko maak sowat 15,7 miljoen mense uit. die grootste inheemse etniese groep is die nahua, die nasate van die asteekse bevolking, met sowat 2,5 miljoen mense. tweede op die lys is die maja, met sowat 1,5 miljoen mense. die mixteke en zapoteke is volke wat beide omtrent 750 000 groot is. die deelstate met die grootste inheemse bevolking is yucat\u00e1n met 59%, quintana roo met 39% en campeche met 27%.die oorgrote meerderheid van die meksikaanse bevolking word as mestizo's geklassifikeer. dit beteken dat hulle hulself nie as deel van die inheemse of deel van die europese bevolking beskou nie, maar as nakomelinge van gemengde herkoms.\nsedert die spaanse verowering van die asteekse ryk in 1521 het europe\u00ebrs, veral spanjaarde, saam met conquistadore na meksiko ge\u00efmmigreer. hulle was tydens die koloniale bewind die land se politieke elite, maar het nooit die meerderheid van die bevolking geword nie.\n\n\n=== tale ===\ndie amptelike taal wat deur die regering gebruik word is de facto spaans, terwyl in die huidige meksikaanse grondwet van 1917 geen amptelike taal vir die federale vlak vasgel\u00ea is nie. volgens die grondwet vorm spaans saam met majaans, nahuatl en 65 ander inheemse tale meksiko se landstale.meksiko is die grootste spaanssprekende land ter w\u00eareld met omtrent \u2019n derde van alle moedertaalsprekers van spaans; in 2011 het 105 miljoen mense spaans as hul moedertaal gebruik. weens die meksikaanse immigrasie na kanada en die verenigde state is meksikaans-spaans ook in albei lande gebruiklik.\nomtrent 5,4% van die meksikaanse bevolking praat inheemse tale, waarvan nahuatl met sowat 1,45 miljoen moedertaalsprekers die grootste is, gevolg deur majaans met 750 000 moedertaalsprekers. mixteeks en zapoteeks word beide deur sowat 400 000 mense gepraat.\n\n\n=== godsdiens ===\ndie belangrikste godsdiensgroep en denominasie is die rooms-katolieke kerk met sowat 93 miljoen (83%) lede volgens die sensus van 2010, terwyl 10% (11 miljoen) lede van ander christelike kerke, soos evangelikalisme (5%), pinksterbeweging (1,6%), jehovah se getuies (1,4%), sewendedagadventistekerk (0,6%) en die kerk van jesus christus van die heiliges van die laaste dae (0,3%) uitmaak. volgens die grondwet van 1917 beskik meksiko nie oor \u2019n staatsgodsdiens nie en godsdiensvryheid word gewaarborg.\nmeksiko het die derde grootste christelike bevolking (107 miljoen) ter w\u00eareld n\u00e1 die verenigde state en brasili\u00eb, asook met 92 924 489 lidmate die tweede grootste rooms-katolieke bevolking n\u00e1 brasili\u00eb. volgens die persentasie rooms-katolieke van die landsbevolking (95,0%), staan meksiko w\u00eareldwyd op die sesde plek. 47% van die rooms-katolieke meksikane besoek weekliks die kerk. die feesdag van onse liewe vrou van guadalupe, die beskermheilige van meksiko, word op 12 desember gevier en deur baie meksikane as die belangrikste godsdienstige vakansiedag van hul land beskou.volgens die sensus van 2010 bly 67 476 jode, 18 185 aanhangers van die oosterse godsdienste soos boeddhiste en 300 moslems in meksiko.\n\n\n== kultuur ==\nmeksiko se kultuur weerspie\u00ebl die kompleksiteit van die land se geskiedenis deur die vermenging van inheemse kulture met die kultuur van spanje, meegedeel tydens spanje se 300 jaar lange kolonisasie van meksiko. mettertyd is eksogene kulturele elemente in die meksikaanse kultuur opgeneem.\ndie porfiriose tydperk (el porfiriato) in die laaste kwart van die 19de eeu en die eerste dekade van die 20ste eeu is gekenmerk deur ekonomiese vooruitgang en vrede. n\u00e1 vier dekades van burgerlike onrus en oorlog, het meksiko die ontwikkeling van filosofie en kunste, bevorder deur president d\u00edaz self, beleef. sedert daardie tyd, soos beklemtoon tydens die meksikaanse rewolusie, het die kulturele identiteit sy oorsprong in die mestizaje, waarvan die inheemse (d.w.s. indiaanse) elemente die kern vorm. aangesien van die verskillende etniese groepe wat die meksikaanse bevolking vorm, het jos\u00e9 vasconcelos in sy publikasie la raza c\u00f3smica (\"die kosmiese wedren\", 1925) meksiko as smeltkroes van alle etniese groepe gedefinieer (en dus die definisie van die mestizo uitgebrei), nie net biologies maar sowel kultureel.\n\n\n=== literatuur ===\ndie meksikaanse literatuur is die spaanstalige literatuur van meksiko en behoort tot die spaans-amerikaanse literatuur. dit is een van die mees omvattende, bekende en nie net sedert die toekenning van die nobelprys aan octavio paz in 1990 internasionaal mees bekende latyns-amerikaanse literature. teen die agtergrond van meksiko se uiterste sosiale diversiteit is dit gekenmerk deur talle filosofiese en kulturele strydpunte, \u2019n moeilike soek na identiteit en van die koloniale tydperk tot die huidige dag herhalende eise vir geregtigheid en vergoeding.die literatuur in meksiko het sy oorsprong in die literatuur van die inheemse nedersettings van meso-amerika. die mees bekende voor-spaanse digter is nezahualcoyotl. die moderne meksikaanse literatuur is be\u00efnvloed deur die konsepte van die spaanse koloniasie van meso-amerika. uitstaande koloniale skrywers en digters sluit in juan ruiz de alarc\u00f3n en juana ines de la cruz.\nander belangrike skrywers sluit in alfonso reyes, jos\u00e9 joaqu\u00edn fern\u00e1ndez de lizardi, ignacio manuel altamirano, carlos fuentes, octavio paz (nobelpryswenner), renato leduc, carlos monsiv\u00e1is, elena poniatowska, mariano azuela (\"los de abajo\") en juan rulfo (\"pedro p\u00e1ramo\"). bruno traven het canasta de cuentos mexicanos (\"mandjie van meksikaanse stories\") en el tesoro de la sierra madre (\"die skat van die sierra madre\") geskryf.\n\n\n=== kuns ===\ndie kuns van meksiko word gekenmerk deur voor-colombiaanse tradisies en die invloed van die spaanse veroweraars. hoewel die spanjaarde gewelddadig met die ho\u00eb verteenwoordigers van die indiese mag gebreek het, het \u2019n sterk verwysing na die voor-koloniale kuns behoue gebly. daarbenewens het in meksikostad onder die regering van die visekoning gemaskerde parades plaasgevind, wat die herinnering aan die asteekse dinastie sou handhaaf. die tradisionele kunsvorme is sodoende met nuwe ontwerpe verbind. byvoorbeeld het veerbeelde met maria-voorstellings ontstaan, wat na die christelike geloof verwys het wat deur die spanjaarde ingevoer is. die hele veerkuns, wat alvorens net tot die adellikes beperk was, het \u2019n christelike herinterpretasie beleef en is byvoorbeeld gebruik vir biskopkappies en altaardoeke, waarby die tradisionele asteekse kleurbetekenis bewaar gebly het. tot in die 19de eeu was p\u00e1tzcuaro \u2019n sentrum van die veerverwerking met beduidende kunshandwerklike fasiliteite. nog \u2019n gebied van die beeldvorming met tradisionele grondslae was kaarte en genealogiese voorstellings. daarby is elemente van europese kartografie saam met meksikaanse glyfe gebruik.tydens die 19de eeu het europese kunstenaars na meksiko gereis en die land in sy diversiteit tentoongestel. die belangrikste hiervan was waarskynlik johann moritz rugendas, wie landskappe, genre-tonele en studies van die natuur en die bevolking gemaak het. die meksikaanse kuns het n\u00e1 die meksikaanse rewolusie \u2019n bloeitydperk beleef. kunstenaars soos david alfaro siqueiros, jos\u00e9 clemente orozco en juan o'gorman was deur hul werk betrokke by die meksikaanse rewolusie en sosiale kwessies, sowel as die meksikaanse geskiedenis tot by die voor-colombiaanse tydperk. die bekendste meksikaanse kunstenaars is diego rivera en frida kahlo. diego rivera het saam met andere die muralisme gestig, \u2019n kunsvorm van monumentale openbare muurskilderye, wat in meksiko wye inslag gevind het en vandag nog gesien kan word in baie openbare geboue in latyns-amerika en in die verenigde state. beduidende muurskilderye van riviera kan gevind word in die palacio nacional en vertoon gebeurtenisse in die meksikaanse geskiedenis. die huidige kuns in meksiko beeld hoofsaaklik sosiale kwessies soos geweld en misdaad uit, en voorbeelde hiervan is werke deur teresa margolles, daniel guzm\u00e1n en eduardo abaroa.\n\n\n=== musiek ===\npopul\u00eare musiek in meksiko bestaan uit \u2019n wye verskeidenheid van musikale style en genres. dit het sy oorsprong in die voor-colombiaanse en europese, veral spaanse, kultuur. die belangrikste style is die meksikaanse son en die corrido, wat beide reeds in die 18de eeu ontstaan het. elemente van die corrido kan ook in die narcocorrido gevind word, wat sedert die begin van die 21ste eeu die tipiese meksikaanse volksmusiek verpersoonlik. die ranchera het tydens die meksikaanse rewolusie in die vroe\u00eb 20ste eeu ontstaan en vind sy manifestasie as norte\u00f1a in die noorde van meksiko. in die 1920's is die oorspronklik kubaanse dansstyle bolero en danzon verder ontwikkel tot onafhanklike vorme. agustin lara, \u2019n skepper van die meksikaanse bolero, het ook die klankbaan vir die eerste meksikaanse klankfilm \"santa\" (1932) gekomponeer. w\u00eareldbekende volksliedjies sluit in: b\u00e9same mucho (bolero), cielito lindo (ranchera), el rey (ranchera), granada (bolero), la bamba (volkslied), la cucaracha (corrido), las ma\u00f1anitas (volkslied), m\u00e9xico lindo y querido (ranchera), solamente una vez (bolero) en somos novios (bolero).\n\u2019n musiekgroep wat die verskillende style van tradisionele musiek speel, word mariachi genoem. die mariachi-musiek is in 2011 deur unesco in die verteenwoordigende lys van die mondelinge en ontasbare erfenis van die mensdom opgeneem.\ndie vader van die meksikaanse rockmusiek (rock nacional) is carlos santana, wie die latynse rock in die 1960's geskep het. ander bekende popmusikante sluit in: man\u00e1, luis miguel, alejandro fernandez, thalia, marco antonio solis, pepe aguilar, paulina rubio, angelica maria, alejandra guzm\u00e1n, gloria trevi en cristian castro.\nin klassieke musiek is die eerste meksikaanse opera, la partenope, gekomponeer deur manuel de sumaya, in 1711 vir die eerste keer opgevoer. in die 19de eeu was die wals gewild en meksikaanse komponiste (ernesto elorduy, juventino v\u00e1zquez, felipe villanueva) het \u2019n onafhanklike meksikaanse vorm geskep. die meksikaanse simfonieorkes orquesta sinf\u00f3nica mexicana is in 1928 deur carlos ch\u00e1vez gestig. een van die internasionaal-bekendste tenore van die huidige tydperk is rolando villaz\u00f3n.\n\n\n=== kookkuns ===\ndie meksikaanse kookkuns word gekenmerk deur \u2019n sintese van die asteekse en spaans-koloniale, en in die suide ook deur die majatradisies. plaaslik is daar groot verskille tussen die kus en die sentrale hoogland, die brandrissie-liewende suide en die beesvleis-geori\u00ebnteerde noorde.\ndie belangrikste maaltyd van die dag is middagete, dienooreenkomstig is die middagete-pouse lank binne \u2019n gewone werksdag. die aandete is dan slegs \u2019n klein happie soos vrugte, tacos of iets soortgelyks. in \u2019n warm, tropiese land met \u2019n welige plantegroei speel vars vrugte en sekere groente \u2019n dominante rol.\ntipies vir meksiko, hoort tortillas by elke maaltyd. gewoonlik is rissies of rissiesouse ook op die tafel, waarvan die skerpheid baie kan verskil. die skerpste rissie is die chili habanero, \u2019n meestal groen, ongeveer drie duim groot verteenwoordiger van die genus. baie ligter is die chili jalape\u00f1o, wat in tradisionele restaurante by die maaltyd gevoeg word.\nnog \u2019n gewilde gereg in meksiko is die sogenaamde churros. dit is lang, diepgebraaide deegstukkies wat tradisioneel bedien word met suiker of sjokolade.\ndrinkwater word gewoonlik in bottels of blikkies verkoop omdat kraanwater dikwels nie drinkbaar is nie. horchata word graag gedrink en is deur die spanjaarde ingevoer. dit is \u2019n soet rys/kaneel-drank wat verkoel bedien word. die gewone alkoholiese drankies is bier, tequila, mezcal en pulque.\nmeksikaanse kos geniet sedert die afgelope dekades \u2019n toenemende gewildheid en sommige geregte is, soortgelyk aan die italiaanse kookkuns, internasionaal bekend.\n\n\n== sport ==\nmeksiko se nasionale sport is charrer\u00eda en dit is veral in die noorde van di\u00e9 land gewild. di\u00e9 sport is gebaseer op die aktiwiteite van charro en bestaan uit verskeie puntwedstryde, soortgelyk aan rodeo. nog \u2019n tradisionele sportsoort, wat deur die spanjaarde in meksiko gevestig is, is die stiergeveg. ander gewilde sportsoorte in meksiko sluit in sokker, boks, bofbal en basketbal. die meksikaanse stoeiskou, wat bekend staan as lucha libre, is ook uniek.\nsokker is die gewildste sportsoort in meksiko en is op klubvlak in \u2019n nasionale ligastelsel georganiseer. die topsokkerliga is die primera divisi\u00f3n, wat in 1943 gestig is. tans ding 18 spanne mee, die kampioen word in \u2019n uitspeelwedstrydstelsel van agt spanne bepaal. die suksesvolste spanne is club am\u00e9rica uit meksikostad met 13 ligatitels, gevolg deur club deportivo guadalajara uit guadalajara met twaalf titels en deportivo toluca fc met tien titels. meksiko het as gasheer vir die fifa sokker-w\u00eareldbekertoernooi in 1970 en die fifa sokker-w\u00eareldbekertoernooi in 1986 opgetree, en albei eindstryde is op die estadio azteca, tans die derde grootste sokkerstadion ter w\u00eareld, beslis. die meksikaanse nasionale sokkerspan het aan 17 uit die 22 moontlike w\u00eareldbekertoernooie deelgeneem, en is saam met argentini\u00eb en brasili\u00eb, een van die beste nasionale spanne in die amerikas. meksiko het ook die fifa sokker-konfederasiebeker in 1999 aangebied \u00e9n gewen. daarbenewens het hulle die concacaf se goue beker al nege keer gewen. die suid-amerikaanse conmebol het meksiko vir tien copas am\u00e9rica uitgenooi en hulle het twee keer as naaswenner ge\u00ebindig (in 1993 in 2001). internasionaalbekende sokkerspelers sluit in hugo sanchez, rafael marquez, ricardo osorio en pavel pardo. in 2018 is meksiko deur fifa saam met kanada en die verenigde state as gashere vir die fifa sokker-w\u00eareldbekertoernooi in 2026 aangewys; dit sal die vierde toernooi in noord-amerika wees en die derde vir meksiko. vir die eerste keer mag 48 spanne aan \u2019n sokker-w\u00eareldbekertoernooi deelneem en altesaam 80 wedstryde beslis.bofbal in meksiko het in die 1940's gevestig. die topbofballiga is die liga mexicana de b\u00e9isbol, wat in 1925 gestig is en die hoogste klassifikasie vir die major league baseball het, en dit word beskou as een van die beste ligas ter w\u00eareld. tans neem 18 spanne daaraan deel, die kampioenspan is leones de yucat\u00e1n uit m\u00e9rida. sowat 100 spelers het daarin geslaag om in die amerikaanse-kanadese major league baseball te speel, waaronder fernando valenzuela, vinny castilla en aurelio rodr\u00edguez. die nasionale span het vier silwermedaljes by die bofbalw\u00eareldbeker en vier bronsmedaljes by die pan-amerikaanse spele gewen.\ndie topbasketballiga in meksiko is die liga nacional de baloncesto profesional, wat in 2000 gestig is en tans uit 14 spanne bestaan. boks is nog \u2019n gewilde en suksesvolle sport en meksikaanse boksers het al w\u00eareldkampioenskappe en olimpiese medaljes gewen. daar bestaan tradisioneel \u2019n besonderse wedywering met boksers uit puerto rico.vanaf 1962 tot 1970 en vanaf 1986 tot 1992 het die formule een meksikaanse grand prix in meksikostad plaasgevind; van 2015 tot 2019 en weer sedert 2021 word die grand prix op die aut\u00f3dromo hermanos rodr\u00edguez beslis. as gevolg van sy sukses is die gholfspeler lorena ochoa, wat sedert 2007 die lpga tour lei, baie gewild.meksiko het die olimpiese somerspele 1968 in meksikostad aangebied, die eerste latyns-amerikaanse gasheerland, en die olimpiese somerspele is eers weer in 2016 in rio de janeiro gehou. 112 lande het in meksikostad deelgeneem met \u2019n totaal van 5 516 atlete en 172 kompetisies in 20 sportsoorte. die w\u00eareldrekord in die verspring deur bob beamon en die fosbury-flop in die hoogspring was uitstaande tydens hierdie spele. meksikaanse atlete het tot op hede 69 medaljes by olimpiese spele gewen, waarmee meksiko die 43ste plek in die alle-tye lys van medaljes beklee. die medaljes is in \u2019n verskeidenheid van sportsoorte soos ruitersport, sierduik, swem, boks, polo en skerm gewen.\n\n\n== bekende meksikane ==\n\n\n== verwysings ==\n\n\n== bronnelys ==\nalgemeen(en)  \"mexico\". encyclop\u00e6dia britannica. besoek op 22 julie 2023.\n(en)  \"mexico\". central intelligence agency. besoek op 22 julie 2023.geskiedenis(en)  enrique krauze (1998). mexico: biography of power: a history of modern mexico 1810\u20131996. new york: harper perennial. p. 896. isbn 0-06-092917-0.\n(en)  michael c. meyer; william h. beezley (2000). the oxford history of mexico. oxford university press. p. 736. isbn 0-19-511228-8.{{cite book}}:  as1-onderhoud: meer as een naam (link)\n(en)  henry bamford parkes (1972). a history of mexico (3de uitg.). boston: houghton mifflin. isbn 0-395-08410-5.\n(en)  william h. prescott (2009). history of the conquest of mexico. londen/new york: continuum. isbn 978-1-4411-4699-1.\n\n\n== eksterne skakels ==\n(en)  toerisme-inligting oor meksiko op wikivoyage\n(es)  regering van meksiko\n(es)  presidentskap van meksiko\n(es)  senaat van meksiko\n(es)  kongres van meksiko geargiveer 24 mei 2012 op wayback machine\n(es)  verkiesingskommissie van meksiko geargiveer 4 julie 2012 op wayback machine\n(es)  nasionale instituut van statistiek en aardrykskunde\n(en)  inligtingsblad oor meksiko[dooie skakel]"