"una muntanya o montanya \u00e9s qualsevol elevaci\u00f3 natural, acusada i abrupta del terreny. la formaci\u00f3 de les muntanyes t\u00e9 diverses causes: els plegaments tect\u00f2nics, les erupcions volc\u00e0niques o l'erosi\u00f3 causada sobre part de les masses sediment\u00e0ries en s\u00f3n les m\u00e9s caracter\u00edstiques.\nperqu\u00e8 una elevaci\u00f3 pugui ser considerada muntanya ha d'existir una difer\u00e8ncia de nivell important entre la base i el punt culminant, almenys d'uns centenars de metres. elevacions poc importants reben d'ordinari el nom de pujols o turons (com a norma general es consideren muntanyes aquelles elevacions que superen els 350-400 metres d'altitud). \u00e9s menys determinant l'al\u00e7ada total. aquesta a tot el m\u00f3n es mesura (en peus o en metres) a partir del nivell del mar. per extensi\u00f3 es dona tamb\u00e9 el nom de muntanya a les zones i comarques en general muntanyoses. el conjunt de muntanyes que tenen una formaci\u00f3 comuna i caracter\u00edstiques semblants s'anomena serralada.\nal m\u00f3n existeixen moltes muntanyes, la major part d'origen tect\u00f2nic. les m\u00e9s altes i extenses s\u00f3n a la serralada de l'him\u00e0laia. altres de molt importants s\u00f3n: els andes a l'am\u00e8rica del sud, els alps i els pirineus a europa, les muntanyes rocoses a nord-am\u00e8rica.\nles de formaci\u00f3 volc\u00e0nica s\u00f3n nombroses a punts d'\u00e0sia (illes del jap\u00f3 i del pacific sud) a europa (it\u00e0lia), al nord d'\u00e0frica (illes can\u00e0ries) i en general s\u00f3n de menys al\u00e7ada que les serralades produ\u00efdes per plegaments. les produ\u00efdes per l'erosi\u00f3 \u2013de l'aigua normalment- sobre terrenys sedimentaris s\u00f3n freq\u00fcents a les grans esplanades: la regi\u00f3 del colorado a nord-am\u00e8rica n'\u00e9s el cas m\u00e9s vist\u00f3s. es tracta normalment de muntanyes m\u00e9s baixes, per\u00f2 sovint molt escarpades.\nl'home habita i treu profit de la muntanya des de sempre. a latituds fredes o temperades es donen hist\u00f2ricament habitacions permanents fins a 1500/2000 metres. en zones m\u00e9s des\u00e8rtiques (tibet i nepal, xile i bol\u00edvia) sobrepassen els 4000 m. els aprofitaments es donen \u2013per\u00f2- en al\u00e7ades molt m\u00e9s importants: la tala de fusta, la ca\u00e7a, els pasturatges, fins i tot l'agricultura de temporada s\u00f3n activitats que hist\u00f2ricament s'han dut a terme all\u00ed on els recursos ho permetien. m\u00e9s indirectament la muntanya s'aprofita tamb\u00e9 com a magatzem d'aigua (la neu de les geleres i els llacs), per a instal\u00b7lacions hidroel\u00e8ctriques, estacions tur\u00edstiques, etc.\nen l'actualitat hi ha noves activitats que es desenvolupen a la muntanya: l'alpinisme, l'escalada i l'esqu\u00ed en s\u00f3n les m\u00e9s representatives.\nen ser les muntanyes zones de dif\u00edcil colonitzaci\u00f3 per l'home, la natura resta \u2013encara avui i en molts llocs- verge. actualment aix\u00f2 t\u00e9 un valor que, com tants d'altres, ja es monetitza; empreses i corporacions li apliquen regles de rendiment financer i \u00e9s motiu de cobd\u00edcia i d'enfrontaments amb persones i organitzacions que pretenen la defensa o la conservaci\u00f3 de les muntanyes.\nel dia internacional de les muntanyes \u00e9s l'11 de desembre.\n\n\n== definici\u00f3 ==\nno hi ha una definici\u00f3 acceptada universalment per a definir qu\u00e8 \u00e9s una muntanya. elevaci\u00f3, volum, relleu, inclinaci\u00f3, espaiat i continu\u00eftat s'han utilitzat com a criteris per a la definici\u00f3 d'una muntanya. al diccionari angl\u00e8s d'oxford una muntanya es defineix com \u00abuna elevaci\u00f3 natural de la superf\u00edcie de la terra que sobresurt de forma m\u00e9s o menys abrupta des del nivell del voltant i arriba a una al\u00e7ada que, en relaci\u00f3 amb les elevacions adjacents, \u00e9s impressionant o notable\u00bb.que a un accident geogr\u00e0fic se l'anomeni muntanya pot dependre de l'\u00fas entre la poblaci\u00f3 local. al punt m\u00e9s alt de san francisco, calif\u00f2rnia, se l'anomena mount davidson, malgrat que la seva al\u00e7ada (300 metres sobre el nivell del mar), est\u00e0 10 metres per sota de l'al\u00e7ada m\u00ednima d'una muntanya en les denominacions americanes. de la mateixa manera, mount scott, fora de lawton (oklahoma), t\u00e9 nom\u00e9s 251 metres des de la base fins al punt m\u00e9s alt.\nalgunes definicions de \"muntanya\" inclouen:\nal\u00e7ada sobre la base d'almenys 2.500 metres.\nal\u00e7ada sobre la base de 1.500 metres-2.500 m. amb un pendent superior a 2 graus\nal\u00e7ada sobre la base de 1.000 metres-1.500 m. amb un pendent superior a 5 graus\nlocal (radi de 7.000 m. elevaci\u00f3 m\u00e9s gran que 300 m o 300 m - 1.000 m si el radi \u00e9s superior a 300 m.amb aquesta definici\u00f3, les muntanyes cobririen el 64% d'\u00e0sia, el 25% d'europa, el 22% de sud-am\u00e8rica, el 17% d'austr\u00e0lia, i el 3% de l'\u00e0frica. en conjunt, aix\u00f2 representaria que el 24% de la superf\u00edcie terrestre de la terra seria muntanyosa i un 10% de la poblaci\u00f3 mundial viuria en aquestes regions de muntanyes. la majoria dels rius de la terra estan alimentats per les fonts de muntanya, i m\u00e9s de la meitat de la poblaci\u00f3 humana dep\u00e8n de les muntanyes per a garantir l'abastiment d'aigua potable.\n\n\n== or\u00edgens ==\nl'origen de les muntanyes es troba en les forces end\u00f2genes (orog\u00e8nesi or = muntanya; g\u00e8nesi = origen), posteriorment modificades per factors ex\u00f2gens, com ara l'erosi\u00f3. les orog\u00e8nesis que han deixat m\u00e9s empremtes al relleu i en la configuraci\u00f3 actual dels continents deriven del plegament varisc, al paleozoic, i del plegament alp\u00ed, al terciari. al quaternari les glaciacions van erosionar les cadenes muntanyoses i van donar lloc a molts dels paisatges muntanyosos caracter\u00edstics actuals. un exemple de formaci\u00f3 muntanyosa terci\u00e0ria \u00e9s la serralada dels andes.\nal llarg de la hist\u00f2ria de la terra s'han esdevingut almenys tres per\u00edodes de formaci\u00f3 de muntanyes:\n\ncaledoni\u00e0, els relleus muntanyosos es van formar fa 400 milions d'anys, tal com passa a esc\u00f2cia (el nom llat\u00ed de la regi\u00f3 era caled\u00f2nia), on el pic m\u00e9s alt \u00e9s el ben nevis.\nvarisc, amb relleus que es van formar fa 270 milions d'anys. per exemple, els urals (pic nar\u00f3dnaia, de 1.873 msnm) i els apalatxes a am\u00e8rica del nord (amb el mitchell, de 2.037 msnm).\nalp\u00ed, amb relleus muntanyosos elevats que formen llargues serralades, volc\u00e0niques o no, que es van formar fa uns 35 milions d'anys, tal com succeeix als alps (a europa) i a l'him\u00e0laia (a l'\u00e0sia). s\u00f3n els relleus m\u00e9s joves i molts encara s'estan elevant. per aix\u00f2, amb l'afegit que l'erosi\u00f3 ha actuat sobre ells durant menys temps, s\u00f3n les muntanyes alpines les que presenten les majors altures del relleu terrestre. exemples representatius d'aquest tipus de muntanyes s\u00f3n el mont blanc, de 4.810 msnm, i l'everest, de 8.848 msnm, punt m\u00e9s alt de la terra.\n\n\n== classificaci\u00f3 de les muntanyes ==\nhi ha muntanyes d'estils tect\u00f2nics, de plegaments i falles mixtes germ\u00e0niques, jur\u00e0ssiques i alpines.\nfruit de les diferents orog\u00e8nesis podem trobar muntanyes plegades o producte d'una falla o fractura, i fins i tot algunes provinents de plegaments-fractura. tamb\u00e9 n'hi ha d'origen volc\u00e0nic, com ara el teide a l'illa de tenerife.\nsegons la seva al\u00e7ada les muntanyes es poden dividir en turons, muntanyes mitjanes, i muntanyes altes. per la forma en qu\u00e8 s'agrupen podem trobar serralades, unides en sentit longitudinal, i massissos, agrupades en forma m\u00e9s circular o compacta.\n\n\n== muntanyes escarpades o alps ==\nel significat etimol\u00f2gic d'alps \u00e9s el de vall, cosa que posa en relleu que quan es va posar nom als alps no interessaven tant els cims com les valls altes. els pobles celtes, un dels m\u00e9s primitius d'europa, van anomenar alp tota muntanya escarpada en general. en aquesta secci\u00f3 es pren alp com a sin\u00f2nim de muntanya escarpada.\nla serralada alpina m\u00e9s llarga \u00e9s la serralada dels andes, que recorre tota la longitud occidental d'am\u00e8rica del sud. europa \u00e9s on m\u00e9s serralades alpines hi ha; fins a 18 serralades, entre les quals es poden citar els alps, els pirineus, els carpats, etc. les trobem tamb\u00e9 al jap\u00f3, nova zelanda, groenl\u00e0ndia, transsilv\u00e0nia, i fins i tot, a la lluna.\nel major sistema de muntanyes volc\u00e0niques del m\u00f3n \u00e9s el cintur\u00f3 de foc del pac\u00edfic, amb 48.000 km. de longitud, i el segon m\u00e9s gran \u00e9s l'anomenat alp\u00ed-him\u00e0laia.\nsegons la disciplina cient\u00edfica de la geologia hi ha muntanyes de forma alpina. des del moment que sorgeix una muntanya, l'erosi\u00f3 comen\u00e7a a desgastar-la. concretament, segons la geomorfologia, l'erosi\u00f3 \u00e9s el proc\u00e9s de degradaci\u00f3 i de transformaci\u00f3 del relleu, i de les roques, causat per tot agent extern (diferent de la tect\u00f2nica); aquest fet fa, que com m\u00e9s antiga \u00e9s una muntanya, m\u00e9s baixa i arrodonida ser\u00e0 la seva forma arran d'aquest fenomen geol\u00f2gic.\n\n\n== vegetaci\u00f3 i clima ==\naltres caracter\u00edstiques fonamentals dels terrenys muntanyosos s\u00f3n el clima i la vegetaci\u00f3. el clima de muntanya \u00e9s m\u00e9s fred i humit que el de la plana, ja que la temperatura descendeix a un ritme aproximat de 5 \u00b0c cada 1 km d'altitud i les pluges van augmentant amb l'altura, a causa de l'anomenat \"efecte pantalla\", si b\u00e9 \u00e9s freq\u00fcent trobar en les zones muntanyoses vessants m\u00e9s humides (exposades a vents humits), enfront de les m\u00e9s seques, en les quals aquests mateixos vents han perdut la humitat per elevaci\u00f3 i tendeixen a absorbir l'existent a terra, fenomen conegut com a efecte f\u00f6hn, que tamb\u00e9 es produeix als pirineus, cosa que fa que el seu vessant nord sigui m\u00e9s humit que el vessant del sud.\nla vegetaci\u00f3 a la muntanya apareix de forma esglaonada o per pisos. en els pisos inferiors podem trobar vegetaci\u00f3 similar a la de la plana circumdant per\u00f2 a mesura que es puja van apareixent esp\u00e8cies m\u00e9s higr\u00f2files i m\u00e9s resistents al fred. despr\u00e9s de les \u00faltimes esp\u00e8cies arb\u00f2ries apareixen els prats alpins, seguit del roquissars i fins i tot de la neu perp\u00e8tua. les esp\u00e8cies presents en cada un d'aquests pisos i l'altitud a la qual els podem trobar varien segons els continents i tamb\u00e9 amb la latitud, ja que no \u00e9s el mateix una zona muntanyosa a les zones subpolars que a les zones tropicals.\na t\u00edtol d'exemple, les muntanyes rocoses reben una quantitat moderada de precipitacions en forma de pluja, sobretot durant els mesos d'hivern. els prats cobreixen els nivells inferiors i donen pas a grans boscos de con\u00edferes. per sobre de la zona arbrada s'estenen pastures i arbustos a\u00efllats. els cims dels pics tenen escassa vegetaci\u00f3 i alguns s\u00f3n coberts de neu i gel durant tot l'any.\na m\u00e9s, les muntanyes s\u00f3n un dels principals factors que influeixen en el clima d'una regi\u00f3. afecten de manera molt notable a la precipitaci\u00f3. quan el vent bufa sobre el mar, l'aire humit i c\u00e0lid s'eleva, i es refreda per a formar les anomenades precipitacions orogr\u00e0fiques. llavors l'aire sec fresc es mou sobre el costat de sotavent. tamb\u00e9 afecten a la temperatura. en termes generals, quan m\u00e9s amunt \u00e9s el terreny m\u00e9s fredes s\u00f3n les temperatures, i tamb\u00e9 influeix l'orientaci\u00f3 que tenen els vessants de les muntanyes, ja que les cares nord s\u00f3n m\u00e9s fredes que les cares sud (a l'hemisferi nord).\n\n\n== muntanya i esport ==\nla muntanya est\u00e0 molt lligada a la pr\u00e0ctica d'esport. els esports m\u00e9s comuns s\u00f3n l'alpinisme, l'escalada i l'esqu\u00ed (alp\u00ed, de fons, de muntanya, etc.), tot i que tamb\u00e9 hi s\u00f3n habituals altres esports com ara les curses de muntanya, etc.\nla pr\u00e0ctica d'aquests esports (principalment l'alpinisme) va lligada a possibles malalties causades per l'al\u00e7ada de la muntanya, com \u00e9s ara el mal d'altura. \u00e9s una s\u00edndrome de sofriment, vinculada a una pujada massa r\u00e0pida en altes altituds, a l'abs\u00e8ncia d'aclimataci\u00f3 i a una sensibilitat personal, m\u00e9s o menys important. els seus s\u00edmptomes s\u00f3n cefalees, n\u00e0usees i v\u00f2mits, insomni, cansament general, lassitud, vertigens, trastorns de l'equilibri, dispnea i inapet\u00e8ncia.\n\n\n== muntanyes del sistema solar ==\nla terra no \u00e9s l'\u00fanic astre que t\u00e9 muntanyes pr\u00f2pies, ja que forma part de la fam\u00edlia de tipus ftcm, que significa que tenen escor\u00e7a dura i que, per tant, poden tenir serralades. altres planetes que tamb\u00e9 en formen part s\u00f3n venus, mart, i sat\u00e8l\u00b7lits com la lluna o io. la muntanya m\u00e9s alta coneguda del sistema solar \u00e9s, segons sembla, l'olympus mons (en llat\u00ed; en catal\u00e0 \u00abmont olimp\u00bb), una muntanya i volc\u00e0 d'escut del planeta mart (situada a les coordenades 18\u00b0 n, 226\u00b0 e). t\u00e9 una difer\u00e8ncia d'al\u00e7ada entre la base i la part superior d'uns 27.000 metres. abans que les sondes espacials d'exploraci\u00f3 revelessin la seva naturalesa de muntanya era coneguda com a nix olympica (\u00abneus de l'olimp\u00bb, denominaci\u00f3 actualment desestimada en favor de l'oficial olympus mons).\nl'edifici volc\u00e0nic principal arriba a 27 quil\u00f2metres d'altura per sobre de la seva base i a 25 quil\u00f2metres per sobre del nivell de la superf\u00edcie mitjana del planeta. t\u00e9 una amplada de 540 quil\u00f2metres, amb penya-segats for\u00e7a verticals en els trams m\u00e9s baixos. la caldera t\u00e9 un di\u00e0metre de 60 quil\u00f2metres i una profunditat de 3.000 metres, amb diversos cr\u00e0ters sobreposats. malgrat que al cim la pressi\u00f3 atmosf\u00e8rica nom\u00e9s \u00e9s el 2% de la pressi\u00f3 atmosf\u00e8rica a la superf\u00edcie, la densitat de l'atmosfera \u00e9s suficient per formar-hi n\u00favols de gran altura de di\u00f2xid de carboni (per\u00f2 no de vapor d'aigua).\n\n\n== muntanyes m\u00e9s altes ==\n\nles cinc muntanyes m\u00e9s altes de cada continent s\u00f3n les seg\u00fcents:\n\n\n=== \u00e0frica ===\n\n\n=== am\u00e8rica del nord ===\n\n\n=== am\u00e8rica del sud ===\n\n\n=== ant\u00e0rtida ===\nl'ant\u00e0rtida \u00e9s una zona internacional, sense la sobirania directa de cap estat.\n\n\n=== \u00e0sia ===\n\n\n=== europa ===\nen el cas d'europa, aquesta taula varia en funci\u00f3 dels l\u00edmits que se li donin a europa. generalment, el nord del caucas s'inclou dins d'europa.\n\n\n==== oceania ====\n\n\n== noms de muntanyes ==\nels noms de muntanyes (or\u00f2nims) s\u00f3n un tipus de top\u00f2nims. com la majoria de noms propis, no es tradueixen, excepte aquells que han esdevingut populars universalment o el que es refereixen a entitats comunes que tenen una paraula pr\u00f2pia en altres idiomes. els or\u00f2nims tenen el seu origen en llegendes locals, accidents naturals o indrets propers al seu cim o el seu inici.\nalguns afixos indiquen \"muntanya\", com el basc \"karr-\", l'ib\u00e8ric \"pal-\" o l'indoeuropeu \"men-\" trobats en diversos or\u00f2nims flexionats per evoluci\u00f3 ling\u00fc\u00edstica.\na casa nostra la muntanya t\u00e9 una gran diversitat de noms de lloc fruit del gran bagatge cultural dels pobles que l'han colonitzat des de fa molt de temps. els m\u00e9s representatius s\u00f3n: tuc, tuca, tuqueta, tossal, tur\u00f3, pic, pica, cim, agulla, penya, mola, pala, mont, puig, etc.\n\n\n== galeria ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== vegeu tamb\u00e9 ==\nllista de les muntanyes m\u00e9s altes del m\u00f3n\nllista de muntanyes d'andorra\nllista de muntanyes de catalunya\nllista de cims de mallorca\nllista de muntanyes del pa\u00eds valenci\u00e0\nllista de tresmils dels pirineus\nels set cims\nvuit mil (alpinisme)\n\n\n== enlla\u00e7os externs ==\n\u00abv\u00eddeo la muntanya\u00bb.   generalitat de catalunya. [consulta: 9 maig 2011].\n\u00abpeaklist - prominence of mountains of the world\u00bb (en angl\u00e8s). [consulta: 24 maig 2011].\n\nviccionari"