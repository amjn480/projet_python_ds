"nowy s\u0105cz \u2013 miasto na prawach powiatu w polsce, po\u0142o\u017cone w wojew\u00f3dztwie ma\u0142opolskim, siedziba ziemskiego powiatu nowos\u0105deckiego. trzecie pod wzgl\u0119dem liczby mieszka\u0144c\u00f3w i pi\u0105te pod wzgl\u0119dem powierzchni miasto w wojew\u00f3dztwie ma\u0142opolskim i najwi\u0119ksze miasto beskidu s\u0105deckiego, stolica s\u0105decczyzny z racji tego, \u017ce jest to najwi\u0119ksze miasto w regionie. jedno z najstarszych miast w ma\u0142opolsce \u2013 lokowane 8 listopada 1292 roku jako miasto kr\u00f3lewskie w ziemi krakowskiej.\nwed\u0142ug danych gus z 30 czerwca 2022 r., miasto by\u0142o zamieszkiwane przez 80 756 os\u00f3b.\n\n\n== geografia ==\n\n\n=== po\u0142o\u017cenie geograficzne ===\nnowy s\u0105cz po\u0142o\u017cony jest w p\u0142askim dnie kotliny s\u0105deckiej, w wid\u0142ach rzek dunajca i kamienicy nawojowskiej na zr\u00f3\u017cnicowanej wysoko\u015bci od 272 n.p.m. (wielopole) do ok. 475 m n.p.m. (wzg\u00f3rze majdan). najstarsza cz\u0119\u015b\u0107 miasta le\u017cy na p\u0142askim wyniesieniu pomi\u0119dzy korytami obu rzek, kt\u00f3re posiada naturalne walory obronne, co zadecydowa\u0142o o lokowaniu miasta przez kr\u00f3la wac\u0142awa ii w\u0142a\u015bnie w tym miejscu. w dawnych czasach wzg\u00f3rze miejskie by\u0142o poprzecinane parowami (obecnie zasypanymi) pe\u0142ni\u0105cymi role dodatkowych fos. po\u0142o\u017cenie w kotlinie s\u0105deckiej powoduje pewn\u0105 izolacj\u0119 nowego s\u0105cza od innych o\u015brodk\u00f3w osadniczych, jednak przebiegaj\u0105cy t\u0119dy szlak komunikacyjny na po\u0142udnie europy, spowodowa\u0142, \u017ce miasto znalaz\u0142o w \u015bredniowieczu dogodne warunki do rozwoju i wymiany handlowej \u2013 g\u0142\u00f3wnie z w\u0119grami.\nnowy s\u0105cz po\u0142o\u017cony jest u podn\u00f3\u017ca masyw\u00f3w g\u00f3rskich: na po\u0142udniu znajduje si\u0119 beskid s\u0105decki, na zachodzie beskid wyspowy, na wschodzie wcina si\u0119 w\u0105skim klinem beskid niski, a od p\u00f3\u0142nocy przylega pog\u00f3rze ro\u017cnowskie. w niewielkiej odleg\u0142o\u015bci znajduje si\u0119 jezioro ro\u017cnowskie.\nprzed reform\u0105 administracyjn\u0105 w 1998 r. stolica wojew\u00f3dztwa nowos\u0105deckiego. w latach 1973\u20131977 miasto by\u0142o siedzib\u0105 gminy wiejskiej nowy s\u0105cz. w latach 1969-1972 miasto by\u0142o siedzib\u0105 gromady nowy s\u0105cz.\nzanieczyszczenie powietrza: po\u0142o\u017cenie geograficzne utrudnia wentylacj\u0119 miasta, przez co spowija je smog, szczeg\u00f3lnie w sezonie grzewczym. wed\u0142ug raportu \u015bwiatowej organizacji zdrowia w 2016 roku nowy s\u0105cz zosta\u0142 sklasyfikowany jako czternaste najbardziej zanieczyszczone miasto unii europejskiej.\n\n\n=== w liczbach ===\npowierzchnia miasta: 57,6 km\u00b2\nnajwy\u017cszy punkt: wzg\u00f3rze majdan \u2013 ok. 475 m n.p.m.\nnajni\u017cszy punkt: wielopole \u2013 272 m n.p.m.\nobw\u00f3d miasta: 42,3 km\nd\u0142ugo\u015b\u0107 wszystkich ulic: 230 km\nd\u0142ugo\u015b\u0107 rzek: 18 km\n\n\n=== klimat ===\n\n\n== osiedla ==\nzgodnie ze statutem nowego s\u0105cza w mie\u015bcie wyznaczono 25 jednostek pomocniczych gminy zwanych osiedlami:\n\n\n== toponimia ==\npocz\u0105tkowo osada w miejscu dzisiejszego nowego s\u0105cza nosi\u0142a nazw\u0119 kamienica.\nnazwa miasta aktem lokacyjnym nadanym przez wac\u0142awa ii, zosta\u0142a przeniesiona z s\u0105siaduj\u0105cego sandecz \u2013 s\u0105cza (dzisiaj starego s\u0105cza).\naby odr\u00f3\u017cni\u0107 od poprzedniego miasta, dodano przymiotnik \u201enowy\u201d, a miasto zacz\u0119\u0142o nosi\u0107 nazw\u0119 \u201enova sandecz\u201d.\n\n\n== historia ==\nw xiii wieku na terenie dzisiejszego miasta powsta\u0142a wie\u015b kamienica, kt\u00f3ra od 1280 r. by\u0142a w\u0142asno\u015bci\u0105 biskupa krakowskiego. za spraw\u0105 biskupa paw\u0142a z przemankowa nowy s\u0105cz zosta\u0142 lokowany 8 listopada 1292 na mocy dokumentu wydanego przez kr\u00f3la czeskiego wac\u0142awa ii. by\u0142o to jedyne miasto, kt\u00f3re zosta\u0142o za\u0142o\u017cone na kontrolowanych przez niego ziemiach polskich. miejscowo\u015b\u0107 zawdzi\u0119cza\u0142a szybki rozw\u00f3j licznym przywilejom oraz po\u0142o\u017ceniu na szlaku handlowym na w\u0119gry. w xiv w. \u2013 za panowania kazimierza wielkiego \u2013 wybudowany zosta\u0142 zamek i mury obronne. w zamku s\u0105deckim odbywa\u0142y si\u0119 liczne spotkania polskich w\u0142adc\u00f3w z w\u0142adcami innych narod\u00f3w. w 1409 kr\u00f3l w\u0142adys\u0142aw jagie\u0142\u0142o oraz ksi\u0105\u017c\u0119 litewski witold uk\u0142adali tutaj plany wojny z zakonem krzy\u017cackim. w \u015bredniowieczu miasto kilkakrotnie nawiedza\u0142y powodzie, po\u017cary oraz epidemie, co cz\u0119\u015bciowo zahamowa\u0142o jego rozw\u00f3j. od pocz\u0105tku panowania jagiellon\u00f3w a\u017c do rozbior\u00f3w, miasto by\u0142o siedzib\u0105 s\u0105d\u00f3w szlacheckich: ziemskiego i grodzkiego.\nnowy s\u0105cz uzyska\u0142 prawo sk\u0142adu w 1554 roku.\nw xvi i xvii w. w okolicach nowego s\u0105cza rozwijali dzia\u0142alno\u015b\u0107 bracia polscy (m.in. jonasz i wespazjan schlichtyngowie). w mie\u015bcie w latach 1556\u20131616 funkcjonowa\u0142y szko\u0142a i zb\u00f3r aria\u0144ski ukierunkowane na dyteizm.\n13 grudnia 1655 mieszczanie s\u0105deccy, pod dow\u00f3dztwem braci w\u0105sowicz\u00f3w i przy wsparciu oddzia\u0142\u00f3w gabriela wojni\u0142\u0142owicza, uwolnili miasto (jako jedno z pierwszych w rzeczypospolitej) od naje\u017ad\u017ac\u00f3w szwedzkich. tym samym rozpocz\u0105\u0142 si\u0119 zryw narodu polskiego przeciwko naje\u017ad\u017acy z p\u00f3\u0142nocy. odwr\u00f3t szwed\u00f3w spod jasnej g\u00f3ry rozpocz\u0105\u0142 si\u0119 13 dni po tym fakcie. 3 stycznia 1656 kr\u00f3l jan kazimierz przebywaj\u0105cy w kro\u015bnie, datowa\u0142 list z podzi\u0119kowaniem dla ludno\u015bci nowego s\u0105cza za obron\u0119 polski. w 1683 odwiedzi\u0142 le\u017c\u0105cy nieopodal stary s\u0105cz, powracaj\u0105cy do kraju po zwyci\u0119skiej bitwie pod wiedniem jan iii sobieski. tam spotka\u0142 si\u0119 ze swoj\u0105 \u017con\u0105 \u2013 kr\u00f3low\u0105 mari\u0105 kazimier\u0105.\nw 1770, a wi\u0119c jeszcze przed i rozbiorem polski, austria zaanektowa\u0142a powiaty spiski, nowotarski i s\u0105decki, w wyniku czego nowy s\u0105cz znalaz\u0142 si\u0119 w granicach austrii w galicji \u2013 urz\u0119dowa niemiecka nazwa miasta brzmia\u0142a neu sandez. w 1876 utworzono c.k. warsztaty kolejowe, a rok p\u00f3\u017aniej oddano do u\u017cytku s\u0105decki odcinek kolei tarnowsko-leluchowskiej. 3 lipca 1893 w nowym s\u0105czu powsta\u0142 zwi\u0105zek stronnictwa ch\u0142opskiego (zsch) \u2013 pierwsza w europie polityczna organizacja ch\u0142opska. utworzona zosta\u0142a przez jana i stanis\u0142awa potoczk\u00f3w.\nw 1889 nowy s\u0105cz sta\u0142 si\u0119 gmin\u0105 miejsk\u0105. w 1912 jako w jednym z pierwszych miast w polsce wybudowano w rekordowym tempie w\u0142asn\u0105 elektrowni\u0119. 11 marca po raz pierwszy zapali\u0142y si\u0119 lampy elektryczne.\n\npodczas i wojny \u015bwiatowej, w latach 1914\u20131915, miasto przej\u015bciowo okupowali rosjanie, nast\u0119pnie ponownie zaj\u0119te zosta\u0142o przez wojska pa\u0144stw centralnych. wyzwolone w 1918 powr\u00f3ci\u0142o do odrodzonej rzeczypospolitej. 31 pa\u017adziernika 1918 w nowym s\u0105czu (3 dni po powo\u0142aniu polskiej komisji likwidacyjnej), po raz pierwszy w niepodleg\u0142ej polsce, orkiestra oficjalnie odegra\u0142a mazurka d\u0105browskiego, kt\u00f3ry p\u00f3\u017aniej sta\u0142 si\u0119 hymnem pa\u0144stwowym.\n21 czerwca 1934 na \u201estarym cmentarzu\u201d zosta\u0142 pochowany minister spraw wewn\u0119trznych gen. bronis\u0142aw pieracki. w tym dniu polskie radio przeprowadzi\u0142o pierwsz\u0105 w historii bezpo\u015bredni\u0105 transmisj\u0119 wydarzenia spoza warszawy.\n6 wrze\u015bnia 1939 nowy s\u0105cz zosta\u0142 zaj\u0119ty przez wojska niemieckie. w latach okupacji niemieckiej przez nowy s\u0105cz prowadzi\u0142y szlaki przerzutu \u017co\u0142nierzy na w\u0119gry do organizowanych we francji, a potem wielkiej brytanii polskich si\u0142 zbrojnych. 20 stycznia 1945, po trzydniowych walkach, do miasta wkroczy\u0142y jednostki 38 armii (gen. p\u0142k. kiry\u0142a moskalenki) iv frontu ukrai\u0144skiego. poleg\u0142ym podczas zdobywania miasta \u017co\u0142nierzom radzieckim wzniesiono pomnik wdzi\u0119czno\u015bci na kwaterze \u017co\u0142nierzy armii czerwonej na cmentarzu komunalnym oraz pomnik braterstwa broni w alei wolno\u015bci. uchwa\u0142\u0105 prezydium krajowej rady narodowej z 6 wrze\u015bnia 1946 miasto nowy s\u0105cz zosta\u0142o odznaczone orderem krzy\u017ca grunwaldu iii klasy za wydatny udzia\u0142 ludno\u015bci w konspiracji w okresie okupacji.\n6 kwietnia 1945 ministerstwo bezpiecze\u0144stwa publicznego utworzy\u0142o centralne obozy pracy dla by\u0142ych \u017co\u0142nierzy ak i podziemia niepodleg\u0142o\u015bciowego. ob\u00f3z pracy nr 143 powsta\u0142 w nowym s\u0105czu.\nw 1951 nowy s\u0105cz zosta\u0142 uznany za miasto na prawach powiatu. w latach 1958\u20131975 mia\u0142 miejsce tzw. \u201eeksperyment s\u0105decki\u201d. w latach 1975\u20131998 by\u0142 stolic\u0105 wojew\u00f3dztwa nowos\u0105deckiego. w wyniku reformy administracyjnej od 1 stycznia 1999 nowy s\u0105cz jest powiatem grodzkim, b\u0119d\u0105c jednocze\u015bnie siedzib\u0105 powiatu nowos\u0105deckiego ziemskiego.\nw 2017 z okazji 725. rocznicy lokacji miasta zosta\u0142a wydana nowa encyklopedia s\u0105decka, kt\u00f3rej autorem jest jerzy le\u015bniak. encyklopedia na 1012 stronach zawiera biogramy os\u00f3b zwi\u0105zanych z nowym s\u0105czem, opisy obiekt\u00f3w historycznych i znacz\u0105cych budynk\u00f3w u\u017cyteczno\u015bci publicznej, szczeg\u00f3\u0142owe opisy wa\u017cnych wydarze\u0144, jakie mia\u0142y miejsce w s\u0105decczy\u017anie w ci\u0105gu ostatnich setek i dziesi\u0105tk\u00f3w lat. integraln\u0105 cz\u0119\u015b\u0107 stanowi bogata ikonografia dobrze zespolona z tekstem  s\u0142ownym.\n\n\n== demografia ==\n\n    liczba ludno\u015bci nowego s\u0105cza na przestrzeni ostatnich 6 stuleci\n    \u017ar\u00f3d\u0142o: .\nnajwi\u0119ksz\u0105 populacj\u0119 nowy s\u0105cz odnotowa\u0142 w 2005 r. \u2013 wed\u0142ug danych gus 84 729 mieszka\u0144c\u00f3w.\n\n\n== zabytki ==\nuk\u0142ad urbanistyczny starego miasta\nratusz \u2013 eklektyczny budynek stanowi\u0105cy serce miasta, siedziba w\u0142adz nowego s\u0105cza. obecny kszta\u0142t uzyska\u0142 w latach 1895\u20131897 podczas odbudowy po po\u017carze w ko\u0144cu xix wieku. stoi po\u015brodku rynku \u2013 centralnego placu miasta, kt\u00f3ry ma powierzchni\u0119 19 200 m\u00b2\nbazylika kolegiacka \u015bw. ma\u0142gorzaty \u2013 gotycki ko\u015bci\u00f3\u0142 wybudowany w xiv wieku, w xv i xvi wieku rozbudowany o wie\u017ce przy fasadzie. w 1448 roku podniesiony do godno\u015bci kolegiaty przez zbigniewa ole\u015bnickiego. budowla pierwotnie w typie ma\u0142opolskich hal dwunawowych, oryginalne sklepienia zachowa\u0142y si\u0119 w prezbiterium i w kaplicy przy po\u0142udniowej wie\u017cy (kryszta\u0142owe), sklepienia nawy ob. modernistyczne\nzesp\u00f3\u0142 poklasztorny oo. franciszkan\u00f3w \u2013 powsta\u0142 w 1297 r. z upowa\u017cnienia wac\u0142awa ii. klasztor zlikwidowano wskutek tzw. kasaty j\u00f3zefi\u0144skiej, a pozosta\u0142o\u015bci ko\u015bcio\u0142a zosta\u0142y wyburzone. do dzi\u015b zachowa\u0142a si\u0119 z niego jedynie kaplica przemienienia pa\u0144skiego z lat 1654\u20131672, kt\u00f3ra od 1800 roku pe\u0142ni funkcj\u0119 zboru ewangelicko-augsburskiego\nko\u015bci\u00f3\u0142 pw. \u015bw. ducha i klasztor oo. jezuit\u00f3w \u2013 pierwotnie norberta\u0144ski, ob. jezuicki; zachowa\u0142o si\u0119 gotyckie prezbiterium ze sklepieniami sieciowymi, nawa barokowa z xvii w.\nko\u015bci\u00f3\u0142 pw. \u015bw. rocha \u2013 drewniany, parafia istnia\u0142a za czas\u00f3w ksi\u0119dza jana d\u0142ugosza, przed 1513 r.\nko\u015bci\u00f3\u0142 pw. \u015bw. heleny \u2013 drewniany, rok budowy nieznany, ale wymieniany w archiwach kapitu\u0142y katedry wawelskiej ju\u017c w 1596 r.\nko\u015bci\u00f3\u0142 \u015bw. wawrzy\u0144ca \u2013 neogotycki ko\u015bci\u00f3\u0142 na osiedlu biegonice wybudowany w latach 1906\u20131909 wed\u0142ug projektu jana sas-zubrzyckiego\nko\u015bci\u00f3\u0142 pw. \u015bw. kazimierza \u2013 neogotycki, zbudowany w latach 1908\u20131912 wed\u0142ug projektu teodora talowskiego\nklasztor i ko\u015bci\u00f3\u0142 popijarski \u2013 budowa z inicjatywy staros\u0105deckich klarysek przed 1610 r.\n\u201ebia\u0142y klasztor\u201d \u2013 klasztor zgromadzenia si\u00f3str niepokalanego pocz\u0119cia naj\u015bwi\u0119tszej marii panny\nkapliczka \u201eszwedzka\u201d pw. \u015bw. marka z 1771 r.\nkapliczka pw. \u015bw. jana nepomucena z prze\u0142omu xix i xx wieku (przycz\u00f3\u0142ek mostu nad kamienic\u0105)\nkapliczka pw. \u015bw. anny z xvii wieku (przy ul. lwowskiej)\nsynagoga \u2013 wybudowana w 1746 roku, odbudowana po po\u017carze z 1894 roku, w latach 1982\u20132015 mie\u015bci\u0142a galeri\u0119 sztuki, ob. ponownie pe\u0142ni funkcje kultowe\nchasydzka bo\u017cnica bajs nusn z prze\u0142omu xix i xx wieku\nmury obronne miasta nowego s\u0105cza\nzamek kr\u00f3lewski w nowym s\u0105czu (xiv, xvii w.) \u2013 wzniesiony przez kazimierza wielkiego w latach 1350\u20131360, p\u00f3\u017aniej przebudowany w stylu renesansowym. niszczony w czasie potopu szwedzkiego, konfederacji barskiej i ii wojny \u015bwiatowej, ob. ruiny, z zachowanym fragmentem fortyfikacji miejskich\ndom gotycki \u2013 wzniesiony ok. 1448 roku, pierwotnie u\u017cytkowany przez kanonik\u00f3w kolegiaty \u015bw. ma\u0142gorzaty, a obecnie mie\u015bci si\u0119 w nim siedziba muzeum okr\u0119gowego w nowym s\u0105czu\nrenesansowa kamienica lubomirskich \u2013 wybudowana w 1 po\u0142. xvii w., dzisiaj mie\u015bci s\u0105deck\u0105 bibliotek\u0119 publiczn\u0105\ns\u0105decki park etnograficzny \u2013 jest skansenem regionalnym, kt\u00f3ry prezentuje kultur\u0119 ludow\u0105 s\u0105decczyzny\ndworzec pkp \u2013 secesyjny, wybudowany w 1909 roku w celu zast\u0105pienia starego, zbyt ma\u0142ego dworca\nstara kolonia kolejowa \u2013 jedno z najstarszych i najwi\u0119kszych osiedli robotniczych w kraju; zbudowane w latach 1891\u20131917 dla nowos\u0105deckich kolejarzy wed\u0142ug projekt\u00f3w sporz\u0105dzonych w wiedniu\nko\u015bci\u00f3\u0142 pw. naj\u015bwi\u0119tszego serca pana jezusa \u2013 roma\u0144sko-gotycki, wybudowany z okazji 50-lecia panowania cesarza franciszka j\u00f3zefa w latach 1897\u20131898 wed\u0142ug projektu teodora talowskiego\ndom robotniczy \u2013 neogotycki w stylu architektonicznym o\u015brodek kulturalny nowos\u0105deckich kolejarzy z 1907 r.; w przesz\u0142o\u015bci mie\u015bci\u0142y si\u0119 w nim m.in. teatr amatorski, czytelnia, zespo\u0142y muzyczne i kino, a tak\u017ce siedziba pps\nwilla marya\nxix-wieczny budynek szko\u0142y podstawowej im. w\u0142adys\u0142awa jagie\u0142\u0142y\nxix-wieczny budynek gimnazjum im. adama mickiewicza (dawniej szko\u0142a podstawowa)\nbudynek szko\u0142y podstawowej im. obro\u0144c\u00f3w pokoju\nbudynki secesyjne z pocz. xx w. projektu budowniczego miejskiego, zenona adama remiego:\ndawna szko\u0142a, ul. jagiello\u0144ska 62\nbank mieszcza\u0144ski, rynek 29\ndawny gmach towarzystwa gimnastycznego \u201esok\u00f3\u0142\u201d, ul. jana d\u0142ugosza 23\nkamienica w\u0142asna przy pl. \u015bw. kazimierza 2\nkamienica wiktora oleksego, ul. konarskiego 8\nkamienica edwarda zieli\u0144skiego, ul. ko\u015bciuszki 18\ncmentarz komunalny \u2013 na kt\u00f3rym znajduj\u0105 si\u0119 m.in.: symboliczny pomnik powsta\u0144c\u00f3w (1831), gr\u00f3b nieznanego \u017co\u0142nierza z 1920, groby powsta\u0144c\u00f3w z 1863 r., monumentalny pomnik \u2013 obelisk z kwaterami grob\u00f3w \u017co\u0142nierzy (polskich, austriackich i niemieckich z czas\u00f3w i wojny \u015bwiatowej), pomnik legionist\u00f3w z i wojny \u015bwiatowej, nagrobny pomnik gen. j\u00f3zefa kustronia, symboliczny gr\u00f3b \u201eo\u015bwi\u0119cimiak\u00f3w\u201d (kwatery ofiar terroru hitlerowskiego), pomnik i groby \u017co\u0142nierzy radzieckich z lat ii wojny \u015bwiatowej, pomnik bronis\u0142awa pierackiego (ministra i polityka ii rzeczypospolitej), symboliczny gr\u00f3b \u201esybirak\u00f3w\u201d ziemi s\u0105deckiej\nnowy cmentarz \u017cydowski \u2013 kirkut, w latach 1940\u20131945 by\u0142 miejscem egzekucji, tak\u017ce masowych dokonywanych przez hitlerowc\u00f3w na ludno\u015bci \u017cydowskiej miasta i okolicy, r\u00f3wnie\u017c na polakach\nstary cmentarz (\u201ecmentarz zas\u0142u\u017conych\u201d) \u2013 w cokole pomnika z\u0142o\u017cone s\u0105 urny z prochami z miejsc strace\u0144, oboz\u00f3w koncentracyjnych, z p\u00f3l bitewnych. przed pomnikiem s\u0105deckiej piety znajduje si\u0119 p\u0142yta nieznanego \u017co\u0142nierza ii wojny \u015bwiatowej. cmentarz symbolizuje: ka\u017a\u0144 w wi\u0119zieniu w nowym s\u0105czu, rozstrzelanych przy mo\u015bcie kolejowym nad dunajcem, przy mo\u015bcie na kamienicy, na cmentarzu \u017cydowskim, rozstrzelanych dw\u00f3ch partyzant\u00f3w w d\u0105br\u00f3wce, rozstrzelanych w biegonicach, w rdziostowie, m\u0142odowie, starym s\u0105czu, wysokim, chomranicach, \u0142omnicy\npomnik w\u0142adys\u0142awa jagie\u0142\u0142y z 1910\npomniki martyrologii\n\n\n== gospodarka ==\nlista przedsi\u0119biorstw w mie\u015bcie zatrudniaj\u0105cych ponad 500 os\u00f3b:\n\nw bran\u017cy budownictwa: fakro\nw bran\u017cy kolejowej: newag\nw bran\u017cy spo\u017cywczej: konspol\nw bran\u017cy g\u00f3rniczej: nowos\u0105decka fabryka urz\u0105dze\u0144 g\u00f3rniczych \u201enowomag\u201d s.a. \u2013 cz\u0142onek grupy famur\nw bran\u017cy przemys\u0142owej: wi\u015bniowski (z siedzib\u0105 w wielog\u0142owach)\nw bran\u017cy produkt\u00f3w w\u0119glowych i technicznych: cobex polska sp. z o.o.miasto jest gospodarzem targ\u00f3w budownictwa oraz targ\u00f3w stolarki budowlanej. w roku 2011 odby\u0142a si\u0119 15 edycja s\u0105deckich targ\u00f3w \u201edom i otoczenie\u201d, kt\u00f3re skupiaj\u0105 bran\u017ce: budownictwo, instalacje i wyposa\u017cenie wn\u0119trz. dodatkowo od kilku ju\u017c lat z powodzeniem imprezie towarzyszy wystawa motoryzacyjna.\nwy\u017csza szko\u0142a biznesu \u2013 national-louis university i miasto nowy s\u0105cz s\u0105 corocznym organizatorem \u015bwiatowego forum ekonomicznego dla m\u0142odzie\u017cy (r\u00f3wnoleg\u0142ego do forum ekonomicznego w krynicy-zdroju).\n\n\n=== centra i galerie handlowe ===\ncentrum handlowe europa ii plaza\ncentrum handlowe go\u0142\u0105bkowice\ncentrum handlowe arkadia\ncentrum handlowe w\u0119gierska\ngaleria szubryt\ngaleria sandecja\ngaleria trzy korony\n\n\n== transport ==\nmiasto stanowi w\u0119ze\u0142 komunikacyjny, gdzie krzy\u017cuj\u0105 si\u0119 drogi krajowe 75, 28 i 87 oraz linie kolejowe.\n\n\n=== transport drogowy ===\nprzez nowy s\u0105cz przechodz\u0105 drogi krajowe nr:\n\n\n=== komunikacja miejska ===\nkomunikacj\u0119 miejsk\u0105 stanowi\u0105 autobusy miejskiego przedsi\u0119biorstwa komunikacyjnego.\npocz\u0105tki organizowania komunikacji na terenie miasta si\u0119gaj\u0105 uchwa\u0142y miejskiej rady narodowej z 17.07.1947 roku, w kt\u00f3rej miejski zak\u0142ad komunikacyjny przyst\u0105pi\u0142 do mrn. w roku 1948 pojawi\u0142 si\u0119 pierwszy autobus, obs\u0142uguj\u0105cy lini\u0119 rynek \u2013 dworzec pkp.\npo licznych reorganizacjach, ostatecznie w 1995 roku mzk przekszta\u0142ci\u0142o si\u0119 w miejskie przedsi\u0119biorstwo komunikacyjne, kt\u00f3rego jedynym w\u0142a\u015bcicielem jest miasto nowy s\u0105cz.\nobecnie mpk obs\u0142uguje linie o numerach: od 1 do 49 oraz 101 i 102 (nocne), b\u0119d\u0105ce zar\u00f3wno trasami na terenie miasta, jak r\u00f3wnie\u017c pobliskich miejscowo\u015bci.\n\n\n=== kolej ===\nprzez nowy s\u0105cz przechodz\u0105 2 szlaki kolejowe:\n\nlinia kolejowa nr 96 tarn\u00f3w \u2013 leluch\u00f3w (d\u0142ugo\u015b\u0107 145,5 km; uruchomiona 18 sierpnia 1878, 2-torowa na odcinku str\u00f3\u017ce \u2013 nowy s\u0105cz, zelektryfikowana w latach 1984\u20131987)\nlinia kolejowa nr 104 chab\u00f3wka \u2013 nowy s\u0105cz (d\u0142ugo\u015b\u0107 76,5 km; uruchomiona 16 grudnia 1884, 1-torowa, 10 km odcinek do stacji marcinkowice zelektryfikowano w 1986, obecnie czynny tylko 30 km odcinek nowy s\u0105cz \u2013 marcinkowice \u2013 limanowa jedynie dla ruchu towarowego)w mie\u015bcie znajduj\u0105 si\u0119 3 czynne stacje i przystanki kolejowe dla ruchu pasa\u017cerskiego:\n\nnowy s\u0105cz\nnowy s\u0105cz jamnica\nnowy s\u0105cz biegoniceoraz dwie nieczynne dla ruchu pasa\u017cerskiego:\n\nnowy s\u0105cz miasto\nnowy s\u0105cz che\u0142miecbezpo\u015brednie po\u0142\u0105czenia z nowego s\u0105cza: krak\u00f3w, krynica, rytro, tarn\u00f3w.\n\n\n=== lotnictwo ===\nw miejscowo\u015bci \u0142ososina dolna niedaleko miasta znajduje si\u0119 lotnisko sportowe aeroklubu podhala\u0144skiego.\nw miejscowo\u015bci nowy s\u0105cz naprzeciwko szpitala specjalistycznego im. j\u0119drzeja \u015bniadeckiego znajduje si\u0119 l\u0105dowisko sanitarne dla helikopter\u00f3w.\n\n\n== o\u015bwiata ==\nna terenie nowego s\u0105cza dzia\u0142aj\u0105: 23 szko\u0142y podstawowe, 25 szk\u00f3\u0142 ponadgimnazjalnych dla m\u0142odzie\u017cy, 6 szk\u00f3\u0142 ponadgimnazjalnych dla doros\u0142ych oraz 16 szk\u00f3\u0142 policealnych.\nswoj\u0105 siedzib\u0119 maj\u0105 tu r\u00f3wnie\u017c uczelnie:\n\nwy\u017csza szko\u0142a biznesu \u2013 national-louis university,\nakademia nauk stosowanych w nowym s\u0105czuoraz o\u015brodek zamiejscowy uczelni:\n\nwydzia\u0142 nauk spo\u0142ecznych wsch\u00f3d-zach\u00f3d szko\u0142y wy\u017cszej w \u0142odzi.w 2007 r. wy\u017csza szko\u0142a biznesu \u2013 national-louis university zosta\u0142a pierwszym partnerem firmy google w europie \u015brodkowej. wsp\u00f3\u0142praca polega m.in. na rozwijaniu nowych system\u00f3w komunikacji w wsb-nlu.\nna terenie miasta znajduje si\u0119 jedna z dw\u00f3ch w polsce szk\u00f3\u0142 nale\u017c\u0105cych do jezuit\u00f3w \u2013 jezuickie centrum edukacji, w kt\u00f3rym znajduje si\u0119 liceum akademickie.\n\n\n== kultura ==\nnowy s\u0105cz jest o\u015brodkiem kulturalnym ziemi s\u0105deckiej i w ma\u0142opolsce.\n\n\n=== instytucje kulturalne ===\nw nowym s\u0105czu znajduje si\u0119 szereg instytucji i plac\u00f3wek, maj\u0105cych istotny wp\u0142yw na \u017cycie kulturalne regionu.\nmuzea i galerie sztuki:\n\nmuzeum okr\u0119gowe w nowym s\u0105czu:\ndom gotycki\ngaleria dawna synagoga\ngaleria marii ritter\ns\u0105decki park etnograficzny\nnowos\u0105decka ma\u0142a galeria\ngaleria \u201esok\u00f3\u0142\u201d\ngaleria sztuki wsp\u00f3\u0142czesnej bwa sok\u00f3\u0142\ngaleria s\u0105deckiej biblioteki publicznej \u201epiwnica\u201d\ngaleria klubu tw\u00f3rczego tpsp\ngaleria miejskiego o\u015brodka kulturybiblioteki:\n\nbiblioteka publiczna im. j. szujskiego\nbiblioteka wsb-nlu\nbiblioteka pwsz nowy s\u0105cz\nbiblioteka pedagogiczna\nbiblioteka lekarska szpitala specjalistycznego im. j. \u015bniadeckiego\nbiblioteka specjalistyczna przy muzeum okr\u0119gowymkina:\n\nkino sok\u00f3\u0142\nkino 5d extreme\nkino helioswybrane zespo\u0142y teatralne i kabarety:\n\nteatr robotniczy im. boles\u0142awa barbackiego\nteatr nsa\nteatr dzieci\u0119cy \u201ecudoki szuroki\u201d\nkabaret \u201eergo\u201d na czele z leszkiem bolanowskim\nteatr dzieci\u0119cy i m\u0142odzie\u017cowy \u201eiskiereczka\u201d przy gimnazjum im. adama mickiewicza\nteatr nowy w nowym s\u0105czuwybrane kluby literackie i stowarzyszenia:\n\nklub literacki \u201es\u0105decczyzna\u201d przy katolickim stowarzyszeniu \u201ecivitas christiana\u201d\nstowarzyszenie animator\u00f3w kultury\nstowarzyszenie przyjaci\u00f3\u0142 sztuk pi\u0119knych\nstowarzyszenie pastelist\u00f3w polskich\nradioklub sp9rns \u2013 my kr\u00f3tkofalowcy!\nstowarzyszenie na rzecz bada\u0144 i dokumentacji kultury \u201ea posteriori\u201dw nowym s\u0105czu dzia\u0142aj\u0105 m.in. zespo\u0142y muzyczne, orkiestry, ch\u00f3ry, zespo\u0142y folklorystyczne, zespo\u0142y taneczne.\n\n\n=== s\u0105decki park etnograficzny ===\ns\u0105decki park etnograficzny jest jednym z oddzia\u0142\u00f3w muzeum okr\u0119gowego w nowym s\u0105czu. jest to skansen regionalny o powierzchni ok. 20 hektar\u00f3w, posiadaj\u0105cy 68 obiekt\u00f3w tradycyjnego budownictwa wiejskiego i mieszcza\u0144skiego (prezentuj\u0105cych kultur\u0119 ludow\u0105 historycznej s\u0105decczyzny) oraz amfiteatr le\u015bny.\nna terenie parku znajduj\u0105 si\u0119 m.in.: zagrody ch\u0142opskie, dw\u00f3r szlachecki, folwark dworski, ko\u015bci\u00f3\u0142 rzymskokatolicki, cerkiew greckokatolicka, zb\u00f3r protestancki.\n\n\n== media ==\nprasa:\n\ndziennik polski oddzia\u0142 w nowym s\u0105czu\ndobry tygodnik s\u0105decki \u2013 tygodnik regionalny\ngazeta krakowska oddzia\u0142 w nowym s\u0105czu gazeta nowos\u0105decka\nnasz beskid \u2013 niezale\u017cny miesi\u0119cznik regionalny\npromyczek dobra \u2013 miesi\u0119cznik katolicki\ng\u0142os s\u0105decki \u2013 bezp\u0142atny miesi\u0119cznikradio:\n\nrmf maxxx nowy s\u0105cz\nfun radio (polska)\nradio echo z\u0142ote przeboje\npolskie radio krak\u00f3w \u2013 studio nowy s\u0105cz\nrdn ma\u0142opolska nowy s\u0105cz\nradio eska ma\u0142opolskatelewizja:\n\nregionalna telewizja kablowa\ntvp3 krak\u00f3w redakcja w nowym s\u0105czu\ns\u0105decka telewizja internetowa\nnasza telewizja s\u0105deckaportale informacyjne\n\nportalnowysacz.pl\nmiastons.pl\nnowy s\u0105cz info\ns\u0105deckie.pl\ns\u0105deczanin.info\ntwojsacz.pl\ng\u0142os 24\nnowy sacz city\ns\u0105decki news\n\n\n== administracja ==\n\n\n=== w\u0142adze miasta ===\nod 2018 roku prezydentem miasta jest ludomir handzel.\n\n\n== s\u0142u\u017cby mundurowe i instytucje publiczne ==\nnowy s\u0105cz jest siedzib\u0105 s\u0105du okr\u0119gowego oraz prokuratury okr\u0119gowej. w mie\u015bcie znajduje si\u0119 tak\u017ce urz\u0105d celny.\n\n\n=== pa\u0144stwowa stra\u017c po\u017carna ===\nw nowym s\u0105czu mie\u015bci si\u0119 komenda miejska pa\u0144stwowej stra\u017cy po\u017carnej, w kt\u00f3rej strukturach dzia\u0142aj\u0105 dwie jednostki ratowniczo-ga\u015bnicze psp\n\njednostka ratowniczo-ga\u015bnicza nr 1 pa\u0144stwowej stra\u017cy po\u017carnej w nowym s\u0105czu (ul. w. witosa 69)\njednostka ratowniczo-ga\u015bnicza nr 2 pa\u0144stwowej stra\u017cy po\u017carnej w nowym s\u0105czu (ul. w\u0119gierska 188)pr\u00f3cz tego w strukturach komendy dzia\u0142a jednostka ratowniczo-ga\u015bnicza w krynicy-zdroju.\nprzy jrg 2 swoj\u0105 siedzib\u0119 ma ma\u0142opolska grupa poszukiwawczo-ratownicza (mgpr).\n\n\n=== ochotnicza stra\u017c po\u017carna ===\ndzia\u0142ania po\u017carnicze wspomagaj\u0105 tak\u017ce osp biegonice i osp grs nowy s\u0105cz\n\n\n=== s\u0142u\u017cby porz\u0105dkowe ===\nbezpiecze\u0144stwa publicznego i prawa strze\u017ce komenda miejska policji w nowym s\u0105czu. dzia\u0142ania te wspomaga stra\u017c miejska, a tak\u017ce znajduj\u0105cy si\u0119 tutaj karpacki oddzia\u0142 stra\u017cy granicznej.\nna terenie miasta znajduje si\u0119 zak\u0142ad karny.\nmiasto ma 3 szpitale szpital specjalistyczny im. j\u0119drzeja \u015bniadeckiego, szpital ginekologiczno \u2013 po\u0142o\u017cniczy medikor oraz centrum kardiologii inwazyjnej, elektroterapii i angiologii intercard sp. z o.o.\n\n\n=== pogotowie ratunkowe ===\ndyspozytornia pogotowia ratunkowego znajduje si\u0119 w tarnowie, s\u0105deckie pogotowie ratunkowe poza karetkami w siedzibie w nowym s\u0105czu posiada podstacje pogotowia ratunkowego w miejscowo\u015bciach:\n\nkrynica-zdr\u00f3j\ngryb\u00f3w\n\u0142ososina dolna\njasienna\nstary s\u0105cz\n\u0142\u0105cko\npiwniczna\nrytro\nnawojowa\n\n\n== religia ==\nna terenie nowego s\u0105cza dzia\u0142alno\u015b\u0107 religijn\u0105 prowadz\u0105 nast\u0119puj\u0105ce ko\u015bcio\u0142y i zwi\u0105zki wyznaniowe:\n\nko\u015bci\u00f3\u0142 rzymskokatolicki, diecezja tarnowska, 10 parafii w 4 dekanatach: dekanat nowy s\u0105cz centrum, dekanat nowy s\u0105cz wsch\u00f3d, dekanat nowy s\u0105cz zach\u00f3d, dekanat stary s\u0105cz:\nparafia ducha \u015bwi\u0119tego (ko\u015bci\u00f3\u0142 \u015bw. ducha (jezuit\u00f3w))\nparafia \u015bw. heleny (ko\u015bci\u00f3\u0142 \u015bwi\u0119tego krzy\u017ca, ko\u015bci\u00f3\u0142 filialny \u015bwi\u0119tej heleny)\nparafia \u015bw. jana chrzciciela (ko\u015bci\u00f3\u0142 \u015bw. jana chrzciciela)\nparafia \u015bw. kazimierza (ko\u015bci\u00f3\u0142 \u015bw. kazimierza, ko\u015bci\u00f3\u0142 cmentarny naj\u015bwi\u0119tszej maryi panny)\nparafia \u015bw. ma\u0142gorzaty (bazylika kolegiacka \u015bw. ma\u0142gorzaty)\nparafia matki bo\u017cej bolesnej (ko\u015bci\u00f3\u0142 matki bo\u017cej bolesnej)\nparafia matki bo\u017cej niepokalanej (ko\u015bci\u00f3\u0142 mb niepokalanej)\nparafia naj\u015bwi\u0119tszej maryi panny cz\u0119stochowskiej (ko\u015bci\u00f3\u0142 nmp cz\u0119stochowskiej)\nparafia naj\u015bwi\u0119tszego serca pana jezusa (ko\u015bci\u00f3\u0142 naj\u015bwi\u0119tszego serca pana jezusa (kolejowy))\nparafia \u015bw. rocha (ko\u015bci\u00f3\u0142 \u015bw. rocha)\nparafia \u015bw. wawrzy\u0144ca m\u0119czennika (ko\u015bci\u00f3\u0142 \u015bw. wawrzy\u0144ca)\nko\u015bci\u00f3\u0142 rzymskokatolicki, ordynariat polowy wojska polskiego, 1 parafia w dekanacie stra\u017cy granicznej:\nparafia wojskowa mi\u0142osierdzia bo\u017cego w nowym s\u0105czu\nko\u015bci\u00f3\u0142 rzymskokatolicki, bractwo kap\u0142a\u0144skie \u015bwi\u0119tego piusa x:\ncentrum \u015bw. kingi\nko\u015bci\u00f3\u0142 greckokatolicki, metropolia przemysko-warszawska, archieparchia przemysko-warszawska, dekanat krakowsko-krynicki:\nparafia \u015bw. w\u0142odzimierza i olgi (cerkiew greckokatolicka \u015bw. dymitra)\nko\u015bci\u00f3\u0142 starokatolicki mariawit\u00f3w, diecezja warszawsko-p\u0142ocka, parafia przemienienia pa\u0144skiego w wierzbicy\npunkt duszpasterski, nabo\u017ce\u0144stwa odbywaj\u0105 si\u0119 w ko\u015bciele ewangelicko-aubsburskim przy ulicy pijarskiej 21.\npolski autokefaliczny ko\u015bci\u00f3\u0142 prawos\u0142awny, diecezja przemysko-gorlicka, dekanat krynica:\npunkt duszpasterski \u015bwi\u0119tych cyryla i metodego; nabo\u017ce\u0144stwa odbywaj\u0105 si\u0119 w ko\u015bciele ewangelicko-augsburskim przy ulicy pijarskiej 21\nko\u015bcio\u0142y protestanckie:\nko\u015bci\u00f3\u0142 ewangelicko-augsburski rp,\nparafia ewangelicko-augsburska (ko\u015bci\u00f3\u0142 ewangelicko-augsburski przemienia pa\u0144skiego)\nko\u015bci\u00f3\u0142 zielono\u015bwi\u0105tkowy w rp,\nzb\u00f3r chwa\u0142y bo\u017cej w nowym s\u0105czu (nabo\u017ce\u0144stwa odbywaj\u0105 si\u0119 w sali w hotelu panorama)\nko\u015bci\u00f3\u0142 adwentyst\u00f3w dnia si\u00f3dmego w rp,\nzb\u00f3r w nowym s\u0105czu\n\u015bwiadkowie jehowy:\nnowy s\u0105cz \u2013 p\u00f3\u0142noc (w tym grupa j\u0119zyka migowego)\nnowy s\u0105cz \u2013 po\u0142udniezbory te korzystaj\u0105 z jednej sali kr\u00f3lestwa (ul. w\u0119gierska 213). pierwszy zb\u00f3r w mie\u015bcie powsta\u0142 pod koniec lat 20. xx wieku.\nhistoryczne obiekty sakralne:\n\nsynagogi:\nstara synagoga w nowym s\u0105czu\nnajstarsza synagoga w nowym s\u0105czu\nsynagoga bajs nusn w nowym s\u0105czu\nsynagoga w nowym s\u0105czu\nko\u015bcio\u0142y:\nko\u015bci\u00f3\u0142 narodzenia naj\u015bwi\u0119tszej marii panny\nko\u015bci\u00f3\u0142 \u015bw. wojciecha; ko\u015bci\u00f3\u0142 \u015bw. ducha; ko\u015bci\u00f3\u0142 \u015bw. miko\u0142aja; ko\u015bci\u00f3\u0142 \u015bw. krzy\u017ca; ko\u015bci\u00f3\u0142 \u015bw. walentego\n\n\n== sport ==\n\n\n=== najwa\u017cniejsze wydarzenia sportowe ===\nnowy s\u0105cz w xx w. wielokrotnie go\u015bci\u0142 najlepszych kolarzy. w roku 1960 w mie\u015bcie by\u0142a meta iv etapu tour de pologne z rzeszowa oraz start v etapu do zakopanego. 6 lat p\u00f3\u017aniej nowy s\u0105cz ponownie by\u0142 jednym z miast gospodarzy. podczas tour de pologne 1966 ko\u0144czy\u0142 si\u0119 tutaj iv etap z rzeszowa, oraz zaczyna\u0142a si\u0119 jazda indywidualna na czas do krynicy, kt\u00f3r\u0105 wygra\u0142 pochodz\u0105cy z s\u0105decczyzny jan magiera. po raz trzeci kolarze finiszowali w nowym s\u0105czu podczas tour de pologne 1974. na viii etapie z o\u015bwi\u0119cimia najszybszy okaza\u0142 si\u0119 medalista olimpijski i mistrz \u015bwiata stanis\u0142aw szozda. dzie\u0144 p\u00f3\u017aniej odby\u0142 si\u0119 tutaj start do ix etapu z met\u0105 w mielcu. w roku 1979 nowy s\u0105cz go\u015bci\u0142 wy\u015bcig pokoju.\nnajpierw odby\u0142a si\u0119 tutaj czas\u00f3wka indywidualna ze startem w na\u015bciszowej, a nast\u0119pnie tego samego dnia start etapu z met\u0105 w rzeszowie. podczas tour de pologne 1983 w nowym s\u0105czu by\u0142a meta vi etapu z wis\u0142y. po raz ostatni miasto w podw\u00f3jnej roli organizatora startu i mety etapu wyst\u0105pi\u0142o w tour de pologne 1993. w\u00f3wczas kolarze finiszowali w nowym s\u0105czu podczas v etapu z rzeszowa oraz startowali do vi etapu z met\u0105 w zakopanem. po raz ostatni miasto by\u0142o gospodarzem tour de pologne w roku 1995. odby\u0142 si\u0119 tutaj wtedy start do vii etapu z met\u0105 w zakopanem. w 2015 r., po dwudziestu latach przerwy, w nowym s\u0105czu ko\u0144czy\u0142 si\u0119 iv etap tour de pologne (ze startem w jaworznie), za\u015b dzie\u0144 p\u00f3\u017aniej zaczyna\u0142 v etap z met\u0105 w zakopanem. trudny iv etap zako\u0144czy\u0142 si\u0119 spektakularnym zwyci\u0119stwem macieja bodnara.\n\n\n=== wi\u0119ksze kluby sportowe ===\nmks sandecja \u2013 pi\u0142ka no\u017cna (przez jeden sezon 2017/2018 zesp\u00f3\u0142 wyst\u0119powa\u0142 w ekstraklasie), siatk\u00f3wka, bryd\u017c\nmks olimpia-beskid nowy s\u0105cz \u2013 pi\u0142ka r\u0119czna\ndunajec nowy s\u0105cz \u2013 pi\u0142ka no\u017cna, kajakarstwo g\u00f3rskie, tenis sto\u0142owy\nstart nowy s\u0105cz \u2013 pi\u0142ka no\u017cna\nks narciarnia \u2013 narciarstwo alpejskie\nskps dunajec \u2013 pi\u0142ka siatkowa\nlks zawada \u2013 pi\u0142ka no\u017cna\nks biegoniczanka \u2013 pi\u0142ka no\u017cna\nks helena \u2013 pi\u0142ka no\u017cna\nks jedno\u015b\u0107 nowy s\u0105cz \u2013 pi\u0142ka no\u017cna, narciarstwo biegowe\nks galicja nowy s\u0105cz \u2013 pi\u0142ka no\u017cna\nuks dw\u00f3jka nowy s\u0105cz \u2013 pi\u0142ka r\u0119czna\nrc bia\u0142o-czarni \u2013 rugby\nnowos\u0105decki klub sportowy karate kyokushin\nks chru\u015blice \u2013 pi\u0142ka no\u017cna, kolarstwo g\u00f3rskie\nks golden team skb nowy s\u0105cz \u2013 boks\nks fight house nowy s\u0105cz \u2013 k1, kickboxingu, boks, bjj, sporty walki\nks halny nowy s\u0105cz \u2013 kick-boxing, boks tajski, k-1, sporty walki\nks zabe\u0142cze nowy s\u0105cz \u2013 pi\u0142ka no\u017cna\nnowos\u0105decki klub sportowy taekwondo itf\nuks \u017cak \u2013 koszyk\u00f3wka\nuks tajfun nowy s\u0105cz \u2013 klub saneczkarski\nktt axis \u2013 klub ta\u0144ca towarzyskiego\nklub karate tradycyjnego nowy s\u0105cz\nbackyard wrestling nowy s\u0105cz- lokalna federacja wrestlingu\nklub sportowy \u201edexters team\u201d www.dextersteam.pl\n\n\n=== obiekty sportowe ===\nstadion ojca w\u0142adys\u0142awa augustynka \u2013 pi\u0142ka no\u017cna\nhala widowiskowo-sportowa \u2013 przystosowana do uprawiania dyscyplin sportowych: pi\u0142ka r\u0119czna, futsal, koszyk\u00f3wka, siatk\u00f3wka, badminton, tenis ziemny i sto\u0142owy, unihokej\nbasen mosir\nbasen przy instytucie sportowym pwsz\nbasen sezonowy (odkryty)\nboiska pi\u0142karskie: dunajec, start, helena, jedno\u015b\u0107 (pi\u0105tkowa), biegoniczanka (osiedle biegonice), zabe\u0142cze, zawada\nstadion im. romana stramki (pot. mi\u0119dzyszkolny) \u2013 bie\u017cnia ok\u00f3lna 330 m, urz\u0105dzenia lekkoatletyczne, boiska do koszyk\u00f3wki, pi\u0142ki r\u0119cznej i no\u017cnej\nsala gimnastyczna \u2013 s\u0105deckie towarzystwo siatkarskie \u201esandecja\u201d\nstrzelnica \u2013 rejonowy o\u015brodek szkolenia lok\ntory modelarskie \u2013 tor asfaltowy do modelarstwa samochodowego z podium\nlodowisko \u2013 otwierane zim\u0105 przy hali basenu\nskatepark \u2013 niezadaszony, drewniane przeszkody\nboisko przy jezuickim centrum edukacji\nhala sportowa przy ul. na rurach: pi\u0142ka r\u0119czna, futsal, koszyk\u00f3wka, siatk\u00f3wka\n\n\n== wsp\u00f3\u0142praca mi\u0119dzynarodowa ==\nmiasta partnerskie:\n\nmiasta zaprzyja\u017anione:\n\n molise, w\u0142ochy (18.11.2003)\n isernia, w\u0142ochy (15.11.2003)\n tinley park, stany zjednoczone (02.2008)\n li\u00e9vin, francja (5.10.1992)\n la baule-escoublac, francja\n lipsk, niemcy (31.08.2000)\n avsallar, turcja (28.07.2008)\n guadalajara, hiszpania (16.04.1994)\n vranje, serbia (25.07.2002)\n\n\n== ludzie urodzeni w mie\u015bcie ==\n\n\n== ludzie zwi\u0105zani z miastem ==\nhonorowi obywatelew 1916 tytu\u0142 honorowego obywatela nowego s\u0105cza otrzymali w\u0142adys\u0142aw leopold jaworski i j\u00f3zef pi\u0142sudski.\n\n\n== zobacz te\u017c ==\nforum ekonomiczne m\u0142odych lider\u00f3w\ncmentarz wojenny nr 349 \u2013 d\u0105br\u00f3wka polska\ncmentarz wojenny nr 350 \u2013 nowy s\u0105cz\ncmentarz wojenny nr 351 \u2013 zabe\u0142cze\nnowy cmentarz \u017cydowski w nowym s\u0105czu\nstary cmentarz \u017cydowski w nowym s\u0105czu\nmiejskie przedsi\u0119biorstwo energetyki cieplnej sp. z o.o. w nowym s\u0105czu\n\n\n== przypisy ==\n\n\n== linki zewn\u0119trzne ==\n...dawno temu w nowym s\u0105czu. nsi.pl. [dost\u0119p 2021-07-07]. [zarchiwizowane z tego adresu (2012-08-13)].\nsecesyjny nowy s\u0105cz \u2013 strona pokazuj\u0105ca secesyjne zabytki nowego s\u0105cza.\ns\u0105cz nowy, [w:] s\u0142ownik geograficzny kr\u00f3lestwa polskiego, t. x: rukszenice \u2013 sochaczew, warszawa 1889, s. 354 .\narchiwalne widoki i publikacje o miejscowo\u015bci w bibliotece polona\nstary, nostalgiczny film z wizyty w nowym s\u0105czu w 1985 roku w serwisie youtube"