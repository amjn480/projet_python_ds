"f\u00f6r basketklubben, se fc barcelona b\u00e0squet. f\u00f6r handbollsklubben, se fc barcelona (handboll).futbol club barcelona (fcb) (katalanskt uttal: [fud\u02c8b\u0254\u026b \u02ccklup b\u0259\u027es\u0259\u02c8lon\u0259], spanska: [\u02c8fu\u00f0\u03b2ol \u02ccklu\u03b2 bar\u03b8e\u02c8lona]), i folkmun bar\u00e7a (katalanska: [\u02c8ba\u027es\u0259], spanska: [\u02c8barsa]), \u00e4r en idrottsklubb baserad i barcelona i katalonien (spanien). den grundades 1899 som en fotbollsklubb under namnet foot-ball club barcelona, men har sedermera kommit att utvidgas med flera olika idrottssektioner.\nfc barcelona omfattar drygt 2 500 aktiva, fr\u00e4mst inom lagidrotter men \u00e4ven inom friidrott och konst\u00e5kning. klubbens idrottare har fram till och med peking 2008 medverkat i olympiska sommarspelen vid 178 tillf\u00e4llen, av vilka 50 resulterat i medalj \u2013 n\u00e4stan samtliga i lagsporter.som idrottsklubb har fc barcelona vunnit \u00f6ver 400 officiella titlar, varav omkring ett hundratal internationella. den spanska nationella ligan har klubbens herrlag vunnit 161 g\u00e5nger fram till och med v\u00e5ren 2022 , f\u00f6rdelat p\u00e5 10 olika sporter: fotboll 26 g\u00e5nger, basket 19, handboll 29, utomhushandboll 5, rullskridskohockey 32, ishockey 7, baseboll 4, rugby 2, futsal 6, samt friidrott f\u00f6r lag 15 g\u00e5nger utomhus samt 19 g\u00e5nger inomhus. klubben har \u00e4ven vunnit den nationella cupen vid 157 tillf\u00e4llen f\u00f6rdelat p\u00e5 11 olika sporter. klubbens damsektioner har fram till och med 2022 vunnit 9 ligatitlar och 17 cuptitlar i fotboll, basket och friidrott.\nfotbollssektionen i fc barcelona har n\u00e5tt stora internationella framg\u00e5ngar och har sedan starten 1955 som enda lag i europa medverkat i samtliga \u00e5rg\u00e5ngar av europeisk cupfotboll.\n\n\n== historia ==\nf\u00f6ljande avsnitt \u00e5terspeglar enbart fotbollshistorik.\n\n\n=== begynnelsen (1899\u20131919) ===\ni oktober 1899 startades idrottsf\u00f6reningen fc catal\u00e0 p\u00e5 initiativ av jaume vila i capdevila, som ville fr\u00e4mja idrottande i barcelona. en av de f\u00f6rsta att anm\u00e4la intresse f\u00f6r idrottsf\u00f6reningen var schweizaren hans gamper. fc catal\u00e0 hade dock startats med avsikten att fr\u00e4mja katalansk idrott och var \u00f6ppen endast f\u00f6r katalaner, varf\u00f6r hans f\u00f6rv\u00e4grades intr\u00e4de i f\u00f6reningen. i brist p\u00e5 alternativ valde han d\u00e5 att annonsera efter intresserade f\u00f6r att bilda ett nytt fotbollslag. annonsen sattes in den 22 oktober 1899, samma dag som fc catal\u00e0 h\u00f6ll sin f\u00f6rsta tr\u00e4ning. en m\u00e5nad senare, den 29 november, grundade hans tillsammans med 12 andra den nya klubben foot-ball club barcelona. strax d\u00e4refter blev \u00e4ven fc catal\u00e0 en officiell idrottsf\u00f6rening, och de b\u00e5da f\u00f6reningarna skulle under det f\u00f6ljande \u00e5ren komma att bli mycket bittra rivaler b\u00e5de p\u00e5 och utanf\u00f6r planen.i november 1900 grundades det katalanska fotbollsf\u00f6rbundet, som d\u00e4refter organiserade den f\u00f6rsta turneringen i vad som senare skulle komma att bli det katalanska m\u00e4sterskapet. fc barcelona fick en sportslig framg\u00e5ng och lockade tusentals \u00e5sk\u00e5dare per match de f\u00f6rsta \u00e5ren, men eftersom klubben saknade egen hemmaplan och tvingades flytta runt i staden sj\u00f6nk dels publikintresset, och 1904\u20131908 sj\u00f6nk medlemsantalet fr\u00e5n 250 till 38 personer varefter fc barcelona var n\u00e4ra konkurs. \np\u00e5 en f\u00f6reningsst\u00e4mma i december 1908 tog klubbens grundare hans gamper tillf\u00e4lligt \u00f6ver rollen som klubbpresident. efter att ha samlat ihop en st\u00f6rre summa pengar k\u00f6pte hans gamper mark till en ny fotbollsplan, f\u00f6r att klubben skulle f\u00e5 en permanent hemvist. en l\u00e4ktare i tv\u00e5 etage med plats f\u00f6r 1 500 sittande \u00e5sk\u00e5dare byggdes, och det hela fick det n\u00e5got anonyma namnet camp del carrer ind\u00fastria ('planen vid industrigatan'). i den lokala pressen d\u00f6ptes den nya hemmaplanen dock till l'escopidora (\"spottkoppen\"). i egenskap av katalanska m\u00e4stare bj\u00f6ds fc barcelona in att delta i en ny turnering kallad challenge international du sud de la france 1910. turneringen, d\u00e4r m\u00e4starklubbar fr\u00e5n de olika regionala ligorna i s\u00f6dra frankrike, katalonien och baskien deltog, organiserades av det franska fotbollsf\u00f6rbundet. finalen spelades i s\u00e8te mellan fc barcelona och real sociedad och vanns av katalanerna, n\u00e5got som gav klubben stort medialt utrymme i b\u00e5de i spanska och franska medier. en m\u00e5nad senare vann fc barcelona det spanska m\u00e4sterskapet i fotboll f\u00f6r f\u00f6rsta g\u00e5ngen, och hyllades efter\u00e5t av storpublik i barcelona.\ni februari 1912 debuterade paulino alc\u00e1ntara som skulle komma att bli klubbens fr\u00e4mste m\u00e5lskytt under hela 1900-talet med sina 369 m\u00e5l. paulino alc\u00e1ntara kom \u00e4ven att bli den f\u00f6rste spelaren i klubben med stj\u00e4rnstatus. det mediala intresset kring honom genererade allt st\u00f6rre publik och ganska snart skulle hemmaplanen \u2013 \"spottkoppen\" \u2013 visa sig vara f\u00f6r liten, och boende runt omkring planen b\u00f6rjade ta betalt f\u00f6r att l\u00e5ta dem som inte lyckats f\u00e5 tag i biljetter se matcherna fr\u00e5n deras balkonger. culers (\u00e4ven cul\u00e9s, 'arslen'), blev synonymt med bes\u00f6karna p\u00e5 fc barcelona matcher, efter att tidiga \u00e5sk\u00e5dare runt den delvis l\u00e4ktarl\u00f6sa planen f\u00e5tt sitta p\u00e5 toppen av en mur som v\u00e4tte ut mot omgivande gator. klubben genomgick en turbulent tid med flera klubbordf\u00f6randen, innan hans gamper \u00e5terv\u00e4nde p\u00e5 posten 1917. under hans ledning organiserades klubben mer professionellt; en tr\u00e4nare anst\u00e4lldes p\u00e5 heltid och klubben b\u00f6rjade att rekryterade spelare fr\u00e5n andra klubbar (d\u00e4ribland josep samitier och ricardo zamora; som kompensation f\u00f6r att skriva p\u00e5 f\u00f6r klubben gavs de b\u00e5da varsin kostym och en sj\u00e4lvlysande klocka). flera unga spelare v\u00e4rvades in i vad som skulle komma att bli ryggraden i 1920-talets mest dominanta lag i spanien. med n\u00e4stan 3 000 medlemmar i slutet av 1910-talet b\u00f6rjade fc barcelona att positionera sig som stadens stora lag.[k\u00e4lla beh\u00f6vs]\n\n\n=== resten av seklet (1920\u20131999) ===\nunder 1920-talet dominerade fc barcelona katalansk fotboll, och vann det katalanska m\u00e4sterskapet samtliga \u00e5rg\u00e5ngar med undantag f\u00f6r 1923 och 1929. samtidigt vann klubben copa del rey (som fram till 1928 hade status som spanskt m\u00e4sterskap) vid fem tillf\u00e4llen, och utvecklade en mycket stark rivalitet till stadens numera andra stora klubblag \u2013 espanyol, som ricardo zamora \u00f6vergick till 1922 f\u00f6r 25 000 pesetas (d\u00e5 en storsumma) och blev spaniens h\u00f6gst betalda spelare med en m\u00e5nadsl\u00f6n p\u00e5 5 000 pesetas.\ni juni 1921 organiserades en v\u00e4nskapsmatch mellan fc barcelona och sparta prag som s\u00e5gs av 32 000 personer, och publiksucc\u00e9n fick klubbens styrande att intensifiera planerna p\u00e5 en ny stadion. i december 1921 beslutade klubbledningen att mark skulle k\u00f6pas in, och 2 m\u00e5nader senare b\u00f6rjade bygget av den nya stadion les corts med plats f\u00f6r 30 000 \u00e5sk\u00e5dare vilken invigdes i maj 1922. till f\u00f6ljd av lagets framg\u00e5ngar och publiktrycket byggdes les corts 1926 ut till 45 000 \u00e5sk\u00e5dare, och under resten av 1920-talet spelade laget ofta inf\u00f6r uts\u00e5lda l\u00e4ktare.\nden f\u00f6rsta riktiga storhetstiden inleddes i mitten av 1940-talet och varade fram till b\u00f6rjan av 1960-talet. klubben vann ligan sju g\u00e5nger perioden 1945-1960, spanska cupen fem g\u00e5nger under 1950-talet, copa latina (f\u00f6reg\u00e5ngare till m\u00e4starcupen/uefa champions league) och m\u00e4sscupen (f\u00f6reg\u00e5ngare till uefacupen) 1958. den stora stj\u00e4rnan i laget under 1950-talet var den ungerskf\u00f6dde ladislao kubala, som anses ha varit klubbens b\u00e4ste spelare genom tiderna.[k\u00e4lla beh\u00f6vs] bland andra storspelare \u00e5terfanns kubalas landsm\u00e4n s\u00e1ndor kocsis och zolt\u00e1n czibor samt brasilianaren evaristo. under 1950-talets andra h\u00e4lft kom dominansen att \u00f6verg\u00e5 till  real madrid, som vann m\u00e4starcupen fem \u00e5r i rad (1956\u20131960). v\u00e5ren 1961 spelade barcelona sin f\u00f6rsta final i m\u00e4starcupen, men f\u00f6rlorade med 3\u20132 mot portugisiska sl benfica. efter detta f\u00f6ljde en flera decennier l\u00e5ng vandring i real madrids skugga med endast tv\u00e5 ligatitlar \u00e5ren 1961\u20131990.\nunder 1970-talet var nederl\u00e4ndaren johann cruyff en stj\u00e4rnspelare i fc barcelona, 1974 vann barcelona ligan efter att ha besegrat real madrid med 5-0 i madrid. 1979, 1982 och 1989 vann klubben cupvinnarcupen. 1982 hade klubben betalat 50 miljoner kronor f\u00f6r diego maradona. maradona var dock ofta skadad, och 1984 s\u00e5ldes han till italienska napoli f\u00f6r en ny rekordsumma \u2013 65 miljoner kronor. 1986 n\u00e5dde barcelona f\u00f6r andra g\u00e5ngen finalen i m\u00e4starcupen men f\u00f6rlorade d\u00e5 efter straffsparksl\u00e4ggning mot rum\u00e4nska steaua bukarest. i semifinalen m\u00f6tte klubben ifk g\u00f6teborg som hade skr\u00e4llt med 3\u20130 p\u00e5 sin hemmaplan, men bar\u00e7a vann returen med samma siffror och gick till slut vidare efter straffsparksl\u00e4ggning.\ni mitten av 1980-talet var barcelona \u00e5ter en storklubb j\u00e4mf\u00f6rbar med storhetstiden p\u00e5 1940- och 1950-talen, som f\u00f6rfogade \u00f6ver hemmaarenan camp nou (byggd 1957) och v\u00e4rvade n\u00e5gra av de st\u00f6rsta namnen som fanns, men klubben hade \u00e4nd\u00e5 under 25 \u00e5rs tid s\u00e4llan n\u00e5tt ligatiteln. 1988 \u00e5terv\u00e4nde johann cruyff till fc barcelona som tr\u00e4nare, och experter anser att detta var startskottet till alla framg\u00e5ngar klubben haft sedan dess. redan som spelare f\u00f6r klubben hade cruyff varit genuint irriterad \u00f6ver vad han s\u00e5g som en kraftigt eftersatt ungdomsverksamhet, vilket l\u00e5g bakom grundandet av barcelonas \"ungdomsakademi\" la masia 1978 och \u00e4ven klubbens sedan dess frekvent anv\u00e4nda signum av \"totalfotboll\".n\u00e4sta riktiga storhetstid kom i b\u00f6rjan av 1990-talet med vunna spanska ligatitlar 1991\u20131994 och f\u00f6r f\u00f6rsta g\u00e5ngen m\u00e4starcupen/uefa champions league 1992. i detta dominerande lag \u2013 som under 1990-talets f\u00f6rsta h\u00e4lft kallades dream-team \u2013 fanns spelare som josep guardiola (senare sj\u00e4lv tr\u00e4nare f\u00f6r barcelona), ronald koeman, hristo stoitjkov, michael laudrup, gheorghe hagi och rom\u00e1rio samt m\u00e5nga egna juniorer. under 1990-talets andra h\u00e4lft vann klubben ytterligare tv\u00e5 ligatitlar, samt cupvinnarcupen en fj\u00e4rde g\u00e5ng 1997.\n\n\n=== 2000-talets f\u00f6rsta decennium ===\nefter ett mycket framg\u00e5ngsrikt 1990-tal f\u00f6ljde en djup svacka \u00e5ren 2000\u20132004 utan n\u00e5gon titel. \u00e5r 2000 avgick josep luis nunez som klubbordf\u00f6rande/president, efter att ha lett klubben under 22 \u00e5r, och eftertr\u00e4ddes av vice ordf\u00f6rande juan gaspart \u2013 som lade enorma belopp p\u00e5 kontroversiella nyf\u00f6rv\u00e4rv. v\u00e5ren 2003 avgick gaspart, och p\u00e5 sommaren valde medlemmarna advokaten joan laporta till ny ordf\u00f6rande vilkens tilltr\u00e4de blev inledningen till en ny storhetstid.\n\nsedan grundandet av champions league 1991/1992 har barcelona ett stort antal g\u00e5nger kvalificerat sig till gruppspelet. 2006 vann barcelona sin andra champions league-titel efter 2\u20131 i finalen mot arsenal p\u00e5 stade de france, och vann ocks\u00e5 ligaguld b\u00e5de 2005 och 2006. i truppen fanns henrik larsson, ronaldinho, samuel eto'o, xavi, andr\u00e9s iniesta, carles puyol och deco. under 2004/2005 fick \u00e4ven lionel messi g\u00f6ra debut i barcelona. tr\u00e4nare vid denna tid var den tidigare nederl\u00e4ndske storspelaren frank rijkaard.\ninf\u00f6r s\u00e4songen 2006/2007 f\u00f6rst\u00e4rkte bar\u00e7a spelartruppen med den italienska v\u00e4rldsm\u00e4staren gianluca zambrotta, fransmannen lilian thuram och isl\u00e4nningen eidur gudjohnsen. laget var storfavorit till att vinna ligaguldet f\u00f6r tredje \u00e5ret i rad, och klubben siktade p\u00e5 att vinna \"trippeln\" (ligan, spanska cupen och champions league samma \u00e5r) men blev ist\u00e4llet f\u00f6r klubben en titell\u00f6s fiaskos\u00e4song.\n\ntrots en storsatsning p\u00e5 ett antal nyf\u00f6rv\u00e4rv (d\u00e4ribland thierry henry), som tillsammans kostade cirka 70 miljoner euro (motsvarande \u00f6ver 650 miljoner kronor i den d\u00e5 aktuella v\u00e4xelkursen), f\u00f6ljde ett kollektivt misslyckande \u00e4ven n\u00e4sta s\u00e4song. klubbordf\u00f6rande laporta blev h\u00e5rt kritiserad av fansen, och efter s\u00e4songen beslutades i maj 2008 att tr\u00e4nare frank rijkaard skulle ers\u00e4ttas av barcelona b-tr\u00e4naren josep guardiola.inf\u00f6r 2008/2009 v\u00e4rvades n\u00e5gra nya mittf\u00e4ltare och den brasilianske h\u00f6gerbacken daniel alves (den hittills dyraste ytterbacken.). zambrotta, ronaldinho och deco s\u00e5ldes medan lilian thuram slutade. 37-\u00e5rige guardiola var helt opr\u00f6vad som tr\u00e4nare p\u00e5 h\u00f6gsta niv\u00e5n, men lyckades trots det leda sitt lag till en \u00f6vertygande la liga-seger d\u00e5 bacelona med en omg\u00e5ng kvar hade producerat 104 m\u00e5l p\u00e5 37 matcher. (klubben fick ocks\u00e5 revansch i el cl\u00e1sico-matcherna mot real madrid f\u00f6reg\u00e5ende s\u00e4song.) 25:e segern i copa del rey s\u00e4krades via 4\u20131-seger mot athletic bilbao. dominans \u00e4ven i europacupspelet, och champions league-titeln s\u00e4krades efter en 2\u20130-seger mot manchester united i rom 27 maj. barcelona blev d\u00e4rmed den f\u00f6rsta spanska klubben att vinna en trippel.\nsommaren 2009 k\u00f6ptes v\u00e4nsterbacken maxwell f\u00f6r 5 miljoner euro. efter l\u00e5nga f\u00f6rhandlingar v\u00e4rvades fr\u00e5n fc inter zlatan ibrahimovi\u0107, som den 27 juli skrev p\u00e5 ett fem\u00e5rskontrakt med en utk\u00f6pesklausul p\u00e5 250 miljoner euro, och inter fick i utbyte 46 miljoner euro samt samuel eto'o. hela \u00f6verg\u00e5ngen ber\u00e4knades vara v\u00e4rd 66 miljoner euro (cirka 700 miljoner kronor), vilket gjorde ibrahimovi\u0107 till klubbens dyraste nyf\u00f6rv\u00e4rv n\u00e5gonsin och \u00e4ven en av de dyraste \u00f6verg\u00e5ngarna i fotbollshistorien. barcelona vann la liga f\u00f6r 20:e g\u00e5ngen (klubbrekord med 99 po\u00e4ng, och endast en f\u00f6rlustmatch under serien borta mot atl\u00e9tico madrid), ett fj\u00e4rde rakt el cl\u00e1sico-m\u00f6te och n\u00e5dde semifinal i champions league.\n\n\n=== 2010-talet ===\ns\u00e4songen 2010/2011 h\u00f6lls ordf\u00f6randeval i klubben, i vilket tidigare vice ordf\u00f6rande sandro rosell blev vald. klubben fick \u00e4nnu en lyckad s\u00e4song med bland annat en ny la liga-titel f\u00f6r tredje \u00e5ret i rad (klubbens tionde med josep guardiola) och inf\u00f6r s\u00e4songen v\u00e4rvades david villa, adriano och javier mascherano. zlatan ibrahimovi\u0107 l\u00e4mnade, efter en m\u00e4ngd spekulationer och skriverier i pressen, klubben och \u00e5terv\u00e4nde till milano. barcelona vann en femte rak el cl\u00e1sico, denna g\u00e5ng med 5\u20130. den 5 februari 2011 slogs real madrids femtio\u00e5riga rekord i la liga, som det lag som vunnit flest matcher i ligan. f\u00f6r andra \u00e5ret i rad vann messi priset ballon d'or. barcelona f\u00f6rlorade mot real madrid i finalen av copa del rey, men vann mot dem i en hetsig semifinal av champions league d\u00e4r real madrids tr\u00e4nare jos\u00e9 mourinho ans\u00e5g att domarna medvetet gav barcelona f\u00f6rdelar. finalen p\u00e5 wembley vanns mot manchester united med 3\u20131.\n\ni f\u00f6rs\u00e4songsspelet av 2011/2012 blev det ett dubbelm\u00f6te mellan barcelona och real madrid i finalen av spanska supercupen, som barcelona vann, men de b\u00e5da hamnade i br\u00e5k i slutet av andra m\u00f6tet p\u00e5 camp nou efter att hemv\u00e4ndande cesc f\u00e0bregas kapades i sitt inhopp. i den tredje omg\u00e5ngen av la liga vann barcelona med 8\u20130 hemma mot osasuna, och vann mot hospitale med 9\u20130 i finalen av spanska cupen trots ett reservbetonat bar\u00e7a. barcelona vann vm f\u00f6r klubblag f\u00f6r andra g\u00e5ngen, efter 4\u20130 mot brasilianska santos, vilket innebar att barcelona hade tagit fem av sex m\u00f6jliga titlar under ett \u00e5r. lionel messi vann ballon d'or f\u00f6r tredje \u00e5ret i rad och blev d\u00e4rmed utsedd till 2011 \u00e5rs b\u00e4sta fotbollsspelare. i \u00e5ttondelsfinalen av champions league blev messi ligans f\u00f6rsta spelare att under en och samma match bli femm\u00e5lsskytt, i samband med barcelonas 7\u20131-vinst mot bayer leverkusen p\u00e5 camp nou, och senare n\u00e5dde klubben en semifinalplats f\u00f6r femte \u00e5ret i rad. i april 2012 vann real madrid sitt f\u00f6rsta el clasico p\u00e5 camp nou sedan 2007, vilket kom att avg\u00f6ra ligasegern till reals f\u00f6rdel. barcelona avslutade s\u00e4songen med att vinna spanska cupfinalen mot athletic club med 3\u20130 p\u00e5 vicente calder\u00f3n, guardiola hade inf\u00f6r s\u00e4songsslutet meddelat att avg\u00e5 som tr\u00e4nare. andr\u00e9s iniesta blev vald till europas b\u00e4sta spelare s\u00e4songen 2011/2012.den 12 december 2012 bekr\u00e4ftades det att barcelonas nya tr\u00e4nare tito vilanova f\u00e5tt ett \u00e5terfall av sin cancer, vilket ledde till att den assisterande tr\u00e4naren jordi roura tills vidare tog \u00f6ver laget (senare ersatt av argentinaren gerardo martino). den 7 januari 2013 vann lionel messi ballon d'or f\u00f6r fj\u00e4rde g\u00e5ngen, vilket gjorde barcelona till det lag med flest spelare som vunnit utm\u00e4rkelsen. barcelona tog sin 22:a la liga-titel och tangerade rekordet med 100 po\u00e4ng, men n\u00e5dde h\u00f6gst semifinal i b\u00e5de spanska cupen och champions league d\u00e5 en 7\u20130-f\u00f6rlust satte stopp f\u00f6r barcelona i den sistn\u00e4mnda.\ns\u00e4songen 2013/2014 var brasilianaren neymar ny i truppen, d\u00e5 slutligen atl\u00e9tico madrid skulle f\u00e5 st\u00e5 som ligasegrare (vilket var f\u00f6rsta g\u00e5ngen sedan 2004 som ett annat lag \u00e4n barcelona och real madrid vunnit la liga), \u00e4ven om barcelona vid juluppeh\u00e5llet var delad ledare tillsammans med madridklubben. i januari meddelade sandro rosell att han t\u00e4nkte avg\u00e5 som klubbordf\u00f6rande, och han ersattes d\u00e4refter av josep maria bartomeu. i champions league slogs barcelona ut i kvartsfinalen av atl\u00e9tico madrid, och f\u00f6r f\u00f6rsta g\u00e5ngen sedan 2007/2008 stod barcelona utan n\u00e5gon titel. kort efter s\u00e4songen l\u00e4mnade martino tr\u00e4narposten, och ersattes av tidigare fcb-spelaren luis enrique.\ns\u00e4songen d\u00e4rp\u00e5, 2014/2015, sl\u00e4ppte barcelona inte in ett enda m\u00e5l i ligan p\u00e5 754 minuter, vilket var ligarekord, och klubben skulle p\u00e5 nytt ocks\u00e5 vinna ligan. efter lite turbulens i cupspelet lyckades laget ta sig till final i copa del rey och vinna mot athletic bilbao. klubben st\u00e4lldes mot italienska m\u00e4starna juventus i champions league-finalen som vanns med 3\u20131. detta innebar en ny trippel f\u00f6r barcelona, som dessutom var f\u00f6rsta klubb att g\u00f6ra det tv\u00e5 g\u00e5nger (2009 och 2015). klubbikonen xavi valde efter s\u00e4songen att l\u00e4mna klubben f\u00f6r qatariska al sadd.\nsommaren 2015 k\u00f6ptes arda turan (atletico madrid) och aleix vidal (sevilla), som dock endast kunde delta i tr\u00e4ning p\u00e5 grund av att klubben inte fick skaffa flera spelare till sin trupp. detta var ett straff av fifa d\u00e5 barca hade k\u00f6pt spelare som var under 18 \u00e5r. arda turan och aleix vidal kom att debutera f\u00f6r barca i b\u00f6rjan av januari 2016. innan dess hade laget vunnit \u00f6ver real madrid i el clasico tidigare under h\u00f6sten med 4\u20130 p\u00e5 estadio santiago bernabeu. de kom senare att \u00e5ka ut i kvartsfinalen i champions league av atletico madrid \u00e4ven om de vann la liga och copa del rey. \ntill s\u00e4songen 2016/17 kom de unga andre gomes samuel umtiti och lucas digne in och ut gick dani alves och marc bartra. messi, suarez och neymar fortsatte som framg\u00e5ngsrika m\u00e5lskyttar i b\u00e5de ligaspelet och champions league-gruppspelet. i och med en formsvacka d\u00e5 barcelona f\u00f6rlorade med 0\u20134 borta mot paris saint germain i den f\u00f6rsta \u00e5ttondelsfinalen, och ett antal f\u00f6rluster i ligan, meddelade luis enrique att han skulle avg\u00e5 som tr\u00e4nare efter s\u00e4songen. i returm\u00f6tet hemma den 8 mars 2017 gjorde barca den st\u00f6rsta v\u00e4ndningen i champions leagues historia och vann med 6\u20131 (totalt 6\u20135). i kvartsfinalen tog det dock stopp mot juventus. de kom tv\u00e5a i ligan trots att de vann el cl\u00e1sico mot real madrid. det enda de lyckades vinna var copa del rey.\nfr\u00e5n och med s\u00e4songen 2017/18 tr\u00e4nas barcelona av ernesto valverde, d\u00e4r han redan f\u00f6rsta s\u00e4songen vann ligan och cupen. i champions league tappade emellertid laget en 4\u20131-ledning fr\u00e5n f\u00f6rsta kvartsfinalm\u00f6tet hemma mot roma. s\u00e4songen 2018/2019 kunde barcelona s\u00e4kra ligatiteln med tre omg\u00e5ngar kvar, med atletico madrid som fr\u00e4msta konkurrent. laget gick till semifinal i champions league och vann f\u00f6rsta m\u00f6tet mot liverpool hemma med 3\u20130, men fick emellertid se sig besegrat med 4\u20130 i returen borta och \u00e5terigen v\u00e4cktes fr\u00e5gor kring valverdes l\u00e4mplighet som tr\u00e4nare.\ns\u00e4songen 2019/20 b\u00f6rjade med endast fyra po\u00e4ng p\u00e5 de tre f\u00f6rsta matcherna och valverdes l\u00e4mplighet som tr\u00e4nare ifr\u00e5gasattes mer och mer. trots det b\u00f6rjade laget kl\u00e4ttra och blev tabelletta den 19 oktober 2019, men med ett f\u00f6ga underh\u00e5llande spel. den 14 januari efter att ha \u00e5kt ur den spanska supercupen 2020 sparkades ernesto valverde och minuter senare presenterades quique setien som ny tr\u00e4nare omedelbart. \n\n\n=== 2020 och ombyggnaden ===\nresten av s\u00e4songen gick knackigt men trots det ledde man ligan tills covid-19 satte stopp f\u00f6r all fotboll. n\u00e4r ligan \u00e5terupptogs 13 juni s\u00e5 b\u00f6rjade man lovande och krossade real mallorca med 4-0. sedan kryssade man mot sevilla och tappade ligaledningen till real madrid. man kryssade ocks\u00e5 mot celta vigo och atletico madrid och avst\u00e5ndet till real madrid \u00f6kade med 7 po\u00e4ng. man vann sedan 3 matcher p\u00e5 raken men spelet s\u00e5g inte lovande ut. i den n\u00e4st sista omg\u00e5ngen s\u00e5 f\u00f6rlorade dom mot ca osasuna med 2-1 p\u00e5 camp nou och d\u00e5 f\u00f6rlorade man ligan. det som fanns kvar att vinna var champions league och man vann med 3-1 mot ssc napoli och tog sig vidare till kvartsfinal. d\u00e4r skulle man m\u00f6ta bayern m\u00fcnchen i lissabon. man f\u00f6rlorade d\u00e5 med 8-2 vilket var den st\u00f6rsta f\u00f6rlusten p\u00e5 70 \u00e5r. efter\u00e5t sparkade man quique setien och dagen efter s\u00e5 anst\u00e4llde man den f\u00f6rra klubblegenden ronald koeman och man sparkade sportchefen abidal.\n\n\n== klubbidentitet ==\nvid grundandet anv\u00e4nde klubben staden barcelonas stadsvapen som klubbemblem. i det \u00f6versta f\u00e4ltet har stadsvapnet ett georgskors uppe till v\u00e4nster och till h\u00f6ger senyera, kataloniens flagga. i det undre f\u00e4ltet finns dessa symboler diagonalt placerade.\u00e5r 1910 anordnades en t\u00e4vling som vanns av medicinstuderanden carles comamala, som spelade fotboll f\u00f6r klubben mellan \u00e5ren 1903 och 1912. han ersatte den rombformade vapensk\u00f6lden med en polsk form, d\u00e4r han i \u00f6versta f\u00e4ltet beh\u00f6ll stadens georgskors och senyera. det undre f\u00e4ltet randades med klubbens f\u00e4rger \u2013 bl\u00e5tt och granatr\u00f6tt (katalanska: blau i grana; d\u00e4rav klubbens smeknamn \"blaugrana\") \u2013 och i det undre f\u00e4ltets mitt en stiliserad fotboll. mellan de \u00f6vre och det undre f\u00e4lten skrev han bokst\u00e4verna f.c.b, den engelska f\u00f6rkortningen f\u00f6r football club barcelona, i ett band. sedan \u00e5r 2002 anv\u00e4nds en n\u00e5got mer stiliserad variant med samma element, formgivet av claret serrahima.i inledningen av francotiden tvingades klubben skriva f\u00f6rkortningen p\u00e5 spanska, c.f.b f\u00f6r club de f\u00fatbol barcelona, och ta bort n\u00e5gra r\u00e4nder fr\u00e5n senyeran f\u00f6r att minska likheten med den. fler r\u00e4nder \u00e5terkom 1949 i emblemet, och fr\u00e5n 1974 har f\u00f6rkortningen \u00e5terigen skrivits som fcb.klubbens motto m\u00e9s que un club ('mer \u00e4n en klubb') h\u00e4rr\u00f6r fr\u00e5n klubbordf\u00f6randen narc\u00eds de carreras installationstal i januari 1968. det var ett sublimt s\u00e4tt att i francotidens f\u00f6rspanskning visa att f\u00f6reningen \u00e4ven var ett forum f\u00f6r katalansk identitet.fc barcelonas storlek och framg\u00e5ngar har gjort att den anammats \u00e4ven som en symbol f\u00f6r katalansk identitet, i f\u00f6rh\u00e5llande till spanien och madrid. i fotbollssammanhang har den h\u00e4r identiteten ofta kommit till uttryck genom den m\u00e5ng\u00e5riga rivaliteten mellan bar\u00e7a och den andra av landets tv\u00e5 dominerande fotbollsklubbar \u2013 real madrid. de uppm\u00e4rksammade m\u00f6tena klubbarna emellan ben\u00e4mns el cl\u00e1sico (p\u00e5 spanska) eller el cl\u00e0ssic (p\u00e5 katalanska).\n\n\n=== matchst\u00e4ll och f\u00e4rger ===\ni maj 2014 avsl\u00f6jades att den nya hemmadr\u00e4kten skulle ha fem r\u00e4nder p\u00e5 framsidan \u2013 tv\u00e5 bl\u00e5 och tre r\u00f6da. detta innebar en \u00e5terg\u00e5ng till ett klassiskt tr\u00f6jm\u00f6nster som f\u00f6rsta g\u00e5ngen anv\u00e4ndes 1911 och d\u00e4refter \u00e5terkommit i olika varianter (fast tidigare alltid med tv\u00e5 r\u00f6da och tre bl\u00e5 r\u00e4nder). denna utformning g\u00e4llde bland annat \u00e5ren 1950\u20131991 och anv\u00e4ndes senast 2011. i den nya dr\u00e4kten \u00e5terfanns en halskil (fr\u00e4mst p\u00e5 kragen) i den katalanska flaggans gul-och-r\u00f6d-randiga f\u00e4rger.bortadr\u00e4kten 2013/2014, den uppm\u00e4rksammade och omdiskuterade \"senyera-varianten\" i den katalanska flaggans f\u00e4rger (fyra r\u00f6da och fem gula r\u00e4nder placerat lodr\u00e4tt), byttes mot en matchdr\u00e4kt helt i orange. senyera-dr\u00e4kten kom s\u00e4songen d\u00e4rp\u00e5 att ist\u00e4llet vara tredjedr\u00e4kt.\"senyeradr\u00e4kten\" anv\u00e4ndes dock vid ligamatchen den 13 september 2014 mot athletic bilbao p\u00e5 camp nou. detta var del i 300-\u00e5rsminnet av slutet p\u00e5 det katalanska sj\u00e4lvstyret den 11 september 1714, en h\u00e4ndelse som lett till firandet av kataloniens nationaldag just denna dag. f\u00f6r att inte b\u00e5da lagen skulle ha randiga tr\u00f6jor, best\u00e4mde sig athletic f\u00f6r att spela i sin reservdr\u00e4kt vilken r\u00e5kade ha samma f\u00e4rger som baskiens gr\u00f6n-vit-r\u00f6da flagga.\ninf\u00f6r s\u00e4songen 2015/2016 presenterade fc barcelona en nygjord matchdr\u00e4kt vilken bygger p\u00e5 den traditionella bl\u00e5-r\u00f6da varianten, men denna g\u00e5ng var de fyra r\u00e4nderna i vardera f\u00e4rg f\u00f6r f\u00f6rsta g\u00e5ngen placerade horisontellt. inspirationen ska enligt klubben komma fr\u00e5n de flaggor \u2013 med horisontella r\u00e4nder \u2013 som supportrarna l\u00e5ter vaja p\u00e5 camp nous l\u00e4ktare. byxorna \u00e4r i r\u00f6tt och strumporna i bl\u00e5tt. den nya bortadr\u00e4kten har guldgul tr\u00f6ja och strumpor samt bl\u00e5 byxor. den stora nyheten h\u00e4r \u00e4r att tr\u00f6jryggen har fyra r\u00f6da band l\u00f6pandes uppifr\u00e5n och ner. detta g\u00f6r att ryggen f\u00e5r stora \u2013 och medvetna \u2013 likheter med kataloniens flagga.\n\n\n== styrelse och supporterst\u00f6d ==\n\n\n=== klubbens \u00e4gande och ledning ===\ntill skillnad mot vad som \u00e4r brukligt bland klubbarna i englands premier league och italiens serie a \u00e4r klubben inte ett aktiebolag och/eller \u00e4gt av enskilda namn. barcelona \u00e4gs ist\u00e4llet av medlemmarna (katalanska: socis), vilka numera \u00e4r cirka 108 000 till antalet.principen en medlem, en r\u00f6st g\u00e4ller vid val av klubbordf\u00f6rande (ofta ben\u00e4mnt president \u00e4ven i svenska medier) och d\u00e4r flera olika kandidater f\u00f6ruts\u00e4tts delta i \"allm\u00e4nna val\" vart fj\u00e4rde \u00e5r. r\u00f6stber\u00e4ttigade \u00e4r alla myndiga medlemmar. vid valkampanjerna f\u00f6rs\u00f6ker ofta de olika kandidaterna att vinna r\u00f6ster med \"l\u00f6ften\" om att v\u00e4rva nya superstj\u00e4rnor till klubben. mandatperioden f\u00f6r ordf\u00f6rande \u00e4r 4 \u00e5r, och denne kan inte enligt den nuvarande klubbstadgan sitta l\u00e4ngre \u00e4n tv\u00e5 mandatperioder \u00e5t g\u00e5ngen.\ni januari 2015 utlystes ett nyval till ordf\u00f6randeposten. betydelsen av klubben i det nutida katalonien \u00e4r stort, vilket m\u00e4rktes av att b\u00e5de katalanska tv3 och r\u00e0dio catalunya (den st\u00f6rsta tv- respektive radiokanalen i regionen) direkts\u00e4nde fr\u00e5n f\u00f6rsta valomg\u00e5ngen 18 juli 2015. sent p\u00e5 kv\u00e4llen kom beskedet att josep bartomeu \u00e5tervalts med stor majoritet, med tidigare ordf\u00f6randen joan laporta p\u00e5 andra plats. drygt 47 000 r\u00f6ster hade avlagts, vilket motsvarade 43 procent av klubbens medlemmar.\nklubbordf\u00f6rande  sedan 1899alla klubbordf\u00f6rande utom de n\u00e4mnda har varit spanjorer av katalanskt ursprung.\n\nfc barcelona har p\u00e5 senare \u00e5r blivit tydligare i h\u00e4vdandet av sin katalanska identitet. joan laporta beslutade under sin tid som ordf\u00f6rande om spr\u00e5kkurser i katalanska f\u00f6r klubbens icke-katalanska spelare, och satsningarna p\u00e5 klubbtidningen och den egna tv-kanalen (under det nya namnet bar\u00e7a tv) gjordes parallellt med stora sportsliga framg\u00e5ngar under a-lagstr\u00e4narna frank rijkaard och pep guardiola. dessa sju \u00e5r innebar \u00e4ven en ekonomisk expansion, underl\u00e4ttat av en \u00f6kning av medlemstalet fr\u00e5n 106 000 till 173 000.\n\n\n=== supportrar ===\nfc barcelona har ett mycket stort supporterst\u00f6d s\u00e5v\u00e4l inom spanien som utomlands. klubben har i dagsl\u00e4get drygt 1 800 supporterf\u00f6reningar \u2013 penyes. av dessa \u00e4r ett hundratal baserat utanf\u00f6r spaniens gr\u00e4nser. klubben har sommaren 2015 drygt 109 000 medlemmar, varav de flesta \u00e4r baserade i barcelona och katalonien. i \u00f6vriga spanien har klubben drygt 10 000 medlemmar, och utanf\u00f6r spanien \u00e5terfinns drygt 7 000 medlemmar. i europa ber\u00e4knas antalet fc barcelona-fans vara drygt 85 miljoner, vilket \u00e4r mer \u00e4n n\u00e5gon annan klubb i europa, och klubben har stora supporterskaror bland annat i latinamerika.\nmotst\u00e5ndet var l\u00e4nge stort mot att inf\u00f6ra reklam p\u00e5 tr\u00f6jorna, men trots detta br\u00f6t barcelona denna tradition inf\u00f6r s\u00e4songen 2006/2007. \"reklamen\" blev unicef, i samband med att klubben sk\u00e4nkte 0,7 procent av den totala oms\u00e4ttningen till barnr\u00e4ttsorganisationen. detta var ett s\u00e4tt f\u00f6r barcelona att leva upp till sin slogan \"mer \u00e4n en klubb\" (katalanska: m\u00e9s que un club). i december 2010 br\u00f6t klubben slutligen mot den 112-\u00e5riga traditionen med avsaknad av tr\u00f6jsponsorer och skrev ett fem\u00e5rskontrakt med qatar foundation (senare qatar airways), som fr\u00e5n och med s\u00e4songen 2011/2012 kom att synas p\u00e5 bar\u00e7atr\u00f6jorna.\n\n\n== ekonomi ==\nm\u00e4tt efter oms\u00e4ttningen \u00e4r fc barcelona en av de st\u00f6rsta fotbollsklubbarna i v\u00e4rlden. s\u00e4songen 2010/2011 omsatte fotbollssektionen enligt revisionsfirman deloitte n\u00e4stan 451 miljoner euro, motsvarande cirka 4,1 miljarder kronor, vilket d\u00e5 endast \u00f6vertr\u00e4ffades av real madrid.med hj\u00e4lp av sponsoravtalet med qatar foundation siktar fc barcelona p\u00e5 att utmana \u00e4rkerivalen om titeln \"rikaste fotbollsklubben i v\u00e4rlden\", m\u00e4tt efter oms\u00e4ttning.. aff\u00e4rstidningen forbes v\u00e4rderade \u00e5r 2013 fc barcelona till 2,6 miljarder us-dollar, trea efter real madrid och manchester united. samtidigt har klubben under det senaste decenniet dragit p\u00e5 sig stora skulder, vilket enligt klubbledningen endast \u00e4r tillf\u00e4lligt.2020 s\u00e5 kunde man efter en m\u00e4tning se att fc barcelona var v\u00e4rldens rikaste klubb efter oms\u00e4ttning med 9,15 miljarder kronor 900 miljoner kronor mer \u00e4n rivalen real madrid och 1,4 miljarder mer \u00e4n trean manchester united. mycket av framg\u00e5ngen sades ligga bakom deras dominans p\u00e5 besluten att \u00e5terta kontrollen \u00f6ver sin souvenir- och sponsorverksamhet fr\u00e5n externa akt\u00f6rer.\n\n\n== rivalitet med real madrid ==\nbarcelonas rivalitet med spaniens andra storklubb real madrid har historiska r\u00f6tter och handlar om  mer \u00e4n fotboll. barcelona \u00e4r kataloniens huvudstad, och en del katalaner har alltid str\u00e4vat efter oberoende fr\u00e5n centralmakten i madrid. efter att general francisco franco vunnit spanska inb\u00f6rdeskriget 1936-1939 inleddes ett f\u00f6rtryck som drabbade katalonien h\u00e5rt. real madrid kom att ses som en symbol f\u00f6r centralmakten, och mots\u00e4ttningarna mellan klubbarna (som redan fanns innan inb\u00f6rdeskriget) sk\u00e4rptes avsev\u00e4rt.\nefter att demokratin \u00e5terinf\u00f6rdes i spanien efter francos d\u00f6d 1975 har katalonien sedan 1978 ett ganska l\u00e5ngtg\u00e5ende sj\u00e4lvstyre, och en majoritet av befolkningen \u00e4r n\u00f6jd med det nuvarande f\u00f6rh\u00e5llandet gentemot regeringen i madrid.[k\u00e4lla beh\u00f6vs] numera[n\u00e4r?] tonas ocks\u00e5 mots\u00e4ttningarna ner mellan s\u00e5v\u00e4l respektive klubbledningar som klubbarnas spelare. mellan respektive klubbars fans \u00e4r dock rivaliteten fortfarande intensiv, vilka ser i princip som \"f\u00f6rr\u00e4deri\" f\u00f6r en spelare att byta klubb till \u00e4rkerivalen; de tv\u00e5 mest uppm\u00e4rksammade (och kontroversiella) \u00f6verg\u00e5ngarna anses vara alfredo di st\u00e9fano 1953 och luis figo 2000 (b\u00e5da fr\u00e5n barcelona till real madrid).fotbollsmatcherna mellan barcelona och real madrid, det s\u00e5 kallade el cl\u00e1sico (el cl\u00e0ssic p\u00e5 katalanska) f\u00e5r internationell uppm\u00e4rksamhet n\u00e4r flera hundra miljoner m\u00e4nniskor f\u00f6ljer ofta fotbollsderby p\u00e5 tv.[k\u00e4lla beh\u00f6vs]\n\n\n== meriter ==\n\n\n=== sportsliga framg\u00e5ngar ===\nfc barcelona har vunnit la liga 27 g\u00e5nger, copa del rey 31 g\u00e5nger och champions league 5 g\u00e5nger. klubben vann ocks\u00e5 den kortlivade spanska ligacupen tv\u00e5 av de fyra s\u00e4songer den spelades och klubben har ocks\u00e5 vunnit samtliga fyra europeiska cuper (inklusive 4 segrar i den numer nedlagda cupvinnarcupen och lika m\u00e5nga i m\u00e4sscupen/uefacupen). klubben har \u00e4ven vunnit europeiska supercupen 4 g\u00e5nger. den enda klubbtitel som l\u00e4nge saknades var den interkontinentala cupen, numera kallad v\u00e4rldsm\u00e4sterskapet f\u00f6r klubblag. den 19 december 2009 s\u00e4krades f\u00f6r f\u00f6rsta g\u00e5ngen \u00e4ven denna titel efter att estudientes fr\u00e5n argentina besegrats med 2-1. den 19 december 2011 vann barcelona vm f\u00f6r klubblag f\u00f6r andra g\u00e5ngen (4-0 mot santos fc), n\u00e5got som innebar klubbens 17:e internationella cuptitel. efter att 2015 ha vunnit champions league, europeiska supercupen och v\u00e4rldsm\u00e4sterskapet f\u00f6r klubblag har nu fc barcelona 20 internationella titlar vilket \u00e4r rekord. vm-titeln f\u00f6r klubblag s\u00e4krades genom en 3\u20130-seger mot river plate fr\u00e5n argentina.barcelona var \u00e4ven det f\u00f6rsta laget att v\u00e4nda ett underl\u00e4ge med 4 m\u00e5l i ett champions league-slutspel. detta skedde efter vinsten mot psg (paris saint gemain) 08/03-17, med 6-1.\n\nprimera divisi\u00f3nantal s\u00e4songer: 84 (samtliga)\nantal segrar: 27\nantal po\u00e4ng under en s\u00e4song: 100 2012/2013 (rekord i primera divisi\u00f3n delat med real madrid)\nantal po\u00e4ng under f\u00f6rsta halvan av ligan: 55 2012/2013 (rekord i primera divisi\u00f3n)\nantal po\u00e4ng under andra halvan av ligan: 50 2009/2010 samt 2014/15\nantal gjorda m\u00e5l under en s\u00e4song: 115 2012/2013\nantal gjorda m\u00e5l hemma under en s\u00e4song: 73 2011/2012\nantal gjorda m\u00e5l borta under en s\u00e4song: 52 2012/2013\nantal matcher vunna i rad: 16 p\u00e5b\u00f6rjad 16 oktober 2010 avslutad 12 februari 2011 (rekord i primera divisi\u00f3n)\nantal matcher vunna i rad hemma: 39 p\u00e5b\u00f6rjad 16 februari 1958 avslutad 20 november 1960 (rekord i primera divisi\u00f3n)\nantal matcher vunna i rad borta: 12 p\u00e5b\u00f6rjad 1 maj 2010 avslutad 12 februari 2011 (rekord i primera divisi\u00f3n)\nantal matcher obesegrade: 31 p\u00e5b\u00f6rjad 19 september 2010 avslutad 30 april 2011\nantal matcher obesegrade hemma: 67 p\u00e5b\u00f6rjad 28 april 1973 avslutad 12 september 1976\nantal matcher obesegrade borta: 23 p\u00e5b\u00f6rjad 7 mars 2010 avslutad 30 april 2011 (rekord i primera divisi\u00f3n)\nflest vunna matcher under en s\u00e4song: 32 (rekord i primera divisi\u00f3n delat med real madrid)\nflest vunna matcher hemma: 18 2009/2010 samt 2012/2013 (rekord i primera divisi\u00f3n delat med real madrid)\nflest vunna matcher borta: 14 2010/2011\nst\u00f6rsta m\u00e5lskillnad under en s\u00e4song: +89 m\u00e5l 2014/2015 (rekord i primera divisi\u00f3n delat med real madrid)k\u00e4llor: don bal\u00f3n, liga de f\u00fatbol profesional, marca, mundodeportivo.es\n\n\n=== statistik ===\nfc barcelona har p\u00e5 84 s\u00e4songer i primera divisi\u00f3n spelat 2 686 matcher f\u00f6rdelat p\u00e5 1 524 segrar, 550 oavgjorda och 612 f\u00f6rluster. detta med 5 672 och 3 048 insl\u00e4ppta m\u00e5l (juni 2015)\nst\u00f6rsta segern: 10\u20131 mot gimn\u00e0stic de tarragona s\u00e4songen 1950/51\nst\u00f6rsta f\u00f6rlusten 1\u201312 mot athletic bilbao s\u00e4songen 1930/31\nm\u00e5l nummer 1 000 i primera division gjordes av marcos aurelio mot ue lleida 22 oktober 1950.\nm\u00e5l nummer 5 000 gjordes av lionel messi mot racing santander 1 februari 2009.\nst\u00f6rsta segern i champions league \u00e4r 7\u20130 p\u00e5 hemmaplan mot celtic fc 2016.\nst\u00f6rsta f\u00f6rlusten \u00e4r 2\u20138 mot bayern m\u00fcnchen i champions league-semifinalen 2020.\nflest matcher totalt, 767 stycken, har mittf\u00e4ltaren xavi gjort mellan 1998 och 2015.\nflest m\u00e5l totalt, 440 stycken, av lionel messi 2004\u20132015\nflest m\u00e5l i primera divisi\u00f3n, 286, av messi 2012/2013\nunder en s\u00e4song \u00e4r rekordet 50 m\u00e5l av messi s\u00e4songen 2011/2012. s\u00e4songen 2011/2012 gjorde messi 73 m\u00e5l under alla turneringar under \u00e5ret.\nflest m\u00e5l i en enskild match, 7 st, gjorde ladislao kubala mot sporting de gij\u00f3n den 10 februari 1952, samt eulogio mart\u00ednez mot atl\u00e9tico madrid den 1 maj 1957.\nflest m\u00e5l i europacupspelet, 77 st, har messi gjort 2012/2013.k\u00e4llor: engelskspr\u00e5kiga wikipedia, fotbollskanalen.se\n\n\n== spelare ==\n\n\n=== truppen ===\n\n\n=== utl\u00e5nade spelare ===\n\n\n=== v\u00e4rlds- och europam\u00e4stare fr\u00e5n fc barcelona ===\nv\u00e4rldsm\u00e4stare\n* rom\u00e1rio, rivaldo, vald\u00e9s, puyol, piqu\u00e9, xavi, iniesta, busquets, pedro, villa, demb\u00e9l\u00e9 och umtiti vann vm d\u00e5 de tillh\u00f6rde fc barcelona.\n\neuropam\u00e4stare\n* pereda, fust\u00e9 olivella, puyol, xavi, iniesta, f\u00e1bregas, vald\u00e9s, piqu\u00e9, busquets, alba och pedro vann em d\u00e5 de tillh\u00f6rde fc barcelona.\n\n\n=== lista \u00f6ver framtr\u00e4dande spelare ===\n\n\n==== spelare med fler \u00e4n 100 gjorda m\u00e5l ====\n\n\n=== ungdomsverksamhet ===\nfc barcelonas satsar \u00e5rligen stora summor p\u00e5 sin ungdomsverksamhet, och klubben har genom sin fotbollsakademi tagit fram ett flertal fotbollsstj\u00e4rnor. la masia, klubbens akademi, har f\u00f6rsett fotbollslaget med talanger allt sedan den etablerades 1979, och i det spanska landslag som vann fotbolls-vm 2010 \u00e5terfanns 9 spelare som utbildats p\u00e5 la masia.\nlandslagsspelare utbildade p\u00e5 la masia:\n\n\n== \u00f6vriga sporter ==\nfc barcelona startades ursprungligen som en renodlad fotbollsklubb, emellertid var dock intresset f\u00f6r andra sporter stort redan fr\u00e5n b\u00f6rjan. samma \u00e5r som klubben bildades skapades friidrottssektionen och 1904 bildades p\u00e5 initiativ av medlemmar i fc barcelona spaniens nationella friidrottsf\u00f6rbund. 1915 blev friidrott den andra officiella sportsektionen inom klubben.\nfriidrottssektionen kom att f\u00f6ljas av ett flertal olika sportsektioner, 1923 landhockey, 1924 grekisk-romersk brottning, 1925 cykling, 1926 tennis och basket, 1940 handboll, 1941 baseboll, 1942 rullskridskohockey och simning, 1952 rullskridskokonst\u00e5kning, 1957 gymnastik, 1961 judo, 1970 volleyboll samt 1972 futsal, ishockey och konst\u00e5kning. m\u00e5nga av sportsektionerna tillkom l\u00e5ngt innan dessa blev officiella, exempelvis bildades klubbens f\u00f6rsta handbollslag 1932.\n\nn\u00e5gra av klubbens sportsektioner har n\u00e5tt stora framg\u00e5ngar b\u00e5de nationellt och internationellt, fr\u00e4mst m\u00e4rks handbollssektionen som inte bara \u00e4r spaniens utan \u00e4ven europas mest framg\u00e5ngsrika handbollsf\u00f6rening. \u00e4ven klubbens basketsektion h\u00f6r till landets mest framg\u00e5ngsrika och har \u00e4ven vunnit internationella titlar, bland annat euroleague. fc barcelona basket blev \u00e5r 2006 det andra europeiska basketlaget n\u00e5gonsin att vinna \u00f6ver ett nba lag n\u00e4r man besegrade philadelphia 76ers med 104-99.\n\n\n=== sektioner (\u00f6vriga) ===\nprofessionella lagfc barcelona basket\nfc barcelona damfotboll\nfc barcelona futsal\nfc barcelona handboll\nfc barcelona rullskridskohockeyamat\u00f6rlagfc barcelona friidrott\nfc barcelona ishockey\nfc barcelona konst\u00e5kning\nfc barcelona landhockey\nfc barcelona rugby\nfc barcelona volleybollassocierade lagfc barcelona damvolleyboll\nfc barcelona rullstolsbasketlag under a-laget i respektive sportbasket (5 lag): j\u00fanior, cadet a i b, infantil a i b.\nhandboll (5 lag): s\u00e8nior b, juvenil a, cadet a i b, infantil.\nrullskridskohockey (4 lag): s\u00e8nior b, j\u00fanior, juvenil, infantil.\nfutsal (5 lag): s\u00e8nior b, juvenil, cadet, infantil, alev\u00ed.\nfriidrott (12 lag): infantil, cadet, juvenil, junior, promesa i s\u00e8nior mascul\u00ed. infantil, cadet, juvenil, junior, promesa i s\u00e8nior femen\u00ed\nrugby (9 lag): s\u00e8nior a, s\u00e8nior b, juvenil, cadet, infantil, alev\u00ed, benjam\u00ed, prebenjam\u00ed, babies.\nvolleyboll (5 lag): s\u00e8nior, j\u00fanior, juvenil, cadet i infantil.\nlandhockey (7 lag): s\u00e8nior, primera barcelon\u00ed stick, primera, juvenil i cadet mascul\u00ed. s\u00e8nior i juvenil femen\u00ed.\nishockey (5 lag): s\u00e8nior, sub-18, sub-13, sub-11, sub-9.\nkonst\u00e5kning (18 lag): debutant (mascul\u00ed i femen\u00ed); joves talents (mascul\u00ed i femen\u00ed); promeses femen\u00ed; m\u00ednima (mascul\u00ed i femen\u00ed);infantil (mascul\u00ed i femen\u00ed), novice femen\u00ed; j\u00fanior 3a (mascul\u00ed i femen\u00ed); j\u00fanior 2a (mascul\u00ed i femen\u00ed); j\u00fanior 1a (mascul\u00ed i femen\u00ed). ballet: elit, i jeune espoir\ndamvolleyboll (2 lag): s\u00e8nior, juvenil.tidigare, numera nerlagda sportsektionerfc barcelona baseboll\nfc barcelona cykling\nfc barcelona grekisk-romersk brottning\nfc barcelona gymnastik\nfc barcelona judo\nfc barcelona rullskridskokonst\u00e5kning\nfc barcelona simning\nfc barcelona tennis\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r fc barcelona.\nofficiell webbplats"