"varg, mer specifikt gr\u00e5varg eller ulv (vetenskapligt namn: canis lupus) \u00e4r ett rovdjur vars utbredningsomr\u00e5de str\u00e4cker sig \u00f6ver stora delar av v\u00e4rlden. vargen \u00e4r det st\u00f6rsta vilda hunddjuret och en fullvuxen varg v\u00e4ger vanligen 30 till 50 kg. en m\u00e4ngd underarter \u00e4r beskrivna men det vetenskapligt faktiskt accepterade antalet \u00e4r under diskussion. vargen \u00e4r \u00e4ven stamfader till hunden.\nen g\u00e5ng i tiden var arten v\u00e4rldens mest spridda d\u00e4ggdjur men den har utrotats fr\u00e5n stora delar av v\u00e4steuropa, s\u00f6dra asien, mexiko och betydande delar av nordamerika. varg upptr\u00e4der fr\u00e4mst, men inte enbart, i vildmark. dess utbredningsomr\u00e5de har kraftigt reducerats genom avsiktlig f\u00f6rf\u00f6ljelse p\u00e5 grund av vargens predation av vilt och tamboskap, tillsammans med r\u00e4dslan f\u00f6r attacker mot m\u00e4nniskan. flera regionala populationer \u00e4r allvarligt hotade. den globala populationen \u00e4r dock inte hotad. arten har ett relativt stort utbredningsomr\u00e5de och populationen \u00e4r stabil och kategoriseras d\u00e4rf\u00f6r som livskraftig av iucn sedan 2004.vargen \u00e4r ett socialt rovdjur som lever i familjegrupper som best\u00e5r av par, deras ungar och ibland \u00e4ven adopterade subadulta individer. de lever fr\u00e4mst av kl\u00f6vdjur som de jagar genom l\u00e4ngre utmattningsjakter. \u00f6ver hela utbredningsomr\u00e5det \u00e4r vargen en typisk toppredator och endast m\u00e4nniskan och tiger utg\u00f6r ett hot mot den.\ni omr\u00e5den d\u00e4r m\u00e4nniskan och vargen m\u00f6ts, eller d\u00e4r m\u00e4nniskor p\u00e5 annat s\u00e4tt har kommit att intressera sig f\u00f6r vargar, f\u00f6rekommer en m\u00e4ngd folkloristiska uttryck avseende varg, och vargen ing\u00e5r i en m\u00e4ngd olika mytologier. vargen har \u00e4ven p\u00e5 andra s\u00e4tt uppm\u00e4rksammats i kulturen, b\u00e5de i positiv och i negativ bem\u00e4rkelse.\nmedellivsl\u00e4ngden f\u00f6r vargen \u00e4r 8 \u00e5r i naturen, men kan bli 18 \u00e5r i djurpark. de vilda vargarna lever betydligt kortare eftersom de uts\u00e4tts f\u00f6r faror och sjukdomar i det vilda och kan leva tills de blir drygt 10 \u00e5r.\n\n\n== etymologi ==\nulv, historiskt \u00e4ven stavat ulf, \u00e4r det ursprungliga ordet f\u00f6r varg p\u00e5 svenska. det h\u00e4rstammar fr\u00e5n fornnordiska ulfr, sedermera fornsvenska ulver och \u00e4r kognat med wolf p\u00e5 engelska, nederl\u00e4ndska och tyska. p\u00e5 urgermanska hette varg \"wulfaz\", men i nordgermanska spr\u00e5k har w i b\u00f6rjan av ord fallit bort n\u00e4r det f\u00f6ljts av o eller u. idag \u00e4r det mindre vanligt j\u00e4mte synonymen varg, men \u00f6verlever i begrepp s\u00e5som varulv och namn s\u00e5som ulf. det dyker \u00e4ven upp i flera fornnordiska begrepp, s\u00e5som fenrisulven, ulvhednar och sagohj\u00e4lten beowulf.\nvarg h\u00e4rr\u00f6r fr\u00e5n fornnordiska vargr och fornsvenska vargher. det \u00e4r ursprungligen ett s\u00e5 kallat noanamn, en smeknamn f\u00f6r att slippa kalla djuret vid dess r\u00e4tta namn. det betydde ursprungligen dr\u00e5pare eller strypare och \u00e4r kognat med tyska w\u00fcrgen, som betyder strypa, samt engelska wargus (fr\u00e5n fornengelska wearg, warg), som betyder f\u00f6rbrytare eller fredl\u00f6s. likas\u00e5 avs\u00e5g fornsvenska vargher bland annat \u00e4ven v\u00e5ldsverkare, f\u00f6rst\u00f6rare, og\u00e4rningsman och fredl\u00f6s, vilket \u00e5terfinns i det gamla juridiska begreppet varg i veum. andra noanamn p\u00e5 vargen \u00e4r gr\u00e5ben, tasse eller den gr\u00e5e. f\u00f6rmodat vargrika vildmarker har ofta kallats tassemarker.\ndet vetenskapliga namnet, canis lupus, \u00e4r nylatin f\u00f6r \"varghund\". arten beskrevs 1758 av botanikern och zoologen carl von linn\u00e9 i tionde upplagan av hans bok systema naturae. tamhunden klassificerades samtidigt som en egen art under namnet canis familiaris, \"familjehund\", men har sedan dess ombeskrivits som underart till vargen: canis lupus familiaris, \"familjevarghund\".\n\n\n== systematik ==\nvargen \u00e4r ett rovdjur (carnivora) som tillh\u00f6r familjen hunddjur (canidae). dess n\u00e4rmaste sl\u00e4ktingar \u00e4r r\u00f6dvargen, pr\u00e4rievargen (coyoten) och schakalen. p\u00e5 l\u00e4ngre avst\u00e5nd finns andra medlemmar av familjen hunddjur som r\u00e4var och vildhundar.\n\n\n=== evolution ===\nf\u00f6r 60 miljoner \u00e5r sedan, under paleocen, fanns ett specialiserat m\u00e5rdliknande rovdjur, miacis, som utvecklades till hunddjur, bj\u00f6rnar, gr\u00e4vlingar och vesslor. hunddjuren utvecklades p\u00e5 den nordamerikanska kontinenten f\u00f6r 30 miljoner \u00e5r sedan. vargens mest troliga n\u00e4rmsta anfader \u00e4r canis lepophagus, ett litet hunddjur med smal skalle som f\u00f6rekom i nordamerika under miocen, som ocks\u00e5 kan vara anfader till pr\u00e4rievargen. de f\u00f6rsta vargarterna uppstod under den amerikanska geologiska perioden blancan (4 750 000\u20131 808 000 f.kr.) och tidig irvingtonian (cirka 1 800 000 f.kr.) bland de f\u00f6rsta k\u00e4nda arterna finns canis priscolatrans, en liten varg som p\u00e5minner om r\u00f6dr\u00e4ven, som koloniserade eurasien genom att korsa landbryggan beringia. utifr\u00e5n dessa eurasiska c. priscolatrans utvecklades canis etruscus och sedan canis mosbachensis.\n\n\n=== kladogram f\u00f6r varglika hunddjur ===\n[k\u00e4lla beh\u00f6vs]\n\n\n=== vargens globala spridning ===\nde primitiva vargarna, som p\u00e5minde mycket om de moderna s\u00f6dra populationerna av varg som f\u00f6rekommer p\u00e5 arabiska halv\u00f6n och i s\u00f6dra asien, spred sig \u00f6ver europa fr\u00e5n den tidiga pleistocena istiden till f\u00f6r ungef\u00e4r 500 000 \u00e5r sedan. c. mosbachensis utvecklades till canis lupus, och \u00e5terkoloniserade nordamerika under den senare geologiska perioden som kallas rancholabrean (300 000\u201311 000 \u00e5r f.kr.) vid denna tid fanns i nordamerika redan j\u00e4ttevargen canis dirus som dog ut f\u00f6r 8 000 \u00e5r sedan efter att de st\u00f6rre bytena som de levde av, dog ut. konkurrensen med den nyintroducerade vargen om mindre byten kan ha bidragit till dess populationsnedg\u00e5ng. med j\u00e4ttevargens f\u00f6rsvinnande blev vargen det enda \u00e5terst\u00e5ende stora och vitt spridda hunddjuret.de mest distinkta populationerna av det amerikanska best\u00e5ndet upptr\u00e4der i utkanten av dess utbredningsomr\u00e5de, som polarvarg (c. l. arctos) som f\u00f6rekommer p\u00e5 h\u00f6garktiska \u00f6ar, c. l. lycaon som idag f\u00f6rekommer i de \u00f6stra skogsomr\u00e5dena i kanada, mexikansk varg (c. l. baileyi) som f\u00f6rekommer i allra sydligaste delarna av det amerikanska utbredningsomr\u00e5det, och r\u00f6dvargen (c. l. rufus) som f\u00f6rekommer i den motsatta delen av utbredningsomr\u00e5det i f\u00f6rh\u00e5llande till varifr\u00e5n vargen \u00e5terkoloniserade amerika. dessa populationer kan representera \u00f6verlevande populationer av de tidigaste invandrande gr\u00e5vargarna fr\u00e5n eurasien. c. l. baileyi, c. l. lycaon och c. l. rufus uppvisar ett antal primitiva drag och systematiskt sl\u00e4ktskap med varandra. fossila l\u00e4mningar fr\u00e5n sen pleistocen av stora vargar, som p\u00e5minner om de b\u00e5da arterna polarvarg och tundravarg (c. l. albus) har \u00e5terfunnits i s\u00f6dra kalifornien, vilket indikerar att stora nordamerikanska underarter av gr\u00e5vargen g\u00e5ng i tiden var vitt spridd. fossil av sm\u00e5 gr\u00e5vargar som p\u00e5minner om mexikansk varg har \u00e5terfunnits i ett omr\u00e5den som str\u00e4cker sig fr\u00e5n kansas till s\u00f6dra kalifornien. detta indikerar att det f\u00f6rekom en populationsf\u00f6rflyttning under den kallare senare delen av pleistocen, d\u00e5 stora arktiska former flyttades s\u00f6derut, och att de mindre v\u00e4rmeanpassade expanderade n\u00e4r klimatet blev varmare.de b\u00e5da japanska underarterna c. l. hattai, som dog ut 1889, och c. l. hodophilax som dog ut 1905, h\u00e4rstammade fr\u00e5n stora sibiriska vargar som koloniserade koreanska halv\u00f6n och japan, innan den separerades fr\u00e5n asiatiska fastlandet, under pleistocen f\u00f6r 20 000 \u00e5r sedan. under holocen vidgades tsugarusundet och isolerade honshu fr\u00e5n hokkaid\u014d, vilket skapade klimatf\u00f6r\u00e4ndring som ledde till utd\u00f6d av de flesta st\u00f6rre hovdjur som f\u00f6rekom i \u00f6v\u00e4rlden. de japanska vargarna genomgick f\u00f6rmodligen en process d\u00e4r deras storlek minskade p\u00e5 grund av sin \u00f6utbredning, f\u00f6r 7 000\u201313 000 \u00e5r sedan, som en effekt av de klimatologiska och ekologiska f\u00f6r\u00e4ndringarna. c. l. hattai var signifikant st\u00f6rre \u00e4n sin s\u00f6dra kusin c. l. hodophilax, d\u00e5 den levde p\u00e5 h\u00f6gre h\u00f6jd med tillg\u00e5ng till st\u00f6rre byten, och \u00e4ven hade kontinuerligt genetiskt infl\u00f6de fr\u00e5n enstaka vargar fr\u00e5n sibirien.\n\n\n=== underarter ===\nantalet underarter \u00e4r under diskussion. antalet erk\u00e4nda underarter har vid en period varit s\u00e5 m\u00e5nga som 50, men listan kan har ocks\u00e5 reduceras till ungef\u00e4r 13-15 underarter. modern klassificering av dessa underarter baseras p\u00e5 dna, anatomi, utbredning och flyttningsbeteenden. vargen uppvisar en mycket stor dimorfism \u00f6ver sitt geografiska utbredningsomr\u00e5de. kring \u00e5r 2005 erk\u00e4ndes ungef\u00e4r 39 beskrivna underarter, som bland annat omfattar vilket inkluderar r\u00f6dvarg och de tv\u00e5 underarterna av domesticerad hund, dingo (c. l. dingo) och hund (c. l. familiaris) men vad g\u00e4ller de tv\u00e5 senare r\u00e5der det inte konsensus.vargens underarter delas upp i huvudgrupper:\n\n\"nordliga vargar\": stora arter med stor hj\u00e4rna och starka rovdjurst\u00e4nder som f\u00f6rekommer i nordamerika, europa och norra asien. p\u00e5 grund sin storlek, kraftigare tandupps\u00e4ttning och h\u00f6ga intelligens \u00e4r de ett betydligt farligare rovdjur \u00e4n sina sydliga sl\u00e4ktingar.\"sydliga vargar\": f\u00f6rekommer p\u00e5 arabiska halv\u00f6n och s\u00f6dra asien. de k\u00e4nnetecknas av kort p\u00e4ls, liten hj\u00e4rna och svaga rovdjurst\u00e4nder. de kan utg\u00f6ra en reliktpopulation av tidiga vargar, d\u00e5 de p\u00e5minner om vargfossil funna i europa, och graden av f\u00f6r\u00e4ndringar i deras dna daterar dem till 800 000 \u00e5r gamla, till skillnad fr\u00e5n de amerikanska och europeiska utvecklingslinjerna som bara str\u00e4cker sig 150 000 \u00e5r tillbaka. l\u00e4tena hos de s\u00f6dra vargarna har en h\u00f6gre andel korta, skarpa skall, och de ylar s\u00e4llan. det \u00e4r troligt att hund och dingo h\u00e4rstammar ifr\u00e5n denna grupp.vargarna i centrala och \u00f6stra asien ligger i storlek mitt emellan de nordliga och sydliga vargarna. storleksskillnaderna p\u00e5 hj\u00e4rnorna hos olika vargpopulationer \u00e4r v\u00e4l definierad, d\u00e4r vargarna i norra eurasien har de st\u00f6rsta, de nordamerikanska n\u00e5got mindre, och de sydligaste vargarna har de minsta. sydliga vargars hj\u00e4rnor \u00e4r 5\u201310% mindre \u00e4n de nordliga vargarnas. trots skillnader i ekologi och morfologi kan nordliga och sydliga vargar f\u00e5 avkomma.tamhunden klassificerades tidigare som en egen art, canis familiaris, men behandlas idag ofta som underart till vargen: canis lupus familiaris. det r\u00e5der dock inte vetenskaplig konsensus i fr\u00e5gan och olika discipliner anv\u00e4nder olika s\u00e4tt att klassificera tamhunden.\n\n\n== utbredning och populationsutveckling ==\nvargen var en g\u00e5ng i tiden v\u00e4rldens mest spridda d\u00e4ggdjur, som f\u00f6rekom norr om latitud 15\u00b0n i nordamerika och 12\u00b0n i eurasien. vargen tenderar att ha sv\u00e5rt att anpassa sig till m\u00e4nsklig p\u00e5verkan av habitatet, och refereras ofta till som en indikatorart, det vill s\u00e4ga en art som tydligt reagerar p\u00e5 f\u00f6r\u00e4ndringar i biotopen, som exempelvis p\u00e5 sjukdomsutbrott, konkurrens fr\u00e5n introducerade arter eller klimatf\u00f6r\u00e4ndringar. vargar \u00e4r s\u00e4mre p\u00e5 att anpassa sig till en expanderande civilisation \u00e4n vad exempelvis pr\u00e4rievargar, d\u00e5 m\u00e4nniskans populationsutveckling verkar ha gynnat den senare, verkar den ha missgynnat vargen. den eurasiatiska vargstammen ber\u00e4knas dock uppg\u00e5 till 100 000\u2013200 000 individer.trots att vargen inte riskerar utrotning, s\u00e5 \u00e4r lokala populationer fortfarande hotade. ett hot mot dessa utg\u00f6rs av genetisk utarmning p\u00e5 grund av fragmentariserade populationer. m\u00e4nniskan har isolerat fickor med sm\u00e5 populationer som d\u00e5 drabbas av inavel. studier har visat att reproduktionstakten hos vargar \u00e4r starkt kopplad till genetisk m\u00e5ngfald. dock kan \u00e4ven en s\u00e5dan starkt inavlad population vara livskraftig . isolerade vargbest\u00e5nd p\u00e5verkas mycket positivt redan av alleler ifr\u00e5n bara en introducerad individ.f\u00f6rutom i storbritannien och p\u00e5 irland var vargen vitt spridd i europa under 1700-talet, men utrotades fr\u00e5n alla central- och nordeuropeiska l\u00e4nder under 1800-talet och fram till perioden efter andra v\u00e4rldskriget. den st\u00f6rsta populationen finns idag i \u00f6stra europa, fr\u00e4mst i ryssland och rum\u00e4nien, samt p\u00e5 balkan och i polen. kvarlevor av det europeiska vargbest\u00e5ndet finns i portugal, spanien, italien och grekland, men vargbest\u00e5ndet har \u00e4ven \u00e5terh\u00e4mtat sig naturligt i flera delar av europa och \u00e5terkoloniserat frankrike, tyskland, finland, sverige och norge.vargpopulationerna verkar generellt stabila eller \u00f6kande i flertalet, men inte alla, av de l\u00e4nder som skrivit p\u00e5 bernkonventionen om skydd av europeiska vilda djur och v\u00e4xter samt deras naturliga livsmilj\u00f6er. begr\u00e4nsande faktorer i medlemsl\u00e4nderna omfattar bristande acceptans (speciellt i omr\u00e5den d\u00e4r vargen har \u00e5terinvandrat) oftast p\u00e5 grund av oro f\u00f6r attacker mot boskap och hundar, och konkurrensen om viltet f\u00f6r j\u00e4gare. jakt, b\u00e5de legal vargjakt och illegal jakt, utg\u00f6r de fr\u00e4msta begr\u00e4nsande faktorerna f\u00f6r den europeiska vargstammen.informationen kring vargpopulationen i mellan\u00f6stern \u00e4r liten, f\u00f6rutom i israel och saudiarabien. man uppskattar att det finns 300\u2013600 vargar p\u00e5 arabiska halv\u00f6n, som trots att den jagas \u00e5ret runt f\u00f6rutom i israel, har en relativt stabil population som fr\u00e4mst skyddas av att den f\u00f6rekommer i otillg\u00e4ngliga omr\u00e5den som bergen i norr och i de norra och centrala \u00f6kenomr\u00e5dena. i indien \u00e4r vargen klassificerad som utrotningshotad, och best\u00e5ndet uppskattas till 800\u20133 000 individer som finns utspridda i ett flertal isolerade populationer. i kina och mongoliet \u00e4r vargen inte skyddad f\u00f6rutom i specifika reservat.vargens utbredningsomr\u00e5de str\u00e4ckte sig tidigare \u00f6ver stora delar av nordamerika norr om mexico city. idag varierar deras status utifr\u00e5n land, delstat och provins. kanada och alaska har best\u00e5nd med tusentals individer som \u00e4r i utm\u00e4rkt biologisk kondition. vargen har expanderat utifr\u00e5n kanada till norra klippiga bergen sedan 1970-talet, och har etablerat sig i s\u00f6derut till montana, washington, idaho och wyoming. 1994 inf\u00e5ngades vargar fr\u00e5n alberta och british columbia och introducerades i yellowstone national park, d\u00e4r arten varit regionalt utd\u00f6d sedan 1930-talet. en liknande introduktion skedde 1998 i apache national forest i arizona.\n\n\n== utseende och f\u00e4ltk\u00e4nnetecken ==\nstorleken p\u00e5 varg skiftar mycket p\u00e5 olika platser i v\u00e4rlden. de st\u00f6rsta vargarna f\u00f6rekommer i skogsomr\u00e5den i alaska, kanada och \u00f6steuropa och \u00e4r ungef\u00e4r 160 centimeter l\u00e5nga, vid skuldran 80 centimeter h\u00f6ga och med en cirka 50 centimeter l\u00e5ng svans. dessa vargar v\u00e4ger upp till 80 kilogram. de minsta vargarna lever p\u00e5 arabiska halv\u00f6n och i n\u00e4rliggande regioner. deras l\u00e4ngd ligger vid 80 centimeter och vikten vid 20 kilogram. svansen \u00e4r ungef\u00e4r 30 centimeter l\u00e5ng. honor \u00e4r mellan 3 och 12 procent mindre \u00e4n hannar och har 20 till 25 procent l\u00e4gre kroppsvikt.\np\u00e4lsens f\u00e4rg varierar v\u00e4ldigt mycket. det finns vita, kr\u00e4mf\u00e4rgade, r\u00f6daktiga, gulaktiga, gr\u00e5a och svarta individer. i tempererade omr\u00e5den av europa och asien \u00e4r de huvudsakligen gr\u00e5aktiga och i arktiska regioner mest svarta eller vita. undersidan \u00e4r blek eller ljust vit. ofta \u00e4r vargarnas rygg m\u00f6rkare \u00e4n deras svans, buk, \u00f6ron och nos.\n\n\n=== morfologiska skillnader mellan varg och hund ===\ndet kan vara sv\u00e5rt att skilja en varg fr\u00e5n en vargliknande hund. hundraser som j\u00e4mthund, siberian husky och alaskan malamute kan vara mycket lika vargen till utseendet. det finns emellertid n\u00e5gra egenskaper som skiljer dem \u00e5t. vargen \u00e4r oftast betydligt st\u00f6rre \u00e4n liknande hundar. vargen h\u00e5ller oftast svansen v\u00e5gr\u00e4tt eller lite ner medan dessa hundar g\u00e5r med uppr\u00e4tt eller inrullad svans. n\u00e4r vargen lyfter p\u00e5 svansen st\u00e5r den rakt upp, inte ihoprullad. skandinaviska vargar k\u00e4nnetecknas \u00e4ven av ljusare kind- och hakpartier. dessa ljusa partier n\u00e5r aldrig \u00f6ver \u00f6gonen.\ndet \u00e4r mycket sv\u00e5rt att skilja vargsp\u00e5r fr\u00e5n sp\u00e5r av hundar. ofta kr\u00e4vs det att man f\u00f6ljer sp\u00e5ret en l\u00e4ngre str\u00e4cka (g\u00e4rna flera km) f\u00f6r att man ska kunna vara n\u00e5gorlunda s\u00e4ker p\u00e5 att det \u00e4r varg och inte en l\u00f6s hund man sp\u00e5rar. vid sp\u00e5rning p\u00e5 sn\u00f6 l\u00e4mnar stora hanvargar en sp\u00e5rst\u00e4mpel p\u00e5 10\u201312 cm exklusive klor. f\u00e5 hundar har s\u00e5 stora tassar. nordeuropeiska vargar har dessutom en stegl\u00e4ngd p\u00e5 minst 140 cm p\u00e5 h\u00e5rt, plant underlag i trav, vilket s\u00e4llan matchas av hundar. det finns emellertid vargar med sm\u00e5 tassar, och en normal varghonas tassar \u00e4r inte st\u00f6rre \u00e4n en gr\u00e5- eller j\u00e4mthunds.\nvargsp\u00e5ren g\u00e5r ofta rakt (m\u00e5lmedvetet) medan tama hundar brukar springa kors och tv\u00e4rs.[k\u00e4lla beh\u00f6vs] detta beteende g\u00e4ller dock inte alltid, eftersom vargen ocks\u00e5 kan g\u00f6ra oregelbundna lovar, och hundar kan dessutom vara m\u00e5lmedvetna. rimligen torde f\u00f6rvildade hundar med tiden bli mer \"lugna\" (mindre lekfulla) i beteendet och d\u00e4rmed sv\u00e5rare att skilja fr\u00e5n varg p\u00e5 sp\u00e5r.[k\u00e4lla beh\u00f6vs] n\u00e4r vargar g\u00e5r i flock i djup sn\u00f6, g\u00e5r de ofta \"fot i fot\". de s\u00e4tter d\u00e5 ner tassarna i varandras sp\u00e5r, s\u00e5 att det ser ut som att det endast g\u00e5tt ett djur i sp\u00e5ret.[k\u00e4lla beh\u00f6vs] sp\u00e5rar man en l\u00e4ngre str\u00e4cka kommer man f\u00f6rr eller senare till n\u00e5got st\u00e4lle d\u00e4r de delar p\u00e5 sig. en s\u00e5dan sp\u00e5rl\u00f6pa l\u00e4mnar inte tama hundar.[k\u00e4lla beh\u00f6vs]till sp\u00e5rtecknen r\u00e4knas ocks\u00e5 spillning och urinmarkeringar. en varg \u00e4ter oftast inte samma slags mat som en hund nuf\u00f6rtiden. den livn\u00e4r sig p\u00e5 k\u00f6tt och ben.[k\u00e4lla beh\u00f6vs] spillningen skiljer sig s\u00e5ledes fr\u00e5n hundens, som oftast blir utfodrad med pellets som \u00e4r utblandade med vegetariskt inneh\u00e5ll. n\u00e4r vargen \u00e4tit mycket ben, blir avf\u00f6ringen helt vit.[k\u00e4lla beh\u00f6vs] en hund som utfodras med samma slags f\u00f6da som vargen dvs k\u00f6tt och ben har dock likadan avf\u00f6ring som vargen.\nurinmarkeringar av varg ser likadana ut som hundens, men hos vargen \u00e4r det endast alfaparet som har r\u00e4tt att lyfta p\u00e5 benet n\u00e4r de urinerar. de andra flockmedlemmarna (\u00e4ven hannarna) hukar sig ner och urinerar som hundtikar.[k\u00e4lla beh\u00f6vs] under h\u00f6gvintern, n\u00e4r honan l\u00f6per, kan man finna sp\u00e5r av blod i urinmarkeringarna. d\u00e5 vet man att det \u00e4r en vargtik som urinerat (hundtikar urinerar oftast hukande).\n\n\n=== sinnen ===\ni vargens n\u00e4sa f\u00f6rekommer ungef\u00e4r 200 miljoner luktreceptorer vad som \u00e4r betydlig fler \u00e4n m\u00e4nniskans cirka 5 miljoner luktreceptorer. sinnescellerna \u00e4r f\u00f6rdelade p\u00e5 skrynkliga tunna hinnor i n\u00e4san. alla hinnor tillsammans har en st\u00f6rre yta \u00e4n vargens utsida. informationen fr\u00e5n receptorerna samlas i artens tv\u00e5 luktlober.i motsats till flera av vargens bytesdjur, som har synen \u00e5t sidan, \u00e4r artens \u00f6gon fram\u00e5triktade. vargen har d\u00e4rf\u00f6r en b\u00e4ttre tredimensionell syn men vinkeln som kan \u00f6versk\u00e5das \u00e4r med cirka 180 grader mindre.\n\n\n== ekologi ==\n\n\n=== socialt beteende ===\nibland p\u00e5tr\u00e4ffar man ensamma vargar i naturen men den vanligaste levnadsformen \u00e4r flocken, eller familjegruppen som man idag f\u00f6redrar att kalla den.[k\u00e4lla beh\u00f6vs]antal medlemmar i flocken kan variera fr\u00e5n 3 till 20 vargar.vargens flock best\u00e5r av f\u00f6r\u00e4ldraparet (alfa-djuren), deras \u00e5rsvalpar samt tidigare ungar. i flocken finns en social rangordning d\u00e4r alfaparet st\u00e5r h\u00f6gst i rang. rangordningen \u00e4r i sj\u00e4lva verket tv\u00e5 rangordningar: en f\u00f6r hanar och en f\u00f6r honor. strider om rang sker alltid mellan individer av samma k\u00f6n. antalet djur i flocken beror p\u00e5 f\u00f6dotillg\u00e5ngen. i skandinavien \u00e4r genomsnittsstorleken p\u00e5 vargrevir ca 100 000 hektar (tio kvadratmil).inom flocken finns tydliga strukturer och en r\u00e5dande hierarki som medlemmarna i flocken b\u00f6r anpassa sig efter. alfahanen och alfahonan st\u00e5r h\u00f6gst i rang och det \u00e4r de som styr flocken. de best\u00e4mmer n\u00e4r flocken ska jaga, f\u00f6rflytta sig, sova och s\u00e5 vidare. f\u00f6r att den h\u00e4r dynamiken i flocken ska fungera har vargar ett v\u00e4l utvecklat s\u00e4tt att kommunicera med varandra. med kroppsspr\u00e5ket visar vargarna tydligt vilken rang de har i flocken. f\u00f6r att flocken ska kunna fungera p\u00e5 ett optimalt s\u00e4tt \u00e4r det viktigt att hierarkin inom flocken \u00e4r stabil. de faktorer som fr\u00e4mst p\u00e5verkar vargarnas flockstorlek \u00e4r antalet flockmedlemmar som en varg kan skapa sociala band till och m\u00e4ngden social konkurrens varje medlem i flocken klarar av. \u00e4r flocken f\u00f6r stor blir konkurrensen om mat, ledarskap och partners f\u00f6r stor och flocken kan inte l\u00e4ngre fungera effektivt.banden mellan medlemmar i flocken kan ungef\u00e4r likst\u00e4llas med det band som finns mellan en hund och dess husse/matte. f\u00f6r att skapa s\u00e5 starka band kr\u00e4vs att det finns en f\u00e4stpunkt mellan alla individer och att de har kontakt under en l\u00e4ngre tid. f\u00e4stpunkterna uppkommer vid uppvaktning och parning, n\u00e4r f\u00f6r\u00e4ldrarna f\u00f6der upp sina valpar och mellan valparna i kullen. vargar parar sig ofta med varandra flera \u00e5r i rad \u00e4ven om det finns andra individer tillg\u00e4ngliga f\u00f6r parning. f\u00f6rsta tiden diar valparna, men sedan f\u00e5r de mat genom att de r\u00f6r vid mungiporna p\u00e5 vuxna vargar i flocken. de vuxna vargarna st\u00f6ter d\u00e5 upp k\u00f6tt \u00e5t valparna. normalt parar sig alfahanen och alfahonan, men det kan \u00e4ven intr\u00e4ffa att alfahanen avst\u00e5r att para sig med alfahonan och en hane som har l\u00e4gre status f\u00e5r para sig med alfahonan. det kan finnas tre andra statusgrupper i en vargflock: vuxna djur, vargar som lever i periferin av flocken, s\u00e5 kallade \"outcasts\" och ungdjur. en flock blir troligen mer stabil ju l\u00e4ngre samma individer har varit alfapar. inom flocken kan konflikter intr\u00e4ffa men dessa l\u00f6ses ofta genom att de visar sin dominans genom kroppsspr\u00e5k och det \u00e4r s\u00e4llan n\u00e5gon skadas.\n\n\n=== l\u00e4ten ===\n\n\n==== ylning ====\nvargens ylande g\u00e5r oftast inte att skilja fr\u00e5n st\u00f6rre hundars ylande. varghanars ylande str\u00e4cker sig en oktav och slutar i en djup bas med betoning p\u00e5 \"o\", medan honor producerar en modulerande nasal baritonton med betoning p\u00e5 \"u\". valpar ylar n\u00e4stan aldrig men \u00e5rsungar producerar en sorts ylanden som slutar i hundlikt gl\u00e4fsande. vargar ylar f\u00f6r att samla flocken (oftast f\u00f6re och efter jakt), f\u00f6r att varna (speciellt vid lyan), f\u00f6r att lokalisera varandra under d\u00e5ligt v\u00e4der eller i obekant terr\u00e4ng och f\u00f6r att kommunicera \u00f6ver stora avst\u00e5nd. vargars ylande kan under vissa f\u00f6rh\u00e5llanden h\u00f6ras \u00f6ver en yta av 130 km\u00b2. ylningen har en grundfrekvens p\u00e5 mellan 150 och 780 hz, och omfattar upp till 12 harmonierande \u00f6vertoner. tonh\u00f6jden \u00e4r oftast konstant eller skiftar mycket subtilt, och kan \u00e4ndra riktning upp till fyra eller fem g\u00e5nger. ylandet f\u00f6r att sammankalla flocken f\u00f6r att d\u00f6da ett byte \u00e4r l\u00e5ngt och mjukt. n\u00e4r de f\u00f6rf\u00f6ljer byten \u00e4r ylningen h\u00f6gre och vibrerar mellan tv\u00e5 toner. n\u00e4r de n\u00e4rmar sig bytet kombineras ett kort skall och ett yl. n\u00e4r vargar ylar tillsammans tenderar de att harmoniera varandras olika toner. ensamma vargar undviker oftast att yla i omr\u00e5den d\u00e4r det f\u00f6rekommer andra flockar. vargar reagerar inte p\u00e5 ylandet under regnigt v\u00e4der eller n\u00e4r de \u00e4r m\u00e4tta.vargar fr\u00e5n olika geografiska omr\u00e5den kan yla p\u00e5 olika s\u00e4tt. de europeiska vargarna har ett mer f\u00f6rl\u00e4ngt och melodiskt ylande \u00e4n de nordamerikanska vargarna, vars ylande \u00e4r ljudligare och har starkare betoning p\u00e5 den f\u00f6rsta stavelsen. studier med playback-uppspelning visar dock att i varje fall nordamerikansk varg reagerar p\u00e5 europeisk vargs olika typer av ylningar.\n\n\n==== andra l\u00e4ten ====\nvargars \u00f6vriga l\u00e4ten, ut\u00f6ver ylning, brukar delas upp i tre kategorier: morr, skall och gny. skall har en grundfrekvens p\u00e5 320\u2013904 hz, och yttras vanligtvis n\u00e4r en varg blir uppskr\u00e4md. vargar sk\u00e4ller inte lika kraftfullt eller l\u00e4nge som hundar men sk\u00e4ller n\u00e5gra g\u00e5nger innan den drar sig tillbaka ifr\u00e5n en uppfattad fara.morrningar har en grundfrekvens p\u00e5 380\u2013450 hz, och yttras mest vid kamp om mat. valpar morrar vanligtvis ocks\u00e5 n\u00e4r de leker. en variant av ylningen f\u00f6ljs av ett h\u00f6gfrekvent gnyende l\u00e4te vilket f\u00f6reb\u00e5dar en attack. gny f\u00f6rknippas annars situationer av oro, nyfikenhet, undran eller intimitet som h\u00e4lsningar, matning av valpar eller lek.\n\n\n=== synlig signalering ===\nden gr\u00e5 vargen uttrycker sig mer komplext \u00e4n exempelvis pr\u00e4rievarg och guldschakal vilket \u00e4r n\u00f6dv\u00e4ndigt f\u00f6r vargens levnadss\u00e4tt och jaktvanor. mindre sociala hunddjur har generellt ett f\u00e5tal enkla visuella signaler medan vargen har mer varierade visuella signaler. n\u00e4r vargen \u00e4r lugn \u00e4r benen avslappnade, svansen h\u00e4nger och ansiktet \u00e4r sl\u00e4tt, l\u00e4pparna och \u00f6ronen \u00e4r avslappnade. aggressiva eller revirh\u00e4vdande individer har l\u00e5ngsamma r\u00f6relser och h\u00f6g kroppsh\u00e5llning. n\u00e4r en avelshane st\u00f6ter p\u00e5 en undergiven familjemedlem s\u00e5 kan den dominanta stirra p\u00e5 henne medan han st\u00e5r uppr\u00e4tt och stilla med svansen h\u00e5llen horisontellt utmed ryggen. tv\u00e5 former av undergivet beteende \u00e4r k\u00e4nda - passiv och aktiv. passiv underkastelse sker oftast vid n\u00e4rmande av ett dominant djur, och inneb\u00e4r att den undergivna vargen ligger delvis p\u00e5 rygg och l\u00e5ter den dominerande vargen lukta p\u00e5 k\u00f6net. aktiv underkastelse sker ofta som en form av h\u00e4lsning och inneb\u00e4r att den undergivna vargen n\u00e4rmar sig en annan varg med en l\u00e5g kroppsst\u00e4llning och slickar den andra vargen i ansiktet. n\u00e4r vargar umg\u00e5s brukar de leka genom att trycka nosen h\u00e5rt mot varandra, brottas, gnugga kinderna eller slicka varandra i ansiktet. att slicka en annan individ p\u00e5 nosen \u00e4r ett tecken p\u00e5 undergivenhet och att nafsa i nosen \u00e4r ett tecken p\u00e5 dominans.\n\n\n=== jakt och f\u00f6da ===\nhjortdjur, fr\u00e4mst \u00e4lg, samt ren och r\u00e5djur \u00e4r de viktigaste bytesdjuren i skandinavien, men hare, b\u00e4ver, vildsvin och gr\u00e4vling ing\u00e5r ocks\u00e5. i nordamerika lever vargar fr\u00e4mst p\u00e5 hjortdjur, bison och ren. vargen tar fr\u00e4mst gamla och sjukliga byten samt ungdjur, men attackerar ocks\u00e5 friska och v\u00e4ln\u00e4rda individer n\u00e4r tillf\u00e4lle ges. st\u00f6rre byten biter den i huvudsak f\u00f6rst i bakdelen. mindre byten angrips ofta med bett \u00f6ver rygg eller skuldra. i n\u00e4rheten av m\u00e4nniskor faller \u00e4ven boskapsdjur, tamkatter och tamhundar offer f\u00f6r vargar. unga vargar tar olika insekter (s\u00e4rskilt skalbaggar) som f\u00f6da. i perioder med mindre tillg\u00e5ng till f\u00f6da \u00e4ter vargar \u00e4ven kadaver och biologiskt avfall. vargen \u00e4r en ren k\u00f6tt\u00e4tare, men kan \u00e4ta b\u00e4r och gr\u00e4s f\u00f6r matsm\u00e4ltningens skull.\nenligt aktuell forskning beh\u00f6ver en varg 500 till 800 kg f\u00f6da per \u00e5r. i genomsnitt \u00e4ter en individ tv\u00e5 kilogram per dag men det finns \u00e4ven l\u00e4ngre perioder d\u00e4r vargar hungrar.[k\u00e4lla beh\u00f6vs] en fullvuxen varg kan \u00e4ta 8\u20139 kg k\u00f6tt under en dag men vanligen \u00e4ter den bara 2,5 till 6 kg. om tillf\u00e4lle ges tvekar dock vargen inte att d\u00f6da betydligt fler byten \u00e4n den klarar av att \u00e4ta. beteendet kallas av forskare surplus killing. det \u00e4r ytterst s\u00e4llsynt i naturen, \u00e4ven om det f\u00f6rekommer.enligt de senaste r\u00f6nen (2006) d\u00f6dar en normalstor vargflock mellan 100 och 120 \u00e4lgar p\u00e5 ett \u00e5r. det r\u00f6r sig d\u00e5 fr\u00e4mst om kalvar och ungdjur, samt \u00e4ldre \u00e4lgkor. i enstaka fall, som torde vara s\u00e4llsynta, kan det f\u00f6rekomma att vargar som attackerar \u00e4lgar sj\u00e4lva blir d\u00f6dade. liknade har \u00e4ven rapporterats d\u00e5 det g\u00e4ller vitsvanshjort.en studie vid sveriges lantbruksuniversitet d\u00e4r vargar m\u00e4rktes med gps-mottagare, studerades vargens sommarjakt i detalj visade att 96 % av den totala massan av bytena bestod av \u00e4lg. av 199 djur som vargarna d\u00f6dade var 148 \u00e4lgar, 9 r\u00e5djur, 5 b\u00e4vrar, 10 gr\u00e4vlingar, 6 harar, 20 f\u00e5glar (fr\u00e4mst orre och tj\u00e4der) samt 1 kalv av n\u00f6tboskap. av \u00e4lgarna var 133 kalvar och 15 ett\u00e5riga \u00e4lgar.\nen annan predationsstudie visade att 43% av r\u00e5djursstammen inom ett revir d\u00f6dades under vinterhalv\u00e5ret.\n\n\n=== fortplantning ===\nparning sker i februari\u2013mars och de 5\u20136 ungarna f\u00f6ds i lyan efter 65 dygn. det \u00e4r endast alfahonan som l\u00f6per och f\u00e5r ungar. unga vargar blir k\u00f6nsmogna vid tv\u00e5 \u00e5rs \u00e5lder, men fortplantar sig i allm\u00e4nhet inte f\u00f6rr\u00e4n under sitt tredje levnads\u00e5r, och kan stanna hos f\u00f6r\u00e4ldrarna fram till dess. \u00e4ldre ungdjur hj\u00e4lper f\u00f6r\u00e4ldrarna vid uppfostran av ungar. n\u00e4r ungdjuren blir k\u00f6nsmogna l\u00e4mnar de i allm\u00e4nhet flocken och letar efter egna territorier.\n\n\n== vargen och m\u00e4nniskan ==\n\n\n=== kulturhistoria ===\ni grekisk mytologi ber\u00e4ttas det, att zeus i vargskepnad tillbads i arkadien. romulus, som enligt traditionen var roms grundare, skall tillsammans med sin tvillingbror remus ha \u00f6verlevt tack vare en varginna. enligt den nordiska mytologin hade oden de tv\u00e5 gr\u00e5vargarna gere och freke i sitt f\u00f6lje. vid ragnar\u00f6k skulle fenrisulven sluka solen och gudarna oden och tyr.\n\n\n=== status i v\u00e4rlden ===\nenligt den internationella naturv\u00e5rdsunionen klassas djurarten varg som globalt livskraftig. flera populationer b\u00e5de i nordamerika (se vargar i nordamerika) och i europa \u00e4r dock allvarligt hotade. i stora delar av vargens tidigare, eller nuvarande, utbredningsomr\u00e5de, jagades eller jagas, arten aktivt. vargen skall d\u00e4rf\u00f6r ha blivit utrotad i en del l\u00e4nder, bland annat i storbritannien och tyskland, men den h\u00e5ller p\u00e5 att komma tillbaka i tyskland. i andra l\u00e4nder minskar populationen av varg avsev\u00e4rt, och vargen har blivit fridlyst i flera stater.\n\n\n=== vargattacker mot m\u00e4nniskor ===\n\ni ryska imperiet d\u00f6dades enligt olika k\u00e4llor mellan 3 000 och 20 000 m\u00e4nniskor av varg under 1800-talet.sedan den intensiva forskningen kring varg startade p\u00e5 1960-talet har f\u00e5 fall intr\u00e4ffat d\u00e5 m\u00e4nniskor har d\u00f6dats av varg i v\u00e4stv\u00e4rlden dokumenterats. i indien f\u00f6rekommer vargattacker fortfarande, med \u00f6ver tio fall \u00e5rligen vilka f\u00e5r d\u00f6dlig utg\u00e5ng.\nattacker mot m\u00e4nniskor verkar historiskt ha varit \u00e5terkommande, men relativt s\u00e4llsynta h\u00e4ndelser i europa. \u00e5tminstone ett hundratal s\u00e5dana attacker har skett under 1700- och 1800-talen i fennoskandien. det verkar ha varit fr\u00e5gan om enskilda vargar eller vargflockar som l\u00e4rt sig att d\u00f6da m\u00e4nniskor, fr\u00e4mst barn i \u00e5ldern tre till tolv \u00e5r, och fortsatt med attackerna tills de blivit d\u00f6dade. vargarna har inte varit rabiessmittade, utan tycks ha jagat f\u00f6r f\u00f6da. angreppen har utf\u00f6rts i fattiga trakter, med mycket begr\u00e4nsad tillg\u00e5ng till vilt, liksom i dagens indien.genom att vargarna varit tvungna att ta husdjur eller leta mat i avskr\u00e4desh\u00f6gar har r\u00e4dslan f\u00f6r m\u00e4nniskor sannolikt avtagit. i n\u00e5gra av fallen antas vargarna tidigare ha levt i f\u00e5ngenskap och d\u00e4rvid vant sig vid m\u00e4nskor. vuxna har undvikits vid angreppen; endast i enstaka fall har vuxna eller barn i vuxnas s\u00e4llskap angripits.vargattacker mot m\u00e4nniskor antas vara osannolika i fennoskandien, d\u00e5 det finns gott om vilt i skogarna och vargar som b\u00f6rjar r\u00f6ra sig n\u00e4ra bebyggelsen relativt snabbt blir skjutna. det enda d\u00f6dsfallet i sverige p\u00e5 senare tid skedde den 17 juni 2012 d\u00e5 en 30-\u00e5rig kvinna anst\u00e4lld p\u00e5 kolm\u00e5rdens djurpark d\u00f6dades av socialiserade vargar i f\u00e5ngenskap.\n\n\n=== varg som s\u00e4llskapsdjur ===\ni bland annat usa f\u00f6rekommer varg som s\u00e4llskapsdjur. dessa \u00e4r f\u00f6dda i f\u00e5ngenskap. vargar anses vara mer sv\u00e5rdresserade och mer skeptiska mot att lyda m\u00e4nniskor \u00e4n vad hundar \u00e4r. valparna m\u00e5ste tas fr\u00e5n sin mor tidigt, annars anpassas de inte till att leva med m\u00e4nniskor.[k\u00e4lla beh\u00f6vs]enligt svenska artskyddsf\u00f6rordningen (sfs 2007:845) f\u00e5r vildlevande rovdjur inte h\u00e5llas som s\u00e4llskapsdjur. \u00e4ven hybrider mellan tamhund och vildlevande hunddjur \u00e4r f\u00f6rbjudna att avla fram, importera, h\u00e5lla och handla med. motsvarande lagstiftning finns i m\u00e5nga l\u00e4nder i europa.\n\n\n=== korsningar mellan hund och varg ===\n\ndet f\u00f6rekommer ocks\u00e5 korsningar mellan hund och varg, som s\u00e4ljs som s\u00e4llskapsdjur i synnerhet i usa. deras temperament har ansetts sv\u00e5ra att f\u00f6rutse, d\u00e5 olika aspekter kan vara lika hundens eller vargens, med stora variationer till och med inom en kull. v\u00e4rt att notera \u00e4r att \"varghybrid\" \u00e4r en vanligt anv\u00e4nd men inkorrekt term, d\u00e5 det antyder p\u00e5 en korsning mellan tv\u00e5 olika arter, medan hund bara \u00e4r en underart av varg. varghundar har f\u00f6rbjudits p\u00e5 m\u00e5nga h\u00e5ll, bl.a. enligt sveriges artskyddsf\u00f6rordning. \u00e5ren 1979\u20131998 intr\u00e4ffade minst 14 \u00f6desdigra fall d\u00e5 varghund angrep en m\u00e4nniska.ibland \u00f6verdrivs andelen varg i dessa korsningar, vilket g\u00f6r att ocks\u00e5 de med erfarenhet av varghundar kan \u00f6verraskas av en hybrid med stark jaktinstinkt och vilja att dominera. d\u00e5 tama vargar eller hybrider sl\u00e4pps l\u00f6sa eller rymmer kan de vara mycket farliga, d\u00e5 de inte har den r\u00e4dsla f\u00f6r m\u00e4nniskan som vanliga vargar anses ha.[k\u00e4lla beh\u00f6vs]i vissa fall har korsningsarbetet resulterat i att avkommans egenskaper har blivit homogent, och n\u00e5gra s\u00e5dana korsningar har kommit att anses som egna hundraser. detta kan, mer eller mindre, anses vara fallet d\u00e5 det g\u00e4ller \u010deskoslovensk\u00fd vl\u010d\u00e1k, saarloos wolfhond, kunming wolfdog, lupo italiano, mackenzie river husky och marxdorfer wolfshund.\n\n\n=== i popul\u00e4rkultur ===\norup sjunger om varg i l\u00e5ten jag blir hellre jagad av vargar. fantomen har en tam \"bengalisk bergsvarg\" kallad devil. i tv-serien fablernas v\u00e4rld var pentti varg den elaka vargen, som egentligen inte var s\u00e5 elak, n\u00e4r denne hittade p\u00e5 n\u00e5got dumt eller ett hyss s\u00e5 f\u00f6ll han oftast p\u00e5 eget grepp, och i en form av en sensmoral \u00e5terspeglades detta oftast p\u00e5 slutet i avsnittet.\ndet tredje avsnittet av bbc:s dramaserie manhunters, som s\u00e4ndes h\u00f6sten 2005, skildrade gysingevargens attacker mot m\u00e4nniskor. man anv\u00e4nde sig d\u00e5 av en tjeckoslovakisk varghund, \u010deskoslovensk\u00fd vl\u010d\u00e1k, f\u00f6r att gestalta vargen. ceskoslovensk\u00fd vlcak \u00e4r en hundhybrid som har uppkommit d\u00e5 man har korsat varg med sch\u00e4fer.\nvarg \u00e4r en svensk film fr\u00e5n 2008. den \u00e4r regisserad av daniel alfredson. peter stormare spelar filmens huvudroll som g\u00e5r under beteckningen klemens klemensen.\ndansar med vargar, \u00e4r en amerikansk film fr\u00e5n 1990 i regi av kevin costner, som erh\u00f6ll sju oscarstatyetter.\nstora stygga vargen \u00e4r en figur i folksagan tre sm\u00e5 grisar, i dag mest k\u00e4nd genom den tecknade kortfilm the three little pigs fr\u00e5n filmserien silly symphonies av walt disney feature animation samt efterf\u00f6ljande filmer och serier. i filmen \"tre sm\u00e5 grisar\" f\u00f6rekom s\u00e5ngen \"ingen r\u00e4dder f\u00f6r vargen h\u00e4r\", \"who's afraid of the big bad wolf?\", som edward albee anspelade p\u00e5 i pj\u00e4sen \"who's afraid of virginia woolf?\", vem \u00e4r r\u00e4dd f\u00f6r virginia woolf?, tillika med f\u00f6rfattarinnan virginia woolf. filmatiseringen av denna pj\u00e4s fr\u00e5n 1966 med elizabeth taylor och richard burton i huvudrollerna bel\u00f6nades med fem oscars. vargar har f\u00f6rekommit i flera europeiska folksagor, fr\u00e5n aisopos pojken och vargen till br\u00f6derna grimms r\u00f6dluvan, och k\u00e4nnetecknas genomg\u00e5ende av att de med sin slughet och list \u00e4r ett st\u00e4ndigt p\u00e5tagligt hot mot m\u00e4nniskor eller andra djur. \u00e4ven i tecknade serier, som i m\u00e5nga h\u00e4nseenden \u00e4r inspirerade av folksagorna, f\u00f6rekommer liknande vargar, bland annat vargen i serierna om bamse.\n\n\n== se \u00e4ven ==\nvargattacker mot m\u00e4nniskor\nvarg i finland\nvarg i skandinavien\nvargjakt\ngysingevargen\nvarggrop\nvarg i veum\nboskapsvaktare\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n=== webbk\u00e4llor ===\ntyskspr\u00e5kiga wikipedias artikel wolf 4 juni 2006.\ndet skandinaviska vargprojektet - skandulv\nhttps://web.archive.org/web/20090221224854/http://www.5stardog.com/dog-breeds-komondor.asp\nhttps://web.archive.org/web/20071118045518/http://www.de5stora.com/omrovdjuren/varg/fakta/\nhttps://web.archive.org/web/20110119153037/http://www.vargreviret.com/vargdodade_hundar_2010.htm\n\n\n=== tryckta k\u00e4llor ===\naronson, \u00e5. & eriksson, p. (1990) djurens sp\u00e5r och konsten att sp\u00e5ra: en f\u00e4lthandbok. albert bonniers f\u00f6rlag ab.\nfeldhamer, george a.; thompson, bruce carlyle; chapman, joseph a. (2003). wild mammals of north america: biology, management, and conservation. jhu press. isbn 0801874165 \nheptner, v. g.; naumov, n. p. (1998). mammals of the soviet union vol.ii part 1a, sirenia and carnivora (sea cows; wolves and bears). science publishers, inc. usa. isbn 1-886106-81-9. http://www.archive.org/details/mammalsofsov211998gept \nkyrkb\u00f6cker fr\u00e5n lommeland sn, steneby sn, boda sn (s), hova sn, \u00e5rsunda sn, garpenberg sn, \u00f6sterf\u00e4rnebo sn, by sn, hedesunda sn, husby sn (w), samt riala sn.\nlinell, john & bjerke, tore, (2003) r\u00e4dslan f\u00f6r vargen - en tv\u00e4rvetenskaplig utredning(pdf), utgiven av viltskadecenter och nina-niku, stiftelsen f\u00f6r naturforskning og kulturminne.\nlinnell, john d.c.; sollberg, erling j.; brainerd, scott; liberg, olof; sand, h\u00e5kan; wabakken, petter; kojola, ilpo (2003). \u201dis the fear of wolves justified? a fennoscandian perspective\u201d. acta zoologica lituanica 13 (1):  sid. 27-33. issn 1392-1657. http://www.lcie.org/docs/regions/baltic/linnell%20azl%20wolf%20attacks%20in%20fennoscandia.pdf. l\u00e4st januari 20, 2012. \nlopez, barry h. (1978). of wolves and men. j. m. dent and sons limited. isbn 0-7432-4936-4 \nluk\u00e1cs ildik\u00f3, udvardin\u00e9 & tibor, gibizer (1996). komondor, kuvasz.. elek \u00e9s t\u00e1rsa. isbn 963-7314-33-4 \nmech, l. david; boitani, luigi (2003). wolves: behaviour, ecology and conservation. university of chicago press. isbn 0-226-51696-2 \npousette, evert, 1989: de m\u00e4nnisko\u00e4tande vargarna, utgiven av arkeo-f\u00f6rlaget.\nseton, ernest thompson (1909). life-histories of northern animals : an account of the mammals of manitoba. new york city : scribner. http://ia310814.us.archive.org/3/items/lifehistoriesofn02seto/lifehistoriesofn02seto.pdf \nzimen, erik (1981), the wolf: his place in the natural world, souvenir press, isbn 0-285-62411-3 \n\n\n== externa l\u00e4nkar ==\n\n wikimedia commons har media som r\u00f6r varg.\nnaturv\u00e5rdsverket om jakt p\u00e5 varg"