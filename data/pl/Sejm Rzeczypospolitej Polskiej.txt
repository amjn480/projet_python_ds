"sejm rzeczypospolitej polskiej (sejm rp), sejm \u2013 jedna z dw\u00f3ch izb parlamentu rzeczypospolitej polskiej tradycyjnie okre\u015blana jako: \u201eizba ni\u017csza\u201d. izba poselska wy\u0142oni\u0142a si\u0119 z sejmu walnego w 1493; od uchwalenia ustawy nihil novi (1505) sejm jest najwy\u017cszym organem w\u0142adzy ustawodawczej w polsce.\nw iii rzeczypospolitej sejm stanowi pierwsz\u0105 izb\u0119 polskiego parlamentu. sk\u0142ada si\u0119 on z 460 pos\u0142\u00f3w, wybieranych w wyborach powszechnych, r\u00f3wnych, bezpo\u015brednich i proporcjonalnych, w g\u0142osowaniu tajnym (wybory pi\u0119cioprzymiotnikowe). kadencja sejmu, zgodnie z konstytucj\u0105, trwa 4 lata; biegnie od dnia pierwszego posiedzenia nowo wybranego sejmu i trwa do dnia poprzedzaj\u0105cego dzie\u0144 zebrania si\u0119 sejmu nast\u0119pnej kadencji. zako\u0144czenie kadencji mo\u017ce tak\u017ce nast\u0105pi\u0107 w wyniku jej skr\u00f3cenia przez prezydenta rp: obligatoryjnie (obowi\u0105zkowo), je\u017celi procedura zasadnicza powo\u0142ywania rady ministr\u00f3w oraz obie procedury rezerwowe zako\u0144cz\u0105 si\u0119 fiaskiem, lub fakultatywnie (nieobowi\u0105zkowo), je\u017celi prezydent, w ci\u0105gu 4 miesi\u0119cy od dnia przed\u0142o\u017cenia projektu ustawy bud\u017cetowej sejmowi przez rad\u0119 ministr\u00f3w, nie otrzyma jej do podpisu (na wydanie postanowienia w tej sprawie przys\u0142uguje g\u0142owie pa\u0144stwa czas 14 dni).\nbierne prawo wyborcze w wyborach do sejmu rp uzyskuje si\u0119 w wieku 21 lat.\nsejm obraduje ci\u0105gle, pod przewodnictwem marsza\u0142ka. jego obrady s\u0105 jawne. posiedzenia sejmu odbywaj\u0105 si\u0119 zazwyczaj co drugi lub co trzeci tydzie\u0144 (tzw. tydzie\u0144 sejmowy). d\u0142u\u017csze przerwy zdarzaj\u0105 si\u0119 w okresie wakacyjnym oraz \u015bwi\u0105teczno-noworocznym, a tak\u017ce pomi\u0119dzy ostatnim posiedzeniem sejmu poprzedniej kadencji i pierwszym posiedzeniem nowej kadencji.\nurz\u0119dem wspieraj\u0105cym sejm i jego organy w zakresie prawnym, organizacyjnym, finansowym i technicznym jest kancelaria sejmu.\nkompleks budynk\u00f3w sejmu i senatu jest usytuowany na skarpie wi\u015blanej w rejonie ulic wiejskiej, g\u00f3rno\u015bl\u0105skiej i piotra maszy\u0144skiego w warszawie.\n\n\n== historia sejmu polskiego (do 1989) ==\n\n\n=== sejm w kr\u00f3lestwie polskim ===\ns\u0142owo sejm jest polskim s\u0142owem wywodz\u0105cym si\u0119 od czasownika sj\u0105\u0107 si\u0119 (rdze\u0144: j\u0105\u0107) \u2013 \"zebra\u0107 si\u0119\", znane jest we wszystkich j\u0119zykach s\u0142owia\u0144skich. w j\u0119zyku staropolskim od xv w. w formie sjem i sejm, sjemu zjazd, zgromadzenie. najwcze\u015bniejszy znany opis zawarty zosta\u0142 w xii wieku w cronicae et gesta ducum sive principum polonorum, a dotyczy\u0142 czas\u00f3w legendarnych. bartosz paprocki za wapowskim, maciejem miechowit\u0105 i marcinem kromerem w 1548 pisa\u0142 o sejmie z roku 700, na kt\u00f3rym od wszystkich obrano gracusa tego, co pami\u0119tny kopiec ma w krakowie.\nhistorycznie udokumentowany sejm wyznaczy\u0142 w\u0142adys\u0142aw i \u0142okietek na 26 maja 1331 w ch\u0119cinach. ten og\u00f3lnopolski sejm rokowa\u0142 do 14 czerwca tycz\u0105c wojny znanej z bitwy pod p\u0142owcami. wydarzenie to odnotowane jest przez wielu historyk\u00f3w, pocz\u0105wszy od jana d\u0142ugosza. w roku 1493 kr\u00f3l jan i olbracht zwo\u0142a\u0142 sejm walny, czyli zjazd og\u00f3lnokrajowy, na kt\u00f3rym wy\u0142oni\u0142a si\u0119 izba poselska \u2013 osobna izba sejmowa, b\u0119d\u0105ca reprezentacj\u0105 szlachty wybran\u0105 na sejmikach ziemskich. w okresie i rzeczypospolitej sejm by\u0142 przedstawicielem wy\u0142\u0105cznie stanu szlacheckiego. ta formu\u0142a by\u0142a jednym z najwa\u017cniejszych przywilej\u00f3w szlacheckich.\nw 1505 roku podczas sejmu w radomiu uchwalono konstytucj\u0119 nihil novi (\u0142ac. \u201enic nowego\u201d), w kt\u00f3rej powa\u017cnie ograniczono kompetencje prawodawcze monarchy i rzeczypospolitej na rzecz szlachty. zakazywa\u0142a ona kr\u00f3lowi wydawania ustaw bez uzyskania zgody szlachty, reprezentowanej przez senat i izb\u0119 poselsk\u0105; kr\u00f3l m\u00f3g\u0142 wydawa\u0107 samodzielne edykty tylko w sprawach miast kr\u00f3lewskich, \u017cyd\u00f3w, lenn, ch\u0142op\u00f3w w kr\u00f3lewszczyznach i w sprawach g\u00f3rniczych. trzy stany reprezentowane w sejmie to: pos\u0142owie, senatorowie i kr\u00f3l. ustawy w\u00f3wczas nazywano konstytucjami.\n\nw kompetencjach sejmu by\u0142o: uchwalanie konstytucji (ustaw) w sprawach wydatk\u00f3w i dochod\u00f3w pa\u0144stwa, wielko\u015bci podatk\u00f3w, liczebno\u015bci wojska oraz podejmowanie decyzji o wojnie, przymierzach politycznych i sojuszach wojskowych. sejm by\u0142 zwo\u0142ywany przez kr\u00f3la, a w okresie bezkr\u00f3lewia przez prymasa-interrexa. wszystkie uchwalone ustawy zawiera historyczny spis prawa, konstytucji i przywilej\u00f3w kr\u00f3lestwa polskiego \u2013 volumina legum. wydany zosta\u0142 drukiem w latach 1732\u20131793 i zawiera przywileje kr\u00f3lewskie i konstytucje sejmowe z lat 1347\u20131793.\nsejmy by\u0142y:\n\nzwyczajne, kt\u00f3re zbiera\u0142y si\u0119 co 2 lata na okres 6 tygodni;\nnadzwyczajne, kt\u00f3re mog\u0142y by\u0107 zwo\u0142ane w dowolnym terminie na okres 2 tygodni.do czasu zawarcia unii lubelskiej w 1569 i utworzenia wsp\u00f3lnego polsko-litewskiego sejmu, jego sesje odbywa\u0142y si\u0119 w piotrkowie, krakowie, toruniu, bydgoszczy, radomiu, sandomierzu (sejmik generalny przy osobie kr\u00f3la), lublinie, parczewie i w warszawie. p\u00f3\u017aniej w warszawie, a co trzecia sesja w grodnie, cho\u0107 zdarza\u0142y si\u0119 wyj\u0105tki.\nw xvii wieku rzeczpospolita prze\u017cywa\u0142a kryzys. jednym z jego objaw\u00f3w, cho\u0107 nie g\u0142\u00f3wn\u0105 przyczyn\u0105, by\u0142o cz\u0119ste zrywanie sejmu za pomoc\u0105 liberum veto.\npr\u00f3by za\u017cegnania kryzysu podj\u0105\u0142 si\u0119 sejm czteroletni z 1791 roku, kt\u00f3ry uchwali\u0142 konstytucj\u0119 3 maja. pr\u00f3ba nie powiod\u0142a si\u0119 i zako\u0144czy\u0142a si\u0119 ostatecznym upadkiem rzeczypospolitej.\n\n\n=== sejm w okresie zabor\u00f3w ===\nw xix wieku pewn\u0105 rol\u0119 odegra\u0142y sejmy ksi\u0119stwa warszawskiego i kr\u00f3lestwa polskiego, sejm wielkiego ksi\u0119stwa pozna\u0144skiego oraz sejm krajowy w galicji.\nw 1918 przedstawiciele polak\u00f3w \u017cyj\u0105cych w niemczech zebrali si\u0119 na polskim sejmie dzielnicowym w poznaniu.\n\n\n=== sejm ii rp ===\nw okresie mi\u0119dzywojennym po odzyskaniu niepodleg\u0142o\u015bci przez polsk\u0119 zwo\u0142ano jednoizbowy sejm ustawodawczy, kt\u00f3rego zadaniem by\u0142o uchwalenie tzw. ma\u0142ej konstytucji, kt\u00f3ra wprowadzi\u0142a ustr\u00f3j republika\u0144ski i system rz\u0105d\u00f3w parlamentarnych.\nkonstytucja marcowa z 1921 umocni\u0142a rol\u0119 sejmu czyni\u0105c z niego (obok senatu) centralny organ w pa\u0144stwie (tzw. sejmokracja).\npo zamachu majowym, a w szczeg\u00f3lno\u015bci po wej\u015bciu w \u017cycie konstytucji kwietniowej rola parlamentu zmala\u0142a; zwierzchnia w\u0142adza nale\u017ca\u0142a do prezydenta.\nw czasie ii wojny \u015bwiatowej w\u0142adze rp na uchod\u017astwie powo\u0142a\u0142y rad\u0119 narodow\u0105 rzeczypospolitej polskiej, kt\u00f3ra jako organ mianowany przez prezydenta rp z konieczno\u015bci przej\u0119\u0142a wi\u0119kszo\u015b\u0107 funkcji parlamentu. w czasie okupacji rol\u0119 t\u0119 w kraju pe\u0142ni\u0142a rada jedno\u015bci narodowej.\n\n\n=== sejm prl ===\npo wojnie w polsce ludowej powsta\u0142 parlament jednoizbowy, o roli fasadowej wobec rz\u0105dz\u0105cej pzpr. istnia\u0142y te\u017c partie satelickie tej partii - zjednoczone stronnictwo ludowe i stronnictwo demokratyczne.\nw czerwcu 1989 odby\u0142y si\u0119 wybory do dwuizbowego sejmu kontraktowego. porozumienia okr\u0105g\u0142ego sto\u0142u zapewni\u0142y automatycznie wi\u0119kszo\u015b\u0107 kandydatom pzpr i jej koalicjantom (tylko wybory do senatu nie mia\u0142y tych ogranicze\u0144).\n\n\n=== sejm iii rp ===\nwybory w latach 1991 i 1993 przeprowadzono ju\u017c na podstawie demokratycznych ordynacji. zgodnie z art. 95 konstytucji sejm i senat s\u0105 organami pa\u0144stwa w zakresie w\u0142adzy ustawodawczej.\n\n\n== organy sejmu ==\nkonstytucyjne organy sejmu to:\n\nmarsza\u0142ek sejmu\nkomisje sejmowe\nkomisje sta\u0142e\nkomisje nadzwyczajne\nkomisje \u015bledczeorgany wprowadzone przez regulamin sejmu:\n\nprezydium sejmu\nkonwent senior\u00f3w.\n\n\n== kadencja sejmu ==\n\n\n=== pocz\u0105tek i d\u0142ugo\u015b\u0107 kadencji ===\nkadencja sejmu zaczyna si\u0119 wyborami parlamentarnymi oraz trwa cztery lata od dnia zebrania si\u0119 nowo wybranego sejmu do dnia poprzedzaj\u0105cego zebranie si\u0119 nast\u0119pnego sejmu. pierwsze posiedzenie sejmu zarz\u0105dza prezydent.\nwybory zarz\u0105dza prezydent i wyznacza ich dat\u0119:\n\nnie p\u00f3\u017aniej ni\u017c na 90 dni przed up\u0142ywem czterech lat od rozpocz\u0119cia kadencji ust\u0119puj\u0105cego parlamentu (w normalnym trybie),\nnie p\u00f3\u017aniej ni\u017c na 45 dni po dniu og\u0142oszenia skr\u00f3cenia kadencji parlamentu przez sejm lub prezydenta.pierwsze posiedzenie sejmu zwo\u0142uje prezydent:\n\nw 30 dni od daty wybor\u00f3w (w normalnym trybie),\nw 15 dni od daty wybor\u00f3w (w przypadku skr\u00f3cenia kadencji parlamentu).\n\n\n=== zako\u0144czenie kadencji sejmu ===\nw spos\u00f3b zwyczajny \u2013 up\u0142yw kadencji (4 lata),\nw spos\u00f3b nadzwyczajny \u2013 przed up\u0142ywem kadencji:\nna skutek uchwa\u0142y sejmu o skr\u00f3ceniu kadencji parlamentu podj\u0119tej przez 2/3 ustawowej liczby pos\u0142\u00f3w,\nna skutek skr\u00f3cenia kadencji parlamentu przez prezydenta (obowi\u0105zkowo musi przed dokonaniem tej czynno\u015bci zapozna\u0107 si\u0119 z opini\u0105 marsza\u0142k\u00f3w sejmu i senatu; nadto prezydent nie mo\u017ce dokona\u0107 skr\u00f3cenia kadencji w czasie stanu nadzwyczajnego):\nfakultatywnie \u2013 w sytuacji, kiedy w ci\u0105gu 4 miesi\u0119cy od dnia przed\u0142o\u017cenia projektu ustawy bud\u017cetowej sejmowi przez rad\u0119 ministr\u00f3w nie zostanie ona przedstawiona prezydentowi do podpisu (prezydent ma 14 dni na zdecydowanie o skr\u00f3ceniu kadencji parlamentu),\nobligatoryjnie \u2013 je\u015bli procedura zasadnicza i obie procedury powo\u0142ywania rady ministr\u00f3w zako\u0144cz\u0105 si\u0119 fiaskiem.\n\n\n== funkcje i uprawnienia sejmu ==\n\n\n=== funkcja ustawodawcza ===\nto podstawowa funkcja sejmu, kt\u00f3ra odbywa si\u0119 przez uchwalanie ustaw (w tym bud\u017cetu pa\u0144stwa) i uchwa\u0142, a przez to okre\u015blanie podstawowych kierunk\u00f3w dzia\u0142alno\u015bci pa\u0144stwa. ponadto w drodze ustawy sejm upowa\u017cnia prezydenta do ratyfikowania i wypowiadania niekt\u00f3rych um\u00f3w mi\u0119dzynarodowych. w ramach tej funkcji wyr\u00f3\u017cni\u0107 mo\u017cna jeszcze funkcj\u0119 ustrojodawcz\u0105, tj. stanowienie norm konstytucyjnych, najwa\u017cniejszych i podstawowych dla danego systemu prawa i ustroju pa\u0144stwa.\n\n\n=== funkcja kreacyjna ===\npolega na bezpo\u015brednim powo\u0142ywaniu i odwo\u0142ywaniu organ\u00f3w konstytucyjnych pa\u0144stwa oraz os\u00f3b, kt\u00f3re wchodz\u0105 w sk\u0142ad tych organ\u00f3w.\npodstawowym elementem sprawowania funkcji kreacyjnej jest udzielanie wotum zaufania radzie ministr\u00f3w, a w szczeg\u00f3lnym wypadku \u2013 prawo do samodzielnego powo\u0142ania rz\u0105du (w przypadku uchwalenia wotum nieufno\u015bci).\nsejm wybiera i powo\u0142uje na stanowiska:\n\nzast\u0119pcy przewodnicz\u0105cego i cz\u0142onk\u00f3w trybuna\u0142u stanu\ns\u0119dzi\u00f3w trybuna\u0142u konstytucyjnego\n4 cz\u0142onk\u00f3w krajowej rady s\u0105downictwa\n2 cz\u0142onk\u00f3w krajowej rady radiofonii i telewizji\n3 cz\u0142onk\u00f3w rady medi\u00f3w narodowych\n3 cz\u0142onk\u00f3w rady polityki pieni\u0119\u017cnej\nrzecznika praw obywatelskich\nrzecznika praw dziecka\nprezesa najwy\u017cszej izby kontroli\nprezesa narodowego banku polskiego na wniosek prezydenta rp\nprezesa urz\u0119du ochrony danych osobowych\ncz\u0142onk\u00f3w kolegium instytutu pami\u0119ci narodowej.opr\u00f3cz tego istniej\u0105 inne stanowiska pa\u0144stwowe, na kt\u00f3re powo\u0142uje marsza\u0142ek sejmu w porozumieniu z odpowiednimi organami:\n\ncz\u0142onk\u00f3w rady ochrony pracy.\n\n\n=== funkcja kontrolna ===\nsejm (wraz z senatem) sprawuje w\u0142adz\u0119 ustawodawcz\u0105, lecz ponadto sprawuje tak\u017ce kontrol\u0119 nad dzia\u0142aniem w\u0142adzy wykonawczej.\nfunkcja kontrolna odnosi si\u0119 do rz\u0105du i podporz\u0105dkowanej mu administracji, a polega na mo\u017cliwo\u015bci samodzielnego ustalania przez sejm stanu faktycznego w sprawach dotycz\u0105cych tych podmiot\u00f3w (tak\u017ce stanu podstawowych dziedzin \u017cycia spo\u0142ecznego) i por\u00f3wnywania go ze stanem nakazanym przez prawo. mo\u017ce r\u00f3wnie\u017c dotyczy\u0107 kontroli polityki prowadzonej w danej dziedzinie (np. polityki zagranicznej).\njednym z instrument\u00f3w kontroli rz\u0105du przez sejm jest prawo uchwalenia konstruktywnego wotum nieufno\u015bci wobec rz\u0105du lub wotum nieufno\u015bci wobec konkretnego ministra.\nw ramach swych uprawnie\u0144 sejm mo\u017ce tak\u017ce \u017c\u0105da\u0107 informacji w danej sprawie, ponadto obecno\u015bci (na posiedzeniach sejmu lub komisji) os\u00f3b sprawuj\u0105cych kontrolowane urz\u0119dy. efektami tej kontroli s\u0105: dokonywanie przez sejm ocen post\u0119powania, wyra\u017canie opinii, dezyderat\u00f3w i przedstawianie sugestii, kt\u00f3re nie s\u0105 prawnie wi\u0105\u017c\u0105ce.\nsejm debatuje corocznie nad wykonaniem przez rz\u0105d ustawy bud\u017cetowej, opieraj\u0105c si\u0119 na opinii najwy\u017cszej izby kontroli, a efektem dokonanej oceny jest udzielenie b\u0105d\u017a nieudzielenie absolutorium dla rz\u0105du. izba rozpatruje te\u017c sprawozdania krajowej rady radiofonii i telewizji, prezesa urz\u0119du ochrony danych osobowych, jak r\u00f3wnie\u017c wys\u0142uchuje corocznej informacji rzecznika praw obywatelskich w sprawie stanu przestrzegania wolno\u015bci, praw cz\u0142owieka i obywatela.\nszczeg\u00f3lnym rodzajem kontroli jest powo\u0142anie komisji \u015bledczej do zbadania okre\u015blonej sprawy. dla zwi\u0119kszenia skuteczno\u015bci kontroli jej dzia\u0142anie zosta\u0142o uregulowane w specjalnej ustawie, dzi\u0119ki czemu mo\u017ce ona nak\u0142ada\u0107 na obywateli i organy pa\u0144stwa pewne obowi\u0105zki. komisja ma u\u0142atwiony dost\u0119p do dokument\u00f3w, mo\u017cliwo\u015b\u0107 wzywania os\u00f3b na \u015bwiadk\u00f3w, czy te\u017c lepiej wsp\u00f3\u0142pracuje z organami \u015bledczymi, np. prokuratorami.\nspo\u015br\u00f3d indywidualnych, poselskich form kontroli sejmowej wyr\u00f3\u017cnia si\u0119 interpelacje oraz zapytania poselskie. pose\u0142 kieruje je do prezesa rady ministr\u00f3w, ministr\u00f3w, prezesa nik lub nbp, kt\u00f3rzy w ci\u0105gu 21 dni maj\u0105 obowi\u0105zek na nie odpowiedzie\u0107.\nponadto pose\u0142 ma prawo kierowa\u0107 ustnie, na posiedzeniu sejmu, pytania w sprawach bie\u017c\u0105cych, na kt\u00f3re ich adresaci odpowiadaj\u0105 bezpo\u015brednio na sali sejmowej. pos\u0142owie maj\u0105 r\u00f3wnie\u017c prawo podj\u0105\u0107 interwencj\u0119 poselsk\u0105 w organie administracji rz\u0105dowej i samorz\u0105du terytorialnego, w zak\u0142adzie lub przedsi\u0119biorstwie pa\u0144stwowym, oraz jednostkach gospodarki niepa\u0144stwowej, dla za\u0142atwienia sprawy swych wyborc\u00f3w lub zapoznania si\u0119 ze stanem jej rozpatrywania.\nkontrola nad dzia\u0142alno\u015bci\u0105 samorz\u0105du terytorialnego odbywa si\u0119 w spos\u00f3b po\u015bredni przez kontrol\u0119 wykonywania nadzoru nad dzia\u0142alno\u015bci\u0105 samorz\u0105du terytorialnego przez prezesa rady ministr\u00f3w oraz bezpo\u015bredni, gdy na wniosek prezesa rady ministr\u00f3w sejm ocenia, czy organ stanowi\u0105cy samorz\u0105du terytorialnego \u201era\u017c\u0105co narusza konstytucj\u0119 lub ustawy\u201d.\n\n\n== informacje o pracach sejmu ==\nprawo do uzyskiwania przez obywateli informacji o dzia\u0142alno\u015bci organ\u00f3w w\u0142adzy publicznej oraz os\u00f3b pe\u0142ni\u0105cych funkcje publiczne, obejmuje dost\u0119p do dokument\u00f3w oraz wst\u0119p na posiedzenia kolegialnych organ\u00f3w w\u0142adzy publicznej pochodz\u0105cych z powszechnych wybor\u00f3w, z mo\u017cliwo\u015bci\u0105 rejestracji d\u017awi\u0119ku lub obrazu, co zagwarantowane jest w art. 61 konstytucji.\nzgodnie z regulaminem sejmu i zarz\u0105dzeniem szefa kancelarii sejmu z marca 2006 informacja publiczna dotycz\u0105ca sejmu i jego organ\u00f3w oraz kancelarii sejmu (m.in. druki sejmowe, biuletyny z posiedze\u0144 komisji sejmowych, opinie biura analiz sejmowych, wyniki g\u0142osowa\u0144) jest na bie\u017c\u0105co udost\u0119pniana w systemie informacyjnym sejmu na stronie internetowej www.sejm.gov.pl. og\u0142aszanie przez kancelari\u0119 sejmu informacji w systemie informacyjnym sejmu jest podstawow\u0105 form\u0105 udzielania przez izb\u0119 informacji publicznej.\nod 2011 przebieg obrad sejmu, wszystkich komisji oraz wszystkich podkomisji sejmowych, kt\u00f3rych zebrania odbywaj\u0105 si\u0119 w salach przystosowanych do nagra\u0144 audio, mo\u017cna tak\u017ce na bie\u017c\u0105co \u015bledzi\u0107 na stronie w zak\u0142adce transmisje. ich zapisy archiwalne znajduj\u0105 si\u0119 w zak\u0142adce transmisje archiwalne. nie s\u0105 transmitowane posiedzenia obrad komisji, je\u017celi postanowi ona o odbyciu posiedzenia zamkni\u0119tego, b\u0105d\u017a gdy regulamin sejmu wprost przewiduje obowi\u0105zek obrad komisji w takim trybie (dotyczy to komisji ds. s\u0142u\u017cb specjalnych oraz komisji etyki poselskiej).\nod sierpnia 2012 internetowa transmisja z posiedze\u0144 plenarnych sejmu jest uzupe\u0142niana t\u0142umaczeniem na j\u0119zyk migowy.\nwszystkie materia\u0142y archiwalne (zar\u00f3wno dokumentacja papierowa, jak i zapisy w formie audio) s\u0105 udost\u0119pniane w czytelni g\u0142\u00f3wnej lub pracowni archiwum przez bibliotek\u0119 sejmow\u0105. w zbiorach biblioteki s\u0105 przechowywane m.in. nagrania z posiedze\u0144 komisji i podkomisji sejmowych oraz papierowe wersje biuletyn\u00f3w komisji (ich wersje elektroniczne od 1993 s\u0105 tak\u017ce dost\u0119pne na stronie internetowej sejmu w zak\u0142adce archiwum). ka\u017cdy obywatel, na takich samych warunkach, ma dost\u0119p do wszystkich zasob\u00f3w biblioteki sejmowej (z kilkoma ograniczeniami wskazanymi w rozporz\u0105dzeniu rady ministr\u00f3w z czerwca 2011).\nw sytuacji, gdy informacja publiczna nie zosta\u0142a opublikowana w systemie informacyjnym sejmu, jest ona udost\u0119pniana osobom zainteresowanym na ich wniosek skierowany do biura korespondencji i informacji kancelarii sejmu.\n\n\n== budynki sejmowe ==\nobrady sejmu odbywaj\u0105 si\u0119 w wybudowanym w latach 1925\u20131928 i rozbudowanym w latach 1949\u20131952 kompleksie sejmowym znajduj\u0105cym si\u0119 w warszawie przy ulicy wiejskiej 4/6/8, w rejonie ulic g\u00f3rno\u015bl\u0105skiej i piotra maszy\u0144skiego.\n\n\n== dzie\u0144 sejmu polskiego ==\nw 2015 sejm vii kadencji podj\u0105\u0142 uchwa\u0142\u0119 o ustanowieniu dnia 1 lipca (zawarcie w 1569 unii lubelskiej) dniem sejmu polskiego.\n\n\n== zobacz te\u017c ==\nlista pos\u0142\u00f3w wielu kadencji (iii rp)\nokr\u0119gi wyborcze do sejmu rzeczypospolitej polskiej\nsejm dzieci i m\u0142odzie\u017cy\nsenat rzeczypospolitej polskiej\nparlament rzeczypospolitej polskiej\n\n\n== przypisy ==\n\n\n== bibliografia ==\npawe\u0142 sarnecki (red.), prawo konstytucyjne rp, warszawa 2005 (wyd. 6)\nleszek garlicki, polskie prawo konstytucyjne, warszawa 2004 (wyd. 8)\n\n\n== linki zewn\u0119trzne ==\nstrona internetowa sejmu rp\nregulamin sejmu rp\nprocedura ustawodawcza w polsce. unikalne-artykuly.bamble.pl. [zarchiwizowane z tego adresu (2012-06-29)].\nprzewodnik poselski \u2013 materia\u0142y biura analiz sejmowych kancelarii sejmu (2015)\nrola sejmu w stanowieniu i wykonywaniu prawa unii europejskiej \u2013 opracowanie biura analiz sejmowych kancelarii sejmu (2015)"