"voyager 1 \u2013 bezza\u0142ogowa sonda kosmiczna nasa, wystrzelona 5 wrze\u015bnia 1977 roku z przyl\u0105dka canaveral na florydzie w ramach programu voyager. na pocz\u0105tku 2023 roku sond\u0119 dzieli\u0142a od ziemi odleg\u0142o\u015b\u0107 oko\u0142o 158 au i by\u0142a ona najdalszym i ci\u0105gle dzia\u0142aj\u0105cym obiektem wys\u0142anym w przestrze\u0144 kosmiczn\u0105 przez cz\u0142owieka. sygna\u0142 wys\u0142any przez sond\u0119 w kierunku anten deep space network potrzebowa\u0142 ponad 22 godzin na przebycie tej drogi.\nsondy voyager wykorzysta\u0142y technik\u0119 przyspieszania w polu grawitacyjnym mijanych planet, co pozwoli\u0142o na osi\u0105gni\u0119cie du\u017cych pr\u0119dko\u015bci bez konieczno\u015bci u\u017cywania paliwa. voyager 1, wystrzelony 16 dni p\u00f3\u017aniej ni\u017c voyager 2, wyprzedzi\u0142 swoj\u0105 siostrzan\u0105 jednostk\u0119 i pierwszy dotar\u0142 do dalszych planet uk\u0142adu s\u0142onecznego. asysty grawitacyjne uczyni\u0142y z niego najszybszy obiekt wys\u0142any przez cz\u0142owieka w kosmos.\npierwotnym celem misji voyagera 1 by\u0142o zbadanie jowisza i saturna oraz ich ksi\u0119\u017cyc\u00f3w. po zako\u0144czeniu eksploracji planet, g\u0142\u00f3wne zadanie stanowi badanie kra\u0144cowych obszar\u00f3w heliosfery oraz pomiar w\u0142a\u015bciwo\u015bci fizycznych przestrzeni mi\u0119dzygwiezdnej.\nod grudnia 2004 sonda znajdowa\u0142a si\u0119 w obszarze p\u0142aszcza uk\u0142adu s\u0142onecznego. w sierpniu 2012 roku voyager 1, jako pierwsza sonda wykonana przez cz\u0142owieka, przekroczy\u0142 heliopauz\u0119 i znalaz\u0142 si\u0119 w przestrzeni mi\u0119dzygwiezdnej.\nprzewiduje si\u0119, \u017ce zasilanie energi\u0105 elektryczn\u0105 pozwoli utrzyma\u0107 funkcjonowanie sondy do oko\u0142o 2025 roku.\n\n\n== cele naukowe programu voyager ==\n\n\n=== misja g\u0142\u00f3wna ===\ng\u0142\u00f3wnym zadaniem misji obu sond voyager by\u0142a eksploracja uk\u0142ad\u00f3w jowisza i saturna. po zako\u0144czonych sukcesem przelotach obok tych planet nasa wyda\u0142a zgod\u0119 na przed\u0142u\u017cenie misji sondy voyager 2 do, kolejno, urana i neptuna.\nzadania wykonywane podczas przelotu obok ka\u017cdej z mijanych planet obejmowa\u0142y:\n\nzbadanie cyrkulacji, dynamiki, struktury i sk\u0142adu atmosfery planety,\nscharakteryzowanie morfologii, geologii i stanu fizycznego ksi\u0119\u017cyc\u00f3w planety,\nwyznaczenie poprawionych warto\u015bci dla masy, rozmiar\u00f3w i kszta\u0142tu planety, jej ksi\u0119\u017cyc\u00f3w i pier\u015bcieni,\nokre\u015blenie struktury pola magnetycznego i scharakteryzowanie sk\u0142adu oraz dystrybucji uwi\u0119zionych w nim cz\u0105stek na\u0142adowanych i plazmy.\n\n\n=== misja mi\u0119dzygwiezdna ===\neksploracja planet zako\u0144czy\u0142a si\u0119 wraz z przelotem voyagera 2 obok neptuna w 1989 roku. g\u0142\u00f3wnym celem przed\u0142u\u017conej misji sond voyager jest rozszerzenie eksploracji uk\u0142adu s\u0142onecznego poza planety zewn\u0119trzne, do kra\u0144cowych obszar\u00f3w heliosfery i \u2013 po przekroczeniu heliopauzy \u2013 dotarcie do lokalnego o\u015brodka mi\u0119dzygwiazdowego.\nzadania naukowe wykonywane podczas tej fazy misji obejmuj\u0105:\n\ncharakteryzacja ewolucji wiatru s\u0142onecznego przy zwi\u0119kszaj\u0105cej si\u0119 odleg\u0142o\u015bci od s\u0142o\u0144ca,\nobserwacja zmienno\u015bci cyklu s\u0142onecznego w odleg\u0142ym o\u015brodku mi\u0119dzyplanetarnym,\nzbadanie zmienno\u015bci w o\u015brodku mi\u0119dzyplanetarnym na r\u00f3\u017cnych szeroko\u015bciach ekliptycznych,\nposzukiwanie promieni kosmicznych o niskiej energii,\nscharakteryzowanie mechanizm\u00f3w przyspieszania cz\u0105stek i mechanizm\u00f3w osi\u0105gania przez plazm\u0119 r\u00f3wnowagi termodynamicznej w o\u015brodku mi\u0119dzyplanetarnym,\nposzukiwanie oznak obecno\u015bci mi\u0119dzygwiazdowego wodoru i helu pochodz\u0105cych z wiatru mi\u0119dzygwiazdowego,\nobserwacja i okre\u015blenie charakterystyki szoku ko\u0144cowego nadd\u017awi\u0119kowego wiatru s\u0142onecznego,\nscharakteryzowanie podd\u017awi\u0119kowego wiatru s\u0142onecznego poza szokiem ko\u0144cowym,\nobserwacja i okre\u015blenie charakterystyki heliopauzy,\nscharakteryzowanie lokalnego o\u015brodka mi\u0119dzygwiazdowego i zwi\u0105zanych z nim emisji radiowych,\nobserwacja emisji radiowych pochodz\u0105cych ze s\u0142o\u0144ca i wiatru s\u0142onecznego,\nmonitorowanie emisji promieniowania s\u0142o\u0144ca w zakresie skrajnego ultrafioletu,\nposzukiwanie gazu mi\u0119dzyplanetarnego i mi\u0119dzygwiazdowego.\n\n\n== konstrukcja sond voyager ==\nobydwie sondy voyager maj\u0105 jednakow\u0105 konstrukcj\u0119. kad\u0142ub sondy ma kszta\u0142t dziesi\u0119ciobocznego pier\u015bcienia, o wysoko\u015bci 47 cm i \u015brednicy 1,78 m, otaczaj\u0105cego centralny zbiornik z hydrazyn\u0105. we wn\u0119trzu kad\u0142uba znajduje si\u0119 wyposa\u017cenie elektroniczne, w tym komputery, rejestrator danych i nadajniki radiowe. podstawowe urz\u0105dzenia sondy zosta\u0142y zdublowane. do g\u00f3rnej powierzchni kad\u0142uba zamontowana jest paraboliczna antena g\u0142\u00f3wna o wysokim zysku (hga), maj\u0105ca \u015brednic\u0119 3,66 m. do kad\u0142uba przymocowane s\u0105 te\u017c trzy wysi\u0119gniki z dodatkowym wyposa\u017ceniem. wi\u0119kszo\u015b\u0107 instrument\u00f3w naukowych umieszczono na wysi\u0119gniku naukowym o d\u0142ugo\u015bci 2,5 m. na jego ko\u0144cu znajduje si\u0119 ruchoma platforma skanuj\u0105ca, na kt\u00f3rej zamontowano kamery, fotopolarymetr, spektrometry oraz detektory plazmy i cz\u0105stek na\u0142adowanych. instrumenty te mog\u0142y by\u0107 dzi\u0119ki temu precyzyjnie ustawiane w kierunku obserwowanych obiekt\u00f3w. na oddzielnym wysi\u0119gniku o d\u0142ugo\u015bci 13 m zosta\u0142y zamontowane magnetometry. na trzecim wysi\u0119gniku, umieszczonym po przeciwnej do wysi\u0119gnika naukowego stronie kad\u0142uba, znajduj\u0105 si\u0119 radioizotopowe generatory termoelektryczne (rtg). dwie prostopad\u0142e anteny o d\u0142ugo\u015bci 10 m s\u0142u\u017c\u0105 do odbioru fal plazmowych i bada\u0144 radioastronomicznych. sonda jest stabilizowana tr\u00f3josiowo, a antena wysokiego zysku jest zawsze skierowana ku ziemi.\nsonda ma 70 kilobajt\u00f3w pami\u0119ci komputerowej \u2013 nieco wi\u0119cej ni\u017c komputery 8-bitowe jak atari 65xe, dla por\u00f3wnania przeci\u0119tny smartfon w 2017 roku mia\u0142 ponad 14000 razy wi\u0119cej pami\u0119ci, co pokazuje jak rozwin\u0119\u0142a si\u0119 technika w czasie dzia\u0142ania sondy. do wys\u0142ania sygna\u0142u na ziemi\u0119 sonda potrzebuje zasilania o mocy 22 w, a pr\u0119dko\u015b\u0107 transmisji aktualnie wynosi 160 bit\u00f3w na sekund\u0119 (w 2021 roku).\n\n\n=== zasilanie w energi\u0119 ===\nenergia elektryczna dostarczana jest przez trzy radioizotopowe generatory termoelektryczne (mhw-rtg). ka\u017cdy generator ma 50,8 cm d\u0142ugo\u015bci, 40,6 cm \u015brednicy, mas\u0119 39 kg i zawiera dwutlenek plutonu-238 (238puo2) w postaci 24 sprasowanych sfer. os\u0142ona zbudowana jest z berylu, wykorzystuj\u0105c jego wytrzyma\u0142o\u015b\u0107 mechaniczn\u0105, dobre przewodnictwo ciep\u0142a i niewielk\u0105 mas\u0119. na niej zamonowanych jest 312 termopar krzemowo-germanowych. uk\u0142ad ten zaizolowany jest 60 warstwami folii molibdenowej przek\u0142adanych warstwami wateria\u0142u wykonanego z krzemionki. ponadto, aby zapobiec sublimacji, elementy generatora pokryte s\u0105 cienk\u0105 warstw\u0105 azotku krzemu, si3n4. na pocz\u0105tku misji generatory wytwarza\u0142y napi\u0119cie sta\u0142e o warto\u015bci 30 v i \u0142\u0105cznej mocy oko\u0142o 475 w. dostarczana energia zmniejsza si\u0119 z czasem z powodu rozpadu radioaktywnego plutonu i degradacji element\u00f3w ogniw termoelektrycznych.\ntempo spadku mocy wynosi \u015brednio oko\u0142o 4,3 w rocznie, co zmusza do stopniowego wy\u0142\u0105czania mniej kluczowych system\u00f3w pok\u0142adowych i instrument\u00f3w naukowych. w styczniu 2015 roku generatory sondy voyager 1 wytwarza\u0142y energi\u0119 o mocy 254,6 w, a generatory voyagera 2 energi\u0119 o mocy 255,8 w.\n\n\n=== \u0142\u0105czno\u015b\u0107 ===\n\u0142\u0105czno\u015b\u0107 z sondami utrzymywana jest g\u0142\u00f3wnie za po\u015brednictwem anteny o wysokim zysku (high-gain antenna, hga) o \u015brednicy 3,66 m. k\u0105t po\u0142owy mocy hga dla pasma x wynosi 0,5\u00b0, a dla pasma s 2,3\u00b0. na strukturze no\u015bnej hga zamontowana jest tak\u017ce antena o niskim zysku (lga), kt\u00f3ra u\u017cywana by\u0142a sporadycznie podczas niekt\u00f3rych manewr\u00f3w i w razie problem\u00f3w z utrzymaniem \u0142\u0105czno\u015bci. ka\u017cda sonda ma dwa transpondery (g\u0142\u00f3wny i zapasowy). ka\u017cdy z transponder\u00f3w zawiera nadajniki pracuj\u0105ce w pa\u015bmie s (2295 mhz) i w pa\u015bmie x (8418 mhz) oraz odbiornik w pa\u015bmie s (2113 mhz). voyagery by\u0142y pierwszymi sondami, kt\u00f3re u\u017cywa\u0142y pasma x jako g\u0142\u00f3wnej cz\u0119stotliwo\u015bci nadawczej. nadajnik w pa\u015bmie s m\u00f3g\u0142 pracowa\u0107 z moc\u0105 9,4 w oraz 28,3 w, natomiast nadajnik w pa\u015bmie x z moc\u0105 12 w oraz 21,3 w.\ndane mog\u0105 by\u0107 magazynowane na pok\u0142adzie sond, do p\u00f3\u017aniejszej transmisji na ziemi\u0119, przy u\u017cyciu cyfrowego nap\u0119du ta\u015bmowego (digital tape recorder) zapisuj\u0105cego na o\u015bmiu \u015bcie\u017ckach z maksymaln\u0105 szybko\u015bci\u0105 115,2 kilobit\u00f3w na sekund\u0119. pojemno\u015b\u0107 ta\u015bmy wynosi 536 megabit\u00f3w, co jest r\u00f3wnowa\u017cne zapisowi 96 zdj\u0119\u0107 z kamer sondy.\nna ziemi \u0142\u0105czno\u015b\u0107 z sond\u0105 utrzymywana jest przy u\u017cyciu sieci deep space network (dsn) z antenami o \u015brednicach 34 i 70 m, rozmieszczonymi w trzech kompleksach \u2013 w okolicy madrytu w hiszpanii, canberry w australii i goldstone (w pobli\u017cu barstow) w kalifornii.\ndane naukowe mog\u0142y by\u0107 transmitowane w pa\u015bmie x z maksymaln\u0105 szybko\u015bci\u0105 115,2 kb/s (przy jowiszu). mo\u017cliwa do uzyskania szybko\u015b\u0107 przekazu maleje wraz ze wzrostem odleg\u0142o\u015bci sond od ziemi \u2013 przy saturnie wynosi\u0142a 44,8 kb/s, przy uranie i neptunie (voyager 2) 21,6 kb/s. podczas obecnej fazy misji voyager (misja mi\u0119dzygwiezdna) dane typowo przesy\u0142ane s\u0105 z sond w pa\u015bmie x w czasie rzeczywistym, z szybko\u015bci\u0105 160 b/s i odbierane przez anteny dsn o \u015brednicy 34 m. dane z szerokopasmowego odbiornika fal plazmowych o wysokim tempie zapisu (115,2 kb/s) na pok\u0142adzie voyagera 1 s\u0105 okresowo zapisywane na ta\u015bmie i co oko\u0142o p\u00f3\u0142 roku przesy\u0142ane z szybko\u015bci\u0105 1,4 kb/s, co wymaga odbioru przez 70-metrow\u0105 anten\u0119 dsn. poniewa\u017c dane z tego instrumentu na pok\u0142adzie voyagera 2 nie s\u0105 ju\u017c d\u0142u\u017cej u\u017cyteczne, pami\u0119\u0107 ta\u015bmowa na jego pok\u0142adzie zosta\u0142a w 2007 roku wy\u0142\u0105czona.\ninstrukcje ze stacji naziemnych s\u0105 przesy\u0142ane do sond w pa\u015bmie s z szybko\u015bci\u0105 16 bit\u00f3w na sekund\u0119.\n\n\n=== systemy sterowania ===\nkonstrukcja sond umo\u017cliwia ich funkcjonowanie w stopniu wysoce autonomicznym. na pok\u0142adzie znajduj\u0105 si\u0119 trzy po\u0142\u0105czone ze sob\u0105 systemy komputerowe, ka\u017cdy z\u0142o\u017cony z dw\u00f3ch komputer\u00f3w \u2013 g\u0142\u00f3wnego i zapasowego:\n\ncomputer command subsystem (ccs) \u2013 g\u0142\u00f3wne komputery steruj\u0105ce sondy. ccs jest odpowiedzialny za utrzymywanie \u0142\u0105czno\u015bci z ziemi\u0105, przetwarza i wykonuje instrukcje steruj\u0105ce prac\u0105 instrument\u00f3w naukowych i innych system\u00f3w sondy. zawiera algorytmy rozpoznaj\u0105ce nieprawid\u0142owo\u015bci w funkcjonowaniu sondy i zapewniaj\u0105ce ochron\u0119 przed ich skutkami.\nattitude and articulation control subsystem (aacs) \u2013 odpowiedzialny za kontrol\u0119 po\u0142o\u017cenia sondy. aacs utrzymuje anten\u0119 wysokiego zysku w pozycji skierowanej w kierunku ziemi, steruje manewrami korekcyjnymi oraz ruchami platformy skanuj\u0105cej.do kontroli po\u0142o\u017cenia wykorzystywane s\u0105 trzy \u017cyroskopy (u\u017cywane jedynie przez kr\u00f3tki czas, do kilku godzin, podczas niekt\u00f3rych manewr\u00f3w) oraz czujniki s\u0142o\u0144ca (sun sensor) i gwiazd (canopus star tracker). sterowany przez aacs system nap\u0119dowy sk\u0142ada si\u0119 z 16 silnik\u00f3w o ci\u0105gu 0,889 n ka\u017cdy. cztery s\u0142u\u017c\u0105 do wykonywania manewr\u00f3w korekcji trajektorii, pozosta\u0142e s\u0142u\u017c\u0105ce do stabilizacji po\u0142o\u017cenia sondy podzielono na dwa zestawy po 6 silnik\u00f3w. materia\u0142 p\u0119dny stanowi hydrazyna, kt\u00f3rej pocz\u0105tkowy zapas wynosi\u0142 90 kg. w styczniu 2015 roku na pok\u0142adzie voyagera 1 pozosta\u0142o 17,38 kg, a voyager 2 mia\u0142 zapas 25,27 kg hydrazyny.\n\nflight data subsystem (fds) \u2013 kontroluje prac\u0119 instrument\u00f3w naukowych, zbiera i formatuje dane naukowe i in\u017cynieryjne przeznaczone do transmisji na ziemi\u0119 oraz koduje i wykonuje kompresj\u0119 tych danych.\n\n\n== instrumenty naukowe ==\nna pok\u0142adzie ka\u017cdej z sond voyager zosta\u0142o zainstalowanych 10 instrument\u00f3w naukowych. instrumenty te, oraz system telekomunikacyjny sond, pos\u0142u\u017cy\u0142y do przeprowadzenia 11 eksperyment\u00f3w:\n\nfotopolarymetr na pok\u0142adzie sondy voyager 1 uleg\u0142 awarii przed przelotem obok jowisza i zebrane przez niego dane nie by\u0142y analizowane.\ndetektor plazmy pls w listopadzie 1980 roku, wkr\u00f3tce po mini\u0119ciu przez sond\u0119 saturna, uleg\u0142 powa\u017cnej awarii, kt\u00f3ra znacznie ograniczy\u0142a jego zdolno\u015bci obserwacyjne i utrudni\u0142a prowadzenie bada\u0144 wiatru s\u0142onecznego. instrument ten zosta\u0142 wy\u0142\u0105czony 1 lutego 2007.\nz powodu spadku wytwarzanej energii elektrycznej, po zako\u0144czeniu fazy badania planet, kolejno wy\u0142\u0105czane s\u0105 niekt\u00f3re instrumenty naukowe sondy. w pierwszej kolejno\u015bci zosta\u0142y wy\u0142\u0105czone wszystkie instrumenty znajduj\u0105ce si\u0119 na platformie skanuj\u0105cej, z wyj\u0105tkiem spektrometru ultrafioletu (uvs). uvs kontynuowa\u0142 zbieranie danych, chocia\u017c bez mo\u017cliwo\u015bci skanowania, do 2010 roku. pod koniec tego roku mia\u0142 on tak\u017ce zosta\u0107 wy\u0142\u0105czony (wed\u0142ug planu z po\u0142owy 2010 roku).\nodbiornik radiowy pra zosta\u0142 wy\u0142\u0105czony 15 stycznia 2008.\ndo 2020 roku planowane jest utrzymanie na pok\u0142adzie voyagera 1 pracy nast\u0119puj\u0105cych instrument\u00f3w: low-energy charged particle subsystem, cosmic ray subsystem, magnetometer i plasma wave subsystem.\n\n\n== golden record ==\ndo kad\u0142uba ka\u017cdej z sond voyager przymocowana jest 12-calowa p\u0142yta gramofonowa wykonana z poz\u0142acanej miedzi. zapisane s\u0105 na niej pozdrowienia wypowiadane w 55 j\u0119zykach (w tym polskim), muzyka, d\u017awi\u0119ki i obrazy przedstawiaj\u0105ce r\u00f3\u017cnorodno\u015b\u0107 \u017cycia i kultury na ziemi.\n\n\n== przebieg misji ==\nstart sondy voyager 1 nast\u0105pi\u0142 5 wrze\u015bnia 1977 roku. najpot\u0119\u017cniejsza w\u00f3wczas ameryka\u0144ska rakieta no\u015bna titan iiie-centaur z dodatkowym stopniem nap\u0119dzanym sta\u0142ym materia\u0142em p\u0119dnym wynios\u0142a sond\u0119 na prowadz\u0105c\u0105 ku jowiszowi orbit\u0119 o peryhelium wynosz\u0105cym 1,0 au i aphelium 8,9 au. pocz\u0105tek misji zosta\u0142 op\u00f3\u017aniony o 5 dni, w celu dokonania kontroli i wprowadzenia modyfikacji niekt\u00f3rych element\u00f3w sondy i jej oprogramowania, dla unikni\u0119cia problem\u00f3w, kt\u00f3re napotkano podczas aktywacji wystrzelonej wcze\u015bniej sondy voyager 2.\n18 wrze\u015bnia, znajduj\u0105c si\u0119 w odleg\u0142o\u015bci 11,66 mln km, sonda skierowa\u0142a platform\u0119 skanuj\u0105c\u0105 w kierunku ziemi i wykona\u0142a pierwsz\u0105 w historii fotografi\u0119, na kt\u00f3rej widoczne by\u0142y razem pe\u0142ne dyski ziemi i ksi\u0119\u017cyca.\n15 grudnia 1977 roku znajduj\u0105c si\u0119 w odleg\u0142o\u015bci 124 mln km od ziemi, voyager 1 prze\u015bcign\u0105\u0142 poruszaj\u0105c\u0105 si\u0119 wolniej sond\u0119 voyager 2. w tym momencie wzajemna odleg\u0142o\u015b\u0107 mi\u0119dzy sondami wynosi\u0142a 17 mln km.\n23 lutego 1978 roku dosz\u0142o do zaci\u0119cia platformy skanuj\u0105cej, jednak awaria ta ust\u0105pi\u0142a po przeprowadzeniu test\u00f3w jej ruchomo\u015bci.\n\n\n=== jowisz ===\nw kwietniu 1978 roku, znajduj\u0105c si\u0119 w odleg\u0142o\u015bci 265 mln km od jowisza, sonda zacz\u0119\u0142a wykonywa\u0107 pierwsze fotografie tej planety. faza obserwacji jowisza oficjalnie rozpocz\u0119\u0142a si\u0119 4 stycznia 1979 roku 10 lutego voyager 1 przekroczy\u0142 orbit\u0119 sinope, najbardziej odleg\u0142ego, spo\u015br\u00f3d \u00f3wcze\u015bnie znanych, ksi\u0119\u017cyca planety. 28 lutego sonda osi\u0105gn\u0119\u0142a granice jowiszowej magnetosfery. w tym czasie rozmiar magnetosfery planety podlega\u0142 gwa\u0142townym fluktuacjom, co spowodowa\u0142o, \u017ce dopiero 3 marca sonda po raz ostatni przekroczy\u0142a magnetopauz\u0119.\n5 marca 1979 roku o 12:05:26 utc voyager 1 zbli\u017cy\u0142 si\u0119 do jowisza na najmniejsz\u0105 odleg\u0142o\u015b\u0107, wynosz\u0105c\u0105 348 890 km od centrum planety, oko\u0142o 280 000 km od szczyt\u00f3w chmur. 5 marca sonda przelecia\u0142a tak\u017ce kolejno obok amaltei (minimalna odleg\u0142o\u015b\u0107 420 200 km), io (20 570 km) i europy (733 760 km). 6 marca voyager 1 zbli\u017cy\u0142 si\u0119 do ganimedesa na odleg\u0142o\u015b\u0107 114 710 km i do ksi\u0119\u017cyca kallisto na odleg\u0142o\u015b\u0107 126 400 km.\noddalaj\u0105c si\u0119 od jowisza, 20 marca sonda opu\u015bci\u0142a obszar jego magnetosfery, a 13 kwietnia 1979 roku zako\u0144czona zosta\u0142a faza obserwacji planety. dokonany podczas przelotu obok jowisza manewr asysty grawitacyjnej zmieni\u0142 orbit\u0119 voyagera 1 na prowadz\u0105c\u0105 do saturna orbit\u0119 hiperboliczn\u0105.\nsonda odkry\u0142a czynne wulkany na io (by\u0142o to pierwsze odkrycie aktywnego wulkanizmu poza ziemi\u0105), obecno\u015b\u0107 pier\u015bcienia wok\u00f3\u0142 jowisza, zorze polarne i pot\u0119\u017cne wy\u0142adowania atmosferyczne na planecie. zbadano struktur\u0119 i dynamik\u0119 atmosfery jowisza, zawarto\u015b\u0107 w niej helu i wielu zwi\u0105zk\u00f3w chemicznych. poznano wiele szczeg\u00f3\u0142\u00f3w struktury magnetosfery. sonda po raz pierwszy ukaza\u0142a szczeg\u00f3\u0142y morfologii powierzchni i budowy geologicznej najwi\u0119kszych ksi\u0119\u017cyc\u00f3w planety. na przekazanych zdj\u0119ciach odkryto tak\u017ce dwa niewielkie ksi\u0119\u017cyce \u2013 tebe i metis. \u0142\u0105cznie sonda wykona\u0142a oko\u0142o 18 tysi\u0119cy fotografii jowisza, jego ksi\u0119\u017cyc\u00f3w i pier\u015bcienia.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== saturn ===\npo mini\u0119ciu jowisza, sonda 9 kwietnia 1979 roku wykona\u0142a pierwszy manewr korekcji trajektorii, by umo\u017cliwi\u0107 bliski przelot obok tytana. nast\u0119pny manewr 10 pa\u017adziernika 1979 roku zapewni\u0142, \u017ceby sonda nie uderzy\u0142a w powierzchni\u0119 tego ksi\u0119\u017cyca. na pocz\u0105tku stycznia 1980 roku instrument radioastronomiczny (pra) zacz\u0105\u0142 odbiera\u0107 impulsy radiowe pochodz\u0105ce z saturna. 23 sierpnia voyager 1 zacz\u0105\u0142 wykonywa\u0107 pierwsze fotografie planety. 12 listopada sonda osi\u0105gn\u0119\u0142a granice magnetosfery saturna.\n12 listopada 1980 roku o 05:41 utc voyager 1 zbli\u017cy\u0142 si\u0119 do tytana na najmniejsz\u0105 odleg\u0142o\u015b\u0107, wynosz\u0105c\u0105 6498 km od centrum ksi\u0119\u017cyca, przelatuj\u0105c oko\u0142o 4000 km od szczyt\u00f3w skrywaj\u0105cych go mgie\u0142. nast\u0119pnie sonda zbli\u017cy\u0142a si\u0119 do ksi\u0119\u017cyca tethys na odleg\u0142o\u015b\u0107 415 532 km. najwi\u0119ksze zbli\u017cenie do saturna mia\u0142o miejsce 12 listopada o 23:45:43 utc w odleg\u0142o\u015bci 184 141 km od centrum planety, oko\u0142o 124 000 km nad szczytami chmur. 13 listopada sonda przelecia\u0142a kolejno obok mimasa (minimalna odleg\u0142o\u015b\u0107 88 406 km), enceladusa (201 934 km), dione (161 499 km), rei (73 985 km) i hyperiona (870 823 km). oddalaj\u0105c si\u0119 od saturna, 16 listopada sonda opu\u015bci\u0142a obszar jego magnetosfery.\ng\u0142\u00f3wnym sk\u0142adnikiem atmosfery tytana okaza\u0142 si\u0119 by\u0107 azot, a warstwy chmur i mgie\u0142 ca\u0142kowicie zakrywaj\u0105 jego powierzchni\u0119. ustalono warto\u015bci ci\u015bnienia atmosferycznego i temperatury panuj\u0105cej na tytanie. w przypadku innych ksi\u0119\u017cyc\u00f3w uzyskano po raz pierwszy obrazy ich powierzchni. fotografie systemu pier\u015bcieni planety ukaza\u0142y ich niezwykle skomplikowan\u0105, z\u0142o\u017con\u0105 z tysi\u0119cy element\u00f3w struktur\u0119. nad powierzchni\u0105 pier\u015bcienia b zauwa\u017cono ciemne radialne struktury, nazywane szprychami. zbadano struktur\u0119 i dynamik\u0119 atmosfery planety, zawarto\u015b\u0107 w niej helu i wielu zwi\u0105zk\u00f3w chemicznych, odkryto obecno\u015b\u0107 z\u00f3rz polarnych. poznano wiele szczeg\u00f3\u0142\u00f3w struktury magnetosfery. na przekazanych zdj\u0119ciach odkryto tak\u017ce trzy niewielkie ksi\u0119\u017cyce \u2013 atlas, prometeusz i pandora. \u0142\u0105cznie sonda wykona\u0142a oko\u0142o 16 tysi\u0119cy fotografii saturna, jego ksi\u0119\u017cyc\u00f3w i pier\u015bcieni.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== voyager interstellar mission ==\nprzelot obok saturna zmieni\u0142 tor lotu voyagera 1 na, prowadz\u0105c\u0105 poza uk\u0142ad s\u0142oneczny, orbit\u0119 hiperboliczn\u0105 o nachyleniu 35\u00b0 na p\u00f3\u0142noc od p\u0142aszczyzny ekliptyki i mimo\u015brodzie 3,72. od tego czasu sonda wykonuje pomiary wiatru s\u0142onecznego, p\u00f3l magnetycznych i promieni kosmicznych. spektrometr uvs wykorzystywany by\u0142 do obserwacji astronomicznych w ultrafiolecie. po mini\u0119ciu przez sond\u0119 voyager 2 neptuna, nasa oficjalnie przemianowa\u0142a 1 stycznia 1990 roku misje obydwu sond voyager na voyager interstellar mission (misja mi\u0119dzygwiezdna voyagera). jej g\u0142\u00f3wnym zadaniem jest zbadanie kra\u0144cowych obszar\u00f3w heliosfery, w tym dotarcie do heliopauzy.\n14 lutego 1990 roku voyager 1 po raz ostatni uruchomi\u0142 swoje kamery i wykona\u0142 seri\u0119 zdj\u0119\u0107 ukazuj\u0105cych s\u0142o\u0144ce i planety, w tym ziemi\u0119. 17 lutego 1998 roku sonda znalaz\u0142a si\u0119 w wi\u0119kszej odleg\u0142o\u015bci od s\u0142o\u0144ca (69,4 au), ni\u017c wystrzelony w 1972 roku pioneer 10. tym samym voyager 1 sta\u0142 si\u0119 najodleglejszym skonstruowanym przez cz\u0142owieka obiektem w kosmosie.\n16 grudnia 2004 roku, w odleg\u0142o\u015bci 94,01 au od s\u0142o\u0144ca, voyager 1 przekroczy\u0142 granic\u0119 szoku ko\u0144cowego heliosfery i znalaz\u0142 si\u0119 w obszarze p\u0142aszcza uk\u0142adu s\u0142onecznego.\n15 sierpnia 2006 roku sonda dotar\u0142a na odleg\u0142o\u015b\u0107 100 au od s\u0142o\u0144ca.\nw maju 2012 roku instrumenty voyagera 1 zacz\u0119\u0142y rejestrowa\u0107 szybki wzrost nat\u0119\u017cenia promieniowania kosmicznego pochodzenia galaktycznego, co by\u0142o interpretowane jako oznaka zbli\u017cania si\u0119 sondy do heliopauzy.\npomi\u0119dzy 28 lipca a 25 sierpnia 2012 roku sonda pi\u0119ciokrotnie przekracza\u0142a granic\u0119 nowego obszaru, charakteryzuj\u0105cego si\u0119 gwa\u0142townym spadkiem liczby cz\u0105stek pochodz\u0105cych z wiatru s\u0142onecznego, przy jednoczesnym dalszym wzro\u015bcie nat\u0119\u017cenia promieniowania kosmicznego pochodz\u0105cego z przestrzeni mi\u0119dzygwiezdnej. jednocze\u015bnie wzros\u0142o nat\u0119\u017cenie otaczaj\u0105cego pola magnetycznego, przy niezmienionej jego orientacji. pocz\u0105tkowo zesp\u00f3\u0142 naukowy misji og\u0142osi\u0142, \u017ce sonda znajduje si\u0119 w nieznanym uprzednio obszarze kra\u0144cowym heliosfery, w kt\u00f3rym linie s\u0142onecznego pola magnetycznego s\u0105 po\u0142\u0105czone z liniami pola mi\u0119dzygwiezdnego. dodatkowe pomiary g\u0119sto\u015bci plazmy elektronowej otaczaj\u0105cej sond\u0119, wykonane przez odbiornik fal plazmowych (pws), wykaza\u0142y wzrost jej warto\u015bci do spodziewanej w przestrzeni mi\u0119dzygwiezdnej. we wrze\u015bniu 2013 roku nasa oficjalnie og\u0142osi\u0142a, \u017ce 25 sierpnia 2012 roku, w odleg\u0142o\u015bci 121,7 au od s\u0142o\u0144ca, sonda voyager 1 przekroczy\u0142a heliopauz\u0119 i znalaz\u0142a si\u0119 w przestrzeni mi\u0119dzygwiezdnej.\n1 stycznia 2023 roku voyager 1 znajdowa\u0142 si\u0119 w odleg\u0142o\u015bci ponad 23 733 000 000 km (158,64 au) od s\u0142o\u0144ca, w punkcie o wsp\u00f3\u0142rz\u0119dnych r\u00f3wnikowych: deklinacja (j2000) +12\u00b0\u202f01\u2032, rektascensja (j2000) 17h\u202f16m i wsp\u00f3\u0142rz\u0119dnych ekliptycznych: szeroko\u015b\u0107 ekliptyczna 35,0\u00b0, d\u0142ugo\u015b\u0107 ekliptyczna 256,7\u00b0. sonda oddala si\u0119 od s\u0142o\u0144ca z pr\u0119dko\u015bci\u0105 16 943 m/s (czyli 60 995 km/h = 3,574 au rocznie) w kierunku gwiazdozbioru w\u0119\u017cownika.\nprzewiduje si\u0119, \u017ce wytwarzana przez generatory mhw-rtg energia wystarczy do utrzymania pracy ostatnich instrument\u00f3w naukowych na pok\u0142adzie sondy do oko\u0142o 2025 roku.\n\n\n== przysz\u0142o\u015b\u0107 sondy ==\n\n\n=== ob\u0142ok oorta ===\nza 300 lat voyager 1 dotrze do ob\u0142oku oorta, a jego przebycie zajmie mu 30 000 lat. je\u015bli sonda nie zostanie zniszczona, za oko\u0142o 18 000 lat voyager 1 oddali si\u0119 od s\u0142o\u0144ca na odleg\u0142o\u015b\u0107 1 roku \u015bwietlnego. w roku 40 272 sonda minie gwiazd\u0119 gliese 445 (ac+79 3888) w gwiazdozbiorze \u017cyrafy w najmniejszej odleg\u0142o\u015bci wynosz\u0105cej 1,64 roku \u015bwietlnego. pr\u0119dko\u015b\u0107 radialna gliese 445 wynosi \u2212119 km/s i gwiazda ta zbli\u017ca si\u0119 obecnie do s\u0142o\u0144ca oraz do voyagera. nasa stwierdzi\u0142a, i\u017c \u201esondy voyager b\u0119d\u0105 \u2013 prawdopodobnie wiecznie \u2013 przemierza\u0107 drog\u0119 mleczn\u0105\u201d.\n\n\n=== voyager 1 i new horizons ===\nje\u017celi voyager 1 nie zderzy si\u0119 z innym obiektem ani nie zostanie przechwycony, nigdy nie zostanie \u201ewyprzedzony\u201d przez sond\u0119 new horizons, pomimo i\u017c zosta\u0142a ona wys\u0142ana z ziemi z wi\u0119ksz\u0105 pr\u0119dko\u015bci\u0105 pocz\u0105tkow\u0105 od obu sond voyager. new horizons leci z pr\u0119dko\u015bci\u0105 ok. 15 km/s, czyli 2 km/s wolniej od voyagera 1 i wci\u0105\u017c zwalnia. gdy new horizons osi\u0105gnie dystans 100 au (co nast\u0105pi w roku 2038), jej pr\u0119dko\u015b\u0107 b\u0119dzie wynosi\u0107 ok. 13 km/s.\n\n\n== kierownictwo i koszty misji ==\nmisje obydwu sond voyager s\u0105 prowadzone dla nasa przez jet propulsion laboratory w pasadenie. stanowisko kierownika projektu voyager (project manager) pe\u0142nili kolejno: h.m. \u201ebud\u201d schurmeier (1972-76), john\ncasani (1976-77), robert parks (1978-79), raymond heacock (1979-81), esker davis (1981-82), richard laeser (1982-86),\nnorman haynes (1987-89), george textor (1989-97), ed massey (1998\u20132010) i suzanne dodd (od 2010 roku).\ng\u0142\u00f3wnym naukowcem projektu (project scientist) jest od 1972 roku prof. edward c. stone z california institute of technology w pasadenie. zast\u0119pc\u0105 naukowca projektu podczas przelot\u00f3w obok jowisza by\u0142 dr arthur l. lane, a podczas przelot\u00f3w obok saturna oraz (dla voyagera 2) urana i neptuna dr ellis d. miner.\nca\u0142kowite koszty misji obydwu sond voyager, w tym koszty startu, do mini\u0119cia neptuna, wynios\u0142y 865 milion\u00f3w usd, a koszty misji mi\u0119dzygwiezdnej, do wrze\u015bnia 2013 roku \u2013 dalsze 123 mln usd.\n\n\n== zobacz te\u017c ==\nvoyager 2\nvoyager golden record\npale blue dot\n\n\n== uwagi ==\n\n\n== przypisy ==\n\n\n== linki zewn\u0119trzne ==\nstrona programu voyager (nasa) (ang.)\nvoyager mission operations status report (ang.)\nvoyager 1 w national space science data center (ang.)\nplanetary rings node: voyager home page (ang.)\nciclops: voyager imaging diary (ang.)\nstrona podaj\u0105ca aktualn\u0105 pozycj\u0119 sondy w czasie rzeczywistym\nvoyager mission status bulletins [dost\u0119p 2014-07-19]  (ang.).\ndavid morrison: voyages to saturn. nasa sp-451, 1982.brak strony w ksi\u0105\u017cce\nthe voyager uranus travel guide. nasa, jpl, 1985-08-15.brak strony w ksi\u0105\u017cce\nthe voyager neptune travel guide. nasa, jpl, 1989-06-01.brak strony w ksi\u0105\u017cce\nasif a. siddiqi: deep space chronicle: a chronology of deep space and planetary probes 1958\u20132000. nasa sp-2002-4524, 2002.brak strony w ksi\u0105\u017cce"