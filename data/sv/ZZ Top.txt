"zz top \u00e4r ett amerikanskt rockband med blues- och boogie woogie-influenser, bildat i houston i texas 1969. gruppen har s\u00e5lt mer \u00e4n 50 miljoner skivor. de \u00e4r bland annat k\u00e4nda f\u00f6r sina karakt\u00e4ristiska l\u00e5nga sk\u00e4gg, som medlemmarna billy gibbons och dusty hill haft sedan mitten av 1970-talet.\n\n\n== historia ==\ngruppen bestod av billy gibbons p\u00e5 gitarr och s\u00e5ng, dusty hill (d\u00f6d 2021) p\u00e5 elbas och s\u00e5ng, och frank beard p\u00e5 trummor och s\u00e5ng. gruppen b\u00f6rjade som ett traditionellt bluesrock- och boogierockband, men p\u00e5 1980-talet b\u00f6rjade de anv\u00e4nda sig mer av syntar och musiken blev lite popigare och mer kommersiellt g\u00e5ngbar. p\u00e5 senare \u00e5r har de n\u00e5gorlunda \u00e5terv\u00e4nt till sina r\u00f6tter.\nzz top var tidiga med att utnyttja musikvideor och mtv-fenomenet, och n\u00e5dde en bred publik med videotrilogin \"legs\", \"gimme all your lovin'\" och \"sharp dressed man\" fr\u00e5n albumet eliminator (1983), som slog an en mer trallv\u00e4nlig ton \u00e4n de tidigare albumen. albumet fick sitt namn och omslag fr\u00e5n bilen eliminator, en hot rod som zz top l\u00e5tit boyd coddington bygga utifr\u00e5n en ford av \u00e5rsmodell 1933. temat f\u00f6r de tre videorna var eliminator-bilen och tuffa tjejer som hj\u00e4lpte tafatta killar. dessa nominerades i ett flertal kategorier i mtv video music awards \u00e5r 1984. \"legs\" vann priset f\u00f6r b\u00e4sta gruppvideo och \"sharp dressed man\" vann priset f\u00f6r b\u00e4sta regi. albumet har s\u00e5lt mer \u00e4n 10 miljoner exemplar.till afterburner (1985), som blev bandets h\u00f6gst listade album, utnyttjade man i \u00e4nnu h\u00f6gre grad syntar och samplers (fairlight) f\u00f6r att skapa ljudet, en teknik som man d\u00e4refter b\u00f6rjade g\u00e5 ifr\u00e5n. \u00e4ven afterburner beg\u00e5vades med n\u00e5gra intressanta videor, framf\u00f6r allt till s\u00e5ngen \"rough boy\" som nominerades i sex kategorier till mtv video music awards \u00e5r 1986 och d\u00e4r vann priset f\u00f6r b\u00e4sta art direction. \u00e4ven s\u00e5ngen \"sleeping bag\" nominerades i tv\u00e5 kategorier. i b\u00e5da n\u00e4mnda musikvideor ing\u00e5r bilen eliminator. efter\u00e5t i musikvideon \"sleeping bag\" f\u00f6rst\u00f6rs den av stora traktorer f\u00f6r att sedan \u00e5teruppst\u00e5 som rymdf\u00e4rja, vars f\u00e4rd man senare f\u00e5r f\u00f6lja i \"rough boy\". eliminator s\u00e5gs f\u00f6r sista g\u00e5ngen i \"rough boy\", men zz tops intresse f\u00f6r bilar bestod. i slutet av 1980-talet l\u00e4t de samme boyd coddington bygga cadzilla baserat p\u00e5 en cadillac fr\u00e5n 1949. denna kan ses i videon till \"my head's in mississippi\" fr\u00e5n albumet recycler.\nden 15 mars 2004 blev de invalda i rock and roll hall of fame.gruppens senaste studioalbum sl\u00e4pptes 2012 efter ett uppeh\u00e5ll i utgivningen under 9 \u00e5r. de har under hela 2000-talet turnerat.\ni juli 2021 tvingades dusty hill att l\u00e4mna den p\u00e5g\u00e5ende turn\u00e9n p\u00e5 grund av en h\u00f6ftskada. hills gitarrtekniker elwood francis hoppade d\u00e5 in som basist. fem dagar senare meddelades att hill avlidit i sitt hem i houston, 72 \u00e5r gammal. p\u00e5 hills \u00f6nskan fortsatte zz top med francis som basist.\n\n\n== diskografi ==\nstudioalbum1970 \u2013 zz top's first album\n1972 \u2013 rio grande mud\n1973 \u2013 tres hombres\n1975 \u2013 fandango!\n1976 \u2013 tejas\n1979 \u2013 deg\u00fcello\n1981 \u2013 el loco\n1983 \u2013 eliminator\n1985 \u2013 afterburner\n1990 \u2013 recycler\n1994 \u2013 antenna\n1996 \u2013 rhythmeen\n1999 \u2013 xxx\n2003 \u2013 mescalero\n2012 \u2013 texicali (ep)\n2012 \u2013 la futura\n\n\n=== livealbum ===\n2008 \u2013 live from texas\n2009 \u2013 double down live\n\n\n=== samlingsalbum ===\n1977 \u2013 the best of zz top\n1987 \u2013 six pack\n1992 \u2013 greatest hits\n1994 \u2013 one foot in the blues\n2003 \u2013 chrome, smoke & bbq\n2004 \u2013 rancho texicano\n2006 \u2013 the beginning of zz top\n2008 \u2013 rancho texicano: the very best of zz top\n\n\n== medlemmar ==\nnuvarande medlemmarfrank beard \u2013 trummor, percussion, k\u00f6rs\u00e5ng (1969\u2013)\nbilly gibbons \u2013 gitarr, s\u00e5ng, k\u00f6rs\u00e5ng (1969\u2013)\ndusty hill \u2013 basgitarr, keyboards, s\u00e5ng, k\u00f6rs\u00e5ng (1969\u20132021)tidigare medlemmarbilly ethridge \u2013 basgitarr (1969)\nlanier greig \u2013 basgitarr, hammondorgel (1969)\ndan mitchell \u2013 trummor (1969)\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r zz top.\nofficiell webbplats"