"ysterhout (olea capensis, ook basterswartysterhout, eerste-ysterboom, opregteswartysterhout, regteswartysterhout, witboekenhout, ysterboom, en yzerboom) is 'n boom wat voorkom langs die kus van suid-afrika en die ho\u00ebveld. die bome groei as bosserige struike of klein tot middelgroot bome langs die kus. in die immergroen woude word die boom tot 40 m hoog. die klein, welriekende blommetjies word in blomtakkies van ongeveer 6 cm lank gedra. die vrugte word tot 2 cm lank, is eetbaar en word pers wanneer hulle ryp is. di\u00e9 spesie het drie subspesies.\n\n\n== subspesies ==\neen van die drie subspesies is endemies aan suid-afrika en op die sanbi-rooilys is aldrie as veilig (lc) gelys:\n\ndie kleinysterhout is die endemiese subspesie o. c. capensis. die subspesie o. c. macrocarpa is so genoem vanwe\u00eb sy vrugte wat amper twee maal so groot is as die ander s'n. (grieks: \"makro\" beteken groot en \"karpon\" is vrug). die macrocarpa-vrug is ongeveer 15\u201320 cm lank en lyk amper net soos die kalamata-olywe.\n\n\n== eienskappe ==\ndie ysterhoutboom se hout is baie hard en swaar en nie maklik om te bewerk nie, maar dit is ook baie duursaam. die digtheid kan 1,49 [g/cm3] bereik en dit wil s\u00ea dat ysterhout in water sal sink. die ho\u00eb digtheid maak die hout minder aantreklik vir meubels ensomeer as byvoorbeeld stinkhout of geelhout. die genus olea se bome kan gewoonlik baie oud word. leeftye van 2000-3000 jaar is geen uitsondering nie. die ysterhout groei ook stadig en dit duur meer as 'n eeu om volwassenheid te bereik.die boom se fsa nommer is 618.\n\n\n== galery ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== sien ook ==\nalfabetiese lys van suid-afrikaanse bome\n\n\n== verwysings ==\n\n\n== bron ==\nalgemene gids tot bome. keith, paul & meg coates palgrave. 2000. isbn 1-86872-527-8"