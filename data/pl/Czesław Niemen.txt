"czes\u0142aw niemen, w\u0142a\u015bciwie czes\u0142aw juliusz niemen-wydrzycki (ur. 16 lutego 1939 w starych wasiliszkach, zm. 17 stycznia 2004 w warszawie) \u2013 polski artysta, muzyk, multiinstrumentalista, piosenkarz i wokalista rockowy, kompozytor, autor tekst\u00f3w piosenek. jeden z najwa\u017cniejszych tw\u00f3rc\u00f3w muzyki w polsce.\n\n\n== \u017cyciorys ==\n\n\n=== dzieci\u0144stwo i wczesna m\u0142odo\u015b\u0107 ===\nurodzi\u0142 si\u0119 jako czes\u0142aw juliusz wydrzycki 16 lutego 1939 w starych wasiliszkach w \u00f3wczesnym wojew\u00f3dztwie nowogr\u00f3dzkim (obecnie bia\u0142oru\u015b). jego rodzicami byli anna z domu markiewicz (1897\u20131986) i antoni wydrzycki (1896\u20131960), wykonuj\u0105cy liczne prace rzemie\u015blnicze, m.in. strojenie fortepian\u00f3w i napraw\u0119 zegar\u00f3w. mia\u0142 siostr\u0119 jadwig\u0119 (zm. 2020). \u015bpiewa\u0142 ju\u017c w szkolnym ch\u00f3rze w szkole dziesi\u0119ciolatce oraz w ch\u00f3rze ko\u015bcielnym (tam gra\u0142 te\u017c na organach). wraz z ch\u00f3rem szkolnym koncertowa\u0142 w innych szko\u0142ach. w latach 1953\u20131954 ucz\u0119szcza\u0142 do klasy fortepianu liceum pedagogicznego w grodnie. uczy\u0142 si\u0119 tak\u017ce w uczelni muzycznej w grodnie, jednak po roku nauki zosta\u0142 z niej wyrzucony, gdy\u017c opuszcza\u0142 zaj\u0119cia. gra\u0142 na wyst\u0119pach szkolnych na bajanie (rosyjska odmiana akordeonu). w 1958 po\u015blubi\u0142 mari\u0119 klauzunik.\n\n\n==== przesiedlenie do polski ====\nzosta\u0142 przesiedlony do powojennej polski w 1958 w ramach ostatniej fali masowych wysiedle\u0144 polak\u00f3w z kres\u00f3w wschodnich. rodzina wydrzyckich zdecydowa\u0142a si\u0119 ostatecznie na repatriacj\u0119, by niemen unikn\u0105\u0142 powo\u0142ania do armii radzieckiej. rodzina rok sp\u0119dzi\u0142a w obozie dla repatriant\u00f3w w drawsku pomorskim, a nast\u0119pnie zamieszka\u0142a w \u015bwiebodzinie, bia\u0142ogardzie i ostatecznie ko\u0142obrzegu, a czes\u0142aw znalaz\u0142 si\u0119 w gda\u0144sku, gdzie rozpocz\u0105\u0142 nauk\u0119 w \u015bredniej szkole muzycznej, w klasie fagotu. r\u00f3wnocze\u015bnie wyst\u0119powa\u0142 w studenckich teatrach, kabaretach i klubie \u017cak w gda\u0144sku, \u015bpiewaj\u0105c po hiszpa\u0144sku i polsku piosenki latynoameryka\u0144skie, akompaniuj\u0105c sobie na gitarze. dwie z tych piosenek pojawi\u0142y si\u0119 potem na jego pierwszej p\u0142ycie. jednocze\u015bnie zarabia\u0142, pracuj\u0105c dorywczo w porcie lub stroj\u0105c fortepiany. w tym okresie pozna\u0142 i zaprzyja\u017ani\u0142 si\u0119 z helmutem nadolskim.\nw 1960 urodzi\u0142a mu si\u0119 c\u00f3rka maria. wraz z rodzin\u0105 mieszka\u0142 w\u00f3wczas w sopocie. z pierwsz\u0105 \u017con\u0105 rozwi\u00f3d\u0142 si\u0119 w 1971.\n\n\n=== lata 60. ===\n\n\n==== pocz\u0105tki muzyczne ====\nw 1962 pozna\u0142 franciszka walickiego, kt\u00f3ry zacz\u0105\u0142 go promowa\u0107 i organizowa\u0107 wyst\u0119py. w tym samym roku odni\u00f3s\u0142 du\u017cy sukces na festiwalu m\u0142odych talent\u00f3w w szczecinie i w nagrod\u0119 odby\u0142 tras\u0119 po kraju z zespo\u0142em czerwono-czarni. to w\u0142a\u015bnie walicki z trudem przekona\u0142 niemena, by zamiast piosenek latynoskich i rosyjskich zacz\u0105\u0142 gra\u0107 rocka.\n\n\n==== wsp\u00f3\u0142praca z niebiesko-czarnymi ====\npo odniesieniu pierwszych sukces\u00f3w w konkursach wykonawc\u00f3w amator\u00f3w zacz\u0105\u0142 dzi\u0119ki walickiemu wyst\u0119powa\u0107 z zespo\u0142em niebiesko-czarni i komponowa\u0107. 10 pa\u017adziernika 1962 nagra\u0142 z nimi ma\u0142\u0105 p\u0142yt\u0119, tzw. ep, z czterema utworami, w tym \u015bpiewan\u0105 przez siebie piosenk\u0105 \u201elekcja twista\u201d. zwi\u0105za\u0142 si\u0119 uczuciowo z solistk\u0105 zespo\u0142u ad\u0105 rusowicz. w 1963 wyst\u0105pi\u0142 na i krajowym festiwalu polskiej piosenki w opolu z w\u0142asn\u0105 kompozycj\u0105 \u201ewiem, \u017ce nie wr\u00f3cisz\u201d, kt\u00f3ra jednak przesz\u0142a niezauwa\u017cona.\nw grudniu 1963 wyst\u0105pi\u0142 z grup\u0105 niebiesko-czarni w paryskiej sali olympia. w tym okresie, za namow\u0105 \u017cony franciszka walickiego, zacz\u0105\u0142 pos\u0142ugiwa\u0107 si\u0119 pseudonimem artystycznym niemen, jako nie tylko atrakcyjniejszym marketingowo w polsce, ale tak\u017ce \u0142atwiejszym do wym\u00f3wienia dla cudzoziemc\u00f3w. w po\u0142owie lat 70. oficjalnie zmieni\u0142 nazwisko na niemen-wydrzycki. nazwisko niemen przyj\u0105\u0142 od rzeki niemen, p\u0142yn\u0105cej w pobli\u017cu jego miejsca urodzenia. stosowa\u0142 on jednak odmian\u0119 niemena, niemenem, inn\u0105 ni\u017c w przypadku nazwy rzeki, i cho\u0107 dziennikarz andrzej ibis-wr\u00f3blewski sugerowa\u0142, \u017ce wydrzycki powinien odmienia\u0107 sw\u00f3j pseudonim tak jak rzek\u0119, artysta si\u0119 z tym nie zgodzi\u0142.\n\nod 18 do 20 stycznia 1964 wraz z grup\u0105 niebiesko-czarni wyst\u0119powa\u0142 przed koncertami marleny dietrich w sali kongresowej w warszawie. w pierwszej cz\u0119\u015bci koncertu dietrich us\u0142ysza\u0142a utw\u00f3r niemena \u201eczy mnie jeszcze pami\u0119tasz\u201d, kt\u00f3ry w listopadzie 1964 nagra\u0142a na p\u0142yt\u0119 z w\u0142asnym tekstem (\u201emutter, hast du mir vergeben\u201d).\nz grup\u0105 niebiesko-czarni wyst\u0119powa\u0142 na koncertach w polsce, m.in. na festiwalu w sopocie w 1965, na w\u0119grzech i we francji. w listopadzie 1965 wyst\u0105pi\u0142 jako solista na festiwalu w rennes, gdzie zdoby\u0142 statuetk\u0119 srebrnego gronostaja za kompozycj\u0119 i nagrod\u0119 specjaln\u0105 jury za najbardziej oryginalny debiut. z niebiesko-czarnymi nagra\u0142 kilka ma\u0142ych p\u0142yt oraz zrealizowa\u0142 wiele nagra\u0144 dla radia. zako\u0144czy\u0142 wsp\u00f3\u0142prac\u0119 z zespo\u0142em w listopadzie 1965, po trasie koncertowej w jugos\u0142awii.\ndebiutowa\u0142 jako piosenkarz bigbitowy, \u015bpiewaj\u0105c rock and rollowe i rockowe piosenki w stylu the beatles oraz ballady. do najwi\u0119kszych przeboj\u00f3w pierwszego okresu nale\u017c\u0105 dynamiczny utw\u00f3r \u201eczy wiesz?\u201d i sentymentalna ballada \u201epod papugami\u201d. wkr\u00f3tce jednak zacz\u0105\u0142 zmierza\u0107 w stron\u0119 ambitniejszej muzyki, adresowanej do bardziej wymagaj\u0105cej m\u0142odzie\u017cy akademickiej. utwory z okresu wsp\u00f3\u0142pracy z grup\u0105 niebiesko-czarni nagra\u0142 potem na nowo na p\u0142ycie czy mnie jeszcze pami\u0119tasz? z grup\u0105 akwarele.\n\n\n==== niemen i akwarele ====\njesieni\u0105 1966 wraz z muzykami formacji chocho\u0142y utworzy\u0142 zesp\u00f3\u0142 akwarele. w nast\u0119pnym roku odby\u0142 z nimi pierwsz\u0105 tras\u0119, rozpocz\u0119t\u0105 koncertem 16 stycznia 1967 w jeleniej g\u00f3rze. dokona\u0142 nagra\u0144 dla radia i na ma\u0142\u0105 p\u0142yt\u0119, a w kwietniu 1967 zarejestrowa\u0142 materia\u0142 na longplay dziwny jest ten \u015bwiat. 25 czerwca 1967 wyst\u0105pi\u0142 z tytu\u0142ow\u0105 piosenk\u0105 z p\u0142yty dziwny jest ten \u015bwiat na 5. kfpp w opolu, gdzie wzbudzi\u0142 wielkie zainteresowanie i otrzyma\u0142 m.in. nagrod\u0119 polskiego radia. piosenka \u201edziwny jest ten \u015bwiat\u201d sta\u0142a si\u0119 najbardziej znanym z polskich protest song\u00f3w i hymnem m\u0142odzie\u017cy ko\u0144ca lat 60.\nw 1967 wyst\u0105pi\u0142 m.in. na festiwalu w sopocie oraz w kolonii w niemczech, a w styczniu 1968 \u015bpiewa\u0142 na targach midem w cannes. niemen nagra\u0142 album sukces, kt\u00f3ry zosta\u0142 z\u0142ot\u0105 p\u0142yt\u0105, sta\u0142 si\u0119 te\u017c bohaterem krytycznego filmu kr\u00f3tkometra\u017cowego pod tym samym tytu\u0142em, w re\u017cyserii marka piwowskiego, kt\u00f3ry pokazano w czerwcu 1968. w pa\u017adzierniku 1968 niemen i akwarele nagrali jeszcze p\u0142yt\u0119 czy mnie jeszcze pami\u0119tasz?, a w grudniu niemen odebra\u0142 wspomnian\u0105 z\u0142ot\u0105 p\u0142yt\u0119.\n\n\n==== niemen enigmatic ====\nod lutego 1969 do lipca 1970 z zespo\u0142em wyst\u0119powa\u0142 we w\u0142oszech, pocz\u0105tkowo jako \u00abi niemen\u00bb, a od lipca 1969 w zmienionym sk\u0142adzie jako \u00abniemen enigmatic\u00bb. nagra\u0142 kilka singli, zarejestrowa\u0142 te\u017c fragmenty koncert\u00f3w. gra\u0142 g\u0142\u00f3wnie w klubach, a w czerwcu 1970 wyst\u0105pi\u0142 na festiwalu cantagiro. czes\u0142aw niemen blisko zwi\u0105za\u0142 si\u0119 z piosenkark\u0105 farid\u0105, z kt\u00f3r\u0105 w listopadzie 1970 odby\u0142 tras\u0119 po polsce. w swej tw\u00f3rczo\u015bci w\u0142\u0105cza\u0142 si\u0119 w kolejne dominuj\u0105ce w \u015bwiatowej muzyce rockowej pr\u0105dy, tworz\u0105c w\u0142asne, indywidualne i charakterystyczne odmiany muzyki \u2013 od rocka psychodelicznego przez symfoniczny rock progresywny (album niemen enigmatic z monumentalnym utworem \u201ebema pami\u0119ci \u017ca\u0142obny-rapsod\u201d do tekstu c. k. norwida) a\u017c po awangardowy jazz-rock (albumy niemen vol. 1 i niemen vol. 2) oraz muzyk\u0119 elektroniczn\u0105. w pa\u017adzierniku 1969, w przerwie w\u0142oskich wyst\u0119p\u00f3w, muzycy nagrali p\u0142yt\u0119 z czterema kompozycjami do s\u0142\u00f3w wybitnych polskich poet\u00f3w, kt\u00f3ra ukaza\u0142a si\u0119 na pocz\u0105tku 1970 jako niemen enigmatic. album odni\u00f3s\u0142 du\u017cy sukces. na prze\u0142omie 1969/70 zrealizowano te\u017c film ilustruj\u0105cy utw\u00f3r \u201ebema pami\u0119ci \u017ca\u0142obny rapsod\u201d.\n\n\n=== lata 70. ===\nw styczniu 1971 nowy sk\u0142ad zarejestrowa\u0142 materia\u0142 na podw\u00f3jny album niemen z ambitn\u0105 muzyk\u0105 w jazzrockowym duchu, wykorzystuj\u0105c tak\u017ce dwa wiersze norwida. wyst\u0119powa\u0142 w kraju oraz m.in. w czechos\u0142owacji i finlandii. w tym czasie czes\u0142aw niemen uzyska\u0142 mieszkanie w warszawie przy ul. nieca\u0142ej 8, finalizowa\u0142 te\u017c spraw\u0119 rozwodow\u0105. pod koniec 1971 wzi\u0105\u0142 udzia\u0142 w nagraniu p\u0142yty z muzyk\u0105 andrzeja kurylewicza. w ci\u0105gu ca\u0142ej swej kariery wielokrotnie wspomaga\u0142 r\u00f3\u017cnych artyst\u00f3w w nagraniach i bra\u0142 udzia\u0142 w zbiorowych przedsi\u0119wzi\u0119ciach muzycznych czy muzyczno-teatralnych. napisa\u0142 wiele utwor\u00f3w dla innych wykonawc\u00f3w, m.in. dla ady rusowicz. przez lata powsta\u0142y dziesi\u0105tki wersji jego piosenek. czes\u0142aw niemen, od 1968 graj\u0105cy na organach hammonda, z wolna rozbudowa\u0142 swoje klawiszowe instrumentarium, dodaj\u0105c najpierw melotron, a potem, jako pierwszy polski muzyk, syntezator mooga. nowoczesne i drogie w\u00f3wczas wyposa\u017cenie pozwoli\u0142o mu nagra\u0107 wspomniany, prawie ca\u0142kowicie elektroniczny album, stawiaj\u0105cy go w jednym rz\u0119dzie z takimi awangardowymi muzykami i grupami jak tangerine dream, klaus schulze czy vangelis.\n\n\n==== grupa niemen ====\njesieni\u0105 1971 zetkn\u0105\u0142 si\u0119 z awangardowym kontrabasist\u0105 helmutem nadolskim. z nim oraz z muzykami silesian blues band stworzy\u0142 grup\u0119 niemen, kt\u00f3ra dzia\u0142a\u0142a od grudnia 1971 do sierpnia 1973. wyst\u0119powa\u0142 z ni\u0105 i nagrywa\u0142 tr\u0119bacz andrzej przybielski. w styczniu 1972 w monachium nagrali p\u0142yt\u0119 strange is this world, w sierpniu 1972 w kraju dwie p\u0142yty cz\u0119\u015bciowo improwizowane niemen vol. 1 i niemen vol. 2, a w sierpniu 1973, r\u00f3wnie\u017c w monachium, album ode to venus. zesp\u00f3\u0142 wyst\u0105pi\u0142 w kilku krajach europejskich i zebra\u0142 pozytywne recenzje krytyki muzycznej.\nr\u00f3wnocze\u015bnie niemen zacz\u0105\u0142 nagrywa\u0107 muzyk\u0119 filmow\u0105, kt\u00f3r\u0105 tworzy\u0142 przez prawie 10 lat. wiosn\u0105 1973 zarejestrowa\u0142 te\u017c w monachium utwory na p\u0142yt\u0119 solow\u0105 russische lieder. w styczniu i lutym 1974 z renomowanymi muzykami sesyjnymi nagra\u0142 w nowym jorku p\u0142yt\u0119 mourner's rhapsody. zagraniczna kariera niemena nie rozwin\u0119\u0142a si\u0119 jednak zgodnie z oczekiwaniami muzyka, jak i jego polskich fan\u00f3w.\n\n\n==== niemen aerolit i n.ae. ====\ngrupa niemen zako\u0144czy\u0142a swoj\u0105 dzia\u0142alno\u015b\u0107 koncertem w bia\u0142ymstoku w sierpniu 1973. w nast\u0119pnym miesi\u0105cu powsta\u0142a grupa niemen aerolit, kt\u00f3ra nagra\u0142a m.in. materia\u0142 na po\u015bmiertn\u0105 p\u0142yt\u0119 41 potencjometr\u00f3w pana jana, a w ko\u0144cu roku 1974 p\u0142yt\u0119 zatytu\u0142owan\u0105 nazw\u0105 zespo\u0142u. jego dzia\u0142alno\u015b\u0107 przerwa\u0142a \u015bmier\u0107 perkusisty piotra dziemskiego w marcu 1975, kt\u00f3r\u0105 niemen g\u0142\u0119boko prze\u017cy\u0142. zadedykowa\u0142 mu p\u0142yt\u0119 katharsis, nagran\u0105 solo r\u00f3wnie\u017c w 1975.\nw 1975 po\u015blubi\u0142 ma\u0142gorzat\u0119, z kt\u00f3r\u0105 mia\u0142 dwie c\u00f3rki natali\u0119 (ur. 1976) i eleonor\u0119 (ur. 1977). wyst\u0119powa\u0142 solo i w zmieniaj\u0105cych si\u0119 sk\u0142adach, nagrywa\u0142 sporo muzyki teatralnej, korzystaj\u0105c od 1977 ze studia teatru narodowego w warszawie. na prze\u0142omie lat 1976\u20131977 nagra\u0142 podw\u00f3jn\u0105 p\u0142yt\u0119 id\u00e9e fixe, wydan\u0105 na pocz\u0105tku 1978. latem 1976 otrzyma\u0142 odznak\u0119 zas\u0142u\u017cony dzia\u0142acz kultury i z\u0142oty krzy\u017c zas\u0142ugi. pod koniec roku odby\u0142 wielkie tourn\u00e9e po zsrr, gdzie wyst\u0105pi\u0142 te\u017c w pa\u017adzierniku 1977 i kwietniu 1979. w maju 1977 nagra\u0142 program dla telewizyjnego bloku studio 2, potem wyst\u0119powa\u0142 w usa, a w lutym 1978 koncertowa\u0142 na festiwalu jazzowym w bombaju. w 1977 da\u0142 recital na festiwalu piosenki radzieckiej w zielonej g\u00f3rze. latem 1978 zaproszono go do hawany na \u015bwiatowy festiwal m\u0142odzie\u017cy i student\u00f3w.\nw 1978 ukaza\u0142a si\u0119 kaseta ze z\u0142otymi przebojami artysty, a rok p\u00f3\u017aniej p\u0142yta z podobnym materia\u0142em. w czerwcu 1979 wyst\u0105pi\u0142 na festiwalu w opolu, a 24 sierpnia 1979 w sopocie zdoby\u0142 grand prix festiwalu interwizji piosenk\u0105 \u201enim przyjdzie wiosna\u201d. pod koniec roku polskie nagrania bez wiedzy niemena wyda\u0142y na krajowym rynku kompilacyjn\u0105 p\u0142yt\u0119 postscriptum, kt\u00f3ra zosta\u0142a opracowana jedynie w celach promocyjnych na targi midem w cannes odbywaj\u0105ce si\u0119 w styczniu 1980 (by\u0142 to jeden z wielu przypadk\u00f3w lekcewa\u017cenia artystycznej woli muzyka).\nw 1981 opracowa\u0142 kompozycje muzyczne do spektaklu teatralnego pt. tragedia romantyczna, kt\u00f3rego osiem przedstawie\u0144 w katowickim spodku widzia\u0142o 52 tysi\u0105ce os\u00f3b, a kt\u00f3ry by\u0142 wystawiony przez student\u00f3w wrtv i g\u00f3rno\u015bl\u0105sk\u0105 solidarno\u015b\u0107.\n\n\n=== lata 80. ===\nkarier\u0119 niemena zak\u0142\u00f3ci\u0142o wprowadzenie stanu wojennego. w maju 1982 z grup\u0105 kombi wyst\u0105pi\u0142 w sztokholmie, ukaza\u0142a si\u0119 te\u017c kaseta z jego muzyk\u0105 filmow\u0105. p\u00f3\u017aniej wyst\u0119powa\u0142 sporadycznie, np. w listopadzie 1984 gra\u0142 w teatrze wybrze\u017ce w gda\u0144sku, a 12 grudnia 1985 gra\u0142 w klubie stodo\u0142a w warszawie. 11 i 12 lipca 1986 za\u015bpiewa\u0142 na zlocie old rock meeting w operze le\u015bnej w sopocie, a jesieni\u0105 zagra\u0142 na festiwalu jazz jamboree w warszawie. w 1987 wyst\u0105pi\u0142 w jarocinie, potem gra\u0142 w skandynawii, a 29 listopada 1987 da\u0142 koncert w queen elizabeth hall w londynie. w 1988 wznowiono kilka jego p\u0142yt, m.in. dziwny jest ten \u015bwiat, czy mnie jeszcze pami\u0119tasz? i niemen enigmatic. w 1989 ukaza\u0142a si\u0119 pierwsza od wielu lat p\u0142yta niemena z nowym materia\u0142em, przygotowywana przez lata terra deflorata, wydana dwa lata p\u00f3\u017aniej tak\u017ce na cd.\n\n\n=== lata 90. ===\n1 marca 1990 niemen wyst\u0105pi\u0142 na festiwalu w san remo, a rok p\u00f3\u017aniej ponownie na midem. w 1992 wzi\u0105\u0142 udzia\u0142 w spektaklu ksi\u0119ga krzysztofa kolumba w teatrze muzycznym w gdyni. w maju 1993 gra\u0142 w nowym jorku, a w 1995 wzi\u0105\u0142 udzia\u0142 wraz z zespo\u0142em d\u017cem i wieloma zaproszonymi muzykami w koncercie upami\u0119tniaj\u0105cym zmar\u0142ego ryszarda riedla. wyst\u0119p ten zarejestrowano i wydano na p\u0142ycie list do r. na 12 g\u0142os\u00f3w.\nzacz\u0105\u0142 publikowa\u0107 felietony w miesi\u0119czniku muzycznym \u201etylko rock\u201d. gor\u0105co protestowa\u0142 przeciw pirackim edycjom jego nagra\u0144, kt\u00f3re wtedy obficie pojawi\u0142y si\u0119 na kasetach magnetofonowych, a potem na kompaktach. wyra\u017anie dawa\u0142 do zrozumienia, \u017ce nie zamierza nagrywa\u0107 nowych p\u0142yt do czasu prawnego uregulowania sytuacji na rynku muzycznym. pomi\u0119dzy 1991 a 1996 ukaza\u0142o si\u0119 kilka edycji wznowie\u0144 jego najwcze\u015bniejszych album\u00f3w. pierwsza seria, wydawana przez digiton, zako\u0144czy\u0142a si\u0119 na albumie niemen aerolit, druga \u2013 zatytu\u0142owana niemen retrospekcja \u2013 na marionetkach (kompilacja wydanych niezale\u017cnie od siebie lp niemen vol. 1 i niemen vol. 2). w ramach trzeciej serii, nosz\u0105cej tytu\u0142 od pocz\u0105tku, wydawanej przy wsp\u00f3\u0142pracy z polskimi nagraniami, ukaza\u0142o si\u0119 tylko pi\u0119\u0107 album\u00f3w. w 1995 wydana zosta\u0142a pierwsza autoryzowana przez niemena sk\u0142adanka kompaktowa jego wczesnych nagra\u0144, pt. sen o warszawie. dwa lata p\u00f3\u017aniej wzi\u0105\u0142 go\u015bcinny udzia\u0142 w nagraniu cegie\u0142ki na rzecz ofiar powodzi, moja i twoja nadzieja '97.\nw 1999 zosta\u0142 wybrany na wykonawc\u0119 wszech czas\u00f3w w plebiscycie \u201epolityki\u201d, w zwi\u0105zku z czym da\u0142 kilka koncert\u00f3w w tr\u00f3jce.\n\n\n=== lata 2000\u20132004 ===\n29 wrze\u015bnia 2001 wyst\u0105pi\u0142 w warszawie na koncercie pami\u0119ci c. k. norwida, a 17 listopada 2001 wysz\u0142a ostatnia jego p\u0142yta studyjna spodchmurykapelusza, promowana singlem kompaktowym z trzema wersjami utworu \u201ejagody szaleju\u201d. zosta\u0142a przychylnie przyj\u0119ta przez s\u0142uchaczy i krytyk\u00f3w. w 2002 i 2003 ukaza\u0142y si\u0119 dwa 6-p\u0142ytowe, kolekcjonerskie boksy od pocz\u0105tku i i od pocz\u0105tku ii obejmuj\u0105ce albumy wydane w polsce w latach 1967\u20131980, uzupe\u0142nione odautorskim komentarzem i wspomnieniami muzyka. niemen do\u015b\u0107 intensywnie zajmowa\u0142 si\u0119 promocj\u0105 tych wydawnictw \u2013 pomimo os\u0142abienia spowodowanego chorob\u0105, udziela\u0142 licznych wywiad\u00f3w w telewizji i radiu. zapowiada\u0142 w\u00f3wczas wydanie dw\u00f3ch kolejnych boks\u00f3w, kt\u00f3rych robocze tytu\u0142y brzmia\u0142y na pomieszane j\u0119zyki i niemen \u2013 muzyka programowa. pierwszy z nich mia\u0142 gromadzi\u0107 nagrania, kt\u00f3rych dokona\u0142 poza granicami kraju (m.in. w\u0142oskie single czy zachodnioniemieckie longplaye), drugi natomiast muzyk\u0119 skomponowan\u0105 na potrzeby teatru i telewizji.\n\n\n=== choroba ===\nod wielu lat cierpia\u0142 na nowotw\u00f3r uk\u0142adu ch\u0142onnego, kt\u00f3ry pr\u00f3bowa\u0142 zwalczy\u0107 przy pomocy medycyny naturalnej. zmar\u0142 17 stycznia 2004 w centrum onkologii w warszawie z powodu powik\u0142a\u0144 zwi\u0105zanych z zapaleniem p\u0142uc, na kt\u00f3re zapad\u0142 w szpitalu. cia\u0142o artysty, zgodnie z jego ostatni\u0105 wol\u0105, zosta\u0142o skremowane.\n\n\n==== pogrzeb artysty ====\n30 stycznia 2004, po ceremonii \u017ca\u0142obnej w ko\u015bciele \u015bw. karola boromeusza, urna z prochami zosta\u0142a z\u0142o\u017cona w katakumbach na cmentarzu pow\u0105zkowskim (rz\u0105d 99-3). niemena \u017cegna\u0142o ok. 3 tysi\u0119cy os\u00f3b. w momencie rozpocz\u0119cia pogrzebu, o godzinie 13.00, z inicjatywy marka nied\u017awieckiego, wiele stacji radiowych w polsce wyemitowa\u0142o \u201edziwny jest ten \u015bwiat\u201d, oddaj\u0105c w ten spos\u00f3b ho\u0142d zmar\u0142emu arty\u015bcie.\n\n\n=== \u017cycie prywatne ===\nby\u0142 uczuciowo zwi\u0105zany z w\u0142osk\u0105 piosenkark\u0105 farid\u0105, kt\u00f3r\u0105 pozna\u0142 na festiwalu cantagiro we w\u0142oszech. artystka po wielu latach zwierzy\u0142a si\u0119, \u017ce niemen by\u0142 mi\u0142o\u015bci\u0105 jej \u017cycia. dwukrotnie \u017conaty: z mari\u0105 klauzunik i ma\u0142gorzat\u0105 krzewi\u0144sk\u0105. swojej drugiej \u017conie po\u015bwi\u0119ci\u0142 takie utwory, jak \u201ebaby m.\u201d, \u201ez listu do m.\u201d, \u201emoje zapatrzenie\u201d, \u201epostscriptum\u201d. z pierwszego ma\u0142\u017ce\u0144stwa ma c\u00f3rk\u0119 mari\u0119 gutowsk\u0105, a z drugiego c\u00f3rki natali\u0119 niemen-otremb\u0119 i eleonor\u0119 atalay.\nod najm\u0142odszych lat przejawia\u0142 zainteresowanie rysunkiem i malarstwem \u2013 w doros\u0142ym \u017cyciu projektowa\u0142 ok\u0142adki swoich p\u0142yt, a od lat 90. zainteresowa\u0142 si\u0119 grafik\u0105 komputerow\u0105.\nw drugiej po\u0142owie lat 70. przeszed\u0142 na wegetarianizm.\n\n\n== upami\u0119tnienie artysty ==\n\n\n=== ksi\u0105\u017cki po\u015bwi\u0119cone niemenowi (chronologicznie) ===\nwac\u0142aw panek, niemen. kszta\u0142ty mitu, wroc\u0142aw \u2013 brzeg: socjalistyczny zwi\u0105zek student\u00f3w polskich, 1974, oclc 837888371 .brak strony (ksi\u0105\u017cka)\nroman radoszewski, czes\u0142aw niemen: kiedy si\u0119 dziwi\u0107 przestan\u0119. monografia artystyczna, iskry, 2004, isbn 83-207-1770-1 .brak strony (ksi\u0105\u017cka)\nmarek gaszy\u0144ski, czas jak rzeka, pr\u00f3szy\u0144ski i s-ka, 2004, isbn 83-7337-849-9 .brak strony (ksi\u0105\u017cka)\ndariusz michalski, niemen o sobie, warszawa: tw\u00f3j styl, 2005, isbn 83-7163-568-0 .brak strony (ksi\u0105\u017cka)\ntadeusz skli\u0144ski, niemen: dyskografia, fakty, tw\u00f3rczo\u015b\u0107, nemunas, 2006, isbn 83-9230-920-0 .brak strony (ksi\u0105\u017cka)\ndariusz michalski, czes\u0142aw niemen: czy go jeszcze pami\u0119tasz?, warszawa: mg, 2009, isbn 978-83-61297-76-5 .brak strony (ksi\u0105\u017cka)\njan edward czachor, czes\u0142aw niemen w \u015bwiebodzinie, stowarzyszenie pami\u0119ci czes\u0142awa niemena w \u015bwiebodzinie, 2010 .brak strony (ksi\u0105\u017cka)\nartur krajewski, by\u0107 jak czes\u0142aw niemen. fotograficzny pomnik budowany migawk\u0105 aparatu artura krajewskiego, asp w warszawie i fundacja kultury i sztuki artholding, 2019, isbn 978-83-66098-65-7.\n\n\n=== film ===\n\u201esukces\u201d \u2013 film dokumentalny z 1968 roku w re\u017cyserii marka piwowskiego, 13 min.\n\u201eniemen\u201d \u2013 film dokumentalny z 1976 roku w re\u017cyserii krzysztofa rogulskiego, 26 min.\n\u201eczas jak rzeka...\u201d \u2013 film dokumentalny z 2005 roku w re\u017cyserii eugeniusza szpakowskiego, 10 min\n\u201eczes\u0142aw niemen\u201d \u2013 film dokumentalny z 2007 roku w re\u017cyserii eugeniusza szpakowskiego, 58 min\n\u201eco\u015b co kocham najwi\u0119cej\u201d \u2013 film dokumentalny z 2008 roku w re\u017cyserii eugeniusza szpakowskiego, 21 min\n\u201eco\u015b co kocha\u0142 najwi\u0119cej...\u201d \u2013 film dokumentalny z 2012 roku w re\u017cyserii eugeniusza szpakowskiego, 22 min\n\u201esen o warszawie\u201d \u2013 film dokumentalny z 2014 roku w re\u017cyserii krzysztofa magowskiego, 1 godz. 44 min.\n\n\n=== szko\u0142y ===\n26 maja 2006 r. nadano imi\u0119 czes\u0142awa niemena zespo\u0142owi szk\u00f3\u0142 muzycznych we w\u0142oc\u0142awku, 31 maja 2008 publicznemu gimnazjum nr 2 w strzelcach opolskich, gdzie ods\u0142oni\u0119to tak\u017ce pomnik piosenkarza, 2 czerwca 2009 gimnazjum nr 25 w warszawie, a 19 listopada 2009 gimnazjum nr 3 w \u015bwiebodzinie. w tym te\u017c mie\u015bcie 20 czerwca 2009 roku, z udzia\u0142em rodziny artysty, ods\u0142oni\u0119to \u0142aweczk\u0119 czes\u0142awa niemena. 12 maja 2016 r. nadano gimnazjum nr 1 w lubinie imi\u0119 czes\u0142awa niemena, jego \u017cona ma\u0142gorzata niemen ods\u0142oni\u0142a pami\u0105tkow\u0105 tablic\u0119 w ho\u0142dzie patronowi. szko\u0142a zyska\u0142a r\u00f3wnie\u017c sztandar z wizerunkiem artysty.\nw poznaniu znajduje si\u0119 studium piosenkarskie im. czes\u0142awa niemena.\n\n\n=== monety ===\n17 czerwca 2009 narodowy bank polski wyemitowa\u0142 monet\u0119 powszechnego obiegu o nominale 2 z\u0142 ze stopu nordic gold pami\u0119ci niemena, a 19 czerwca dwie srebrne monety kolekcjonerskie o nominale 10 z\u0142, wybite stemplem lustrzanym: okr\u0105g\u0142\u0105 i kwadratow\u0105 (klipa). umieszczono na nich wizerunki czes\u0142awa niemena i jego p\u0142yt. projektantem obu monet oraz rewersu monety powszechnego obiegu jest robert kotowicz.\n\n\n=== pi\u0142ka no\u017cna ===\npiosenka niemena sen o warszawie od 12 marca 2004 r. jest wykonywana przed ka\u017cdym spotkaniem legii warszawa na stadionie wojska polskiego w warszawie jako hymn kibic\u00f3w.\n\n\n=== wydarzenia kulturalne ===\nw roku 2004 (20 sierpnia) oraz 2009 (23 sierpnia) na festiwalu w sopocie jeden dzie\u0144 po\u015bwi\u0119cono tw\u00f3rczo\u015bci niemena, a od jesieni 2005 r. w s\u0142upsku odbywa si\u0119 festiwal m\u0142odych talent\u00f3w niemen non stop pod patronatem miejskiego centrum kultury w s\u0142upsku, prezydenta s\u0142upska i marsza\u0142ka wojew\u00f3dztwa pomorskiego, na kt\u00f3rym m\u0142odzi arty\u015bci \u015bpiewaj\u0105 utwory niemena oceniane przez profesjonalne jury. od 2009 r. festiwal ten obejmuje patronatem medialnym tvp kultura. w 2015 roku w ney gallery & prints w warszawie odby\u0142a si\u0119 zbiorowa wystawa fotograficzna po\u015bwi\u0119cona w ca\u0142o\u015bci czes\u0142awowi niemenowi. stowarzyszenie pami\u0119ci czes\u0142awa niemena corocznie organizuje zjazd niemenolog\u00f3w w \u0142agowie. w 2019 roku (21 sierpnia) ameryka\u0144ski zesp\u00f3\u0142 metallica wykona\u0142 na stadionie narodowym w warszawie utw\u00f3r niemena \u201esen o warszawie\u201d.\n\n\n=== muzeum po\u015bwi\u0119cone arty\u015bcie w starych wasiliszkach ===\n20 lutego 2011 roku we wsi stare wasiliszki na bia\u0142orusi, w domu, w kt\u00f3rym urodzi\u0142 si\u0119 czes\u0142aw niemen, otwarto muzeum jego imienia. w domu znajduje si\u0119 cz\u0119\u015b\u0107 oryginalnego wyposa\u017cenia, w wi\u0119kszo\u015bci podarowanego przez mieszka\u0144c\u00f3w wasiliszek, kt\u00f3rzy otrzymali je od rodziny artysty w czasie ich wyprowadzki do polski.\n\n\n=== murale ===\nbia\u0142ogard (2010; ul. grunwaldzka 22)\nwarszawa (2019; ul. p\u0142ytowa 14)\npozna\u0144 (2020; ul. grobla 14, zamalowany w grudniu 2021 po interwencji spadkobierc\u00f3w)\nwarszawa (2021; ul. \u017cytnia 46)\nlubin (2022; ul.szpakowa 2)\n\n\n=== nazwy geograficzne ===\nbia\u0142ogard (ulica) 54\u00b000\u203251,84\u2033n 16\u00b000\u203228,24\u2033e\nbielsko-bia\u0142a (rondo): 49\u00b048\u203246,59\u2033n 19\u00b000\u203242,63\u2033e\nbochnia: 49\u00b058\u203232,22\u2033n 20\u00b026\u203217,19\u2033e\ncz\u0119stochowa (promenada): 50\u00b050\u203203\u2033n 19\u00b007\u203240\u2033e\ngda\u0144sk (skwer): 54\u00b021\u203207,43\u2033n 18\u00b038\u203237,52\u2033e\nkrak\u00f3w (ulica): 50\u00b002\u203243\u2033n 19\u00b049\u203232\u2033e\n\u0142\u00f3d\u017a (ulica): 51\u00b048\u203203,5\u2033n 19\u00b020\u203253,7\u2033e\npozna\u0144 (ulica): 52\u00b023\u203245,52\u2033n 16\u00b057\u203232,54\u2033e\nrzesz\u00f3w (ulica): 50\u00b002\u203219\u2033n 21\u00b058\u203207\u2033e\nserock (ulica): 52\u00b029\u203251,46\u2033n 21\u00b003\u203249,76\u2033e\ns\u0142upsk (ulica): 54\u00b028\u203231,5\u2033n 16\u00b058\u203238,7\u2033e\nsopot (rondo): 54\u00b026\u203231,00\u2033n 18\u00b033\u203224,30\u2033e\nstalowa wola (ulica): 50\u00b035\u203240\u2033n 22\u00b002\u203202\u2033e\nwarszawa (plac): 52\u00b015\u203231,7\u2033n 20\u00b058\u203209,1\u2033e\n\n\n=== nagrody ===\nz\u0142oty artkciuk 2019 przyznawany na interdyscyplinarnym festiwalu sztuk miasto gwiazd. odebrany w rocznic\u0119 80. urodzin artysty przez ma\u0142gorzat\u0119 niemen.\n\n\n== dyskografia ==\n\n\n=== albumy studyjne ===\n\n\n=== albumy koncertowe ===\n\n\n=== wyst\u0119py go\u015bcinne i albumy zawieraj\u0105ce nagrania r\u00f3\u017cnych wykonawc\u00f3w ===\n\n\n=== sk\u0142adanki ===\n\n\n=== minialbumy ===\n1964 \u2013 locomotion\n1964 \u2013 les noir et bleu \u2013 les idoles de pologne\n1964 \u2013 czas jak rzeka\n1964 \u2013 hippy, hippy shake\n1964 \u2013 jeszcze sen\n1966 \u2013 a varsovie\n1966 \u2013 sen o warszawie\n1967 \u2013 dziwny jest ten \u015bwiat\n1978 \u2013 sen srebrny salomei\n1997 \u2013 cegie\u0142ka na rzecz ofiar powodzi \u2013 moja i twoja nadzieja (go\u015bcinnie)\n\n\n=== single ===\n1962 \u2013 adieu tristesse / el soldado de levita\n1963 \u2013 na swojsk\u0105 nut\u0119\n1963 \u2013 w rytmie madisona\n1968 \u2013 obok nas / baw si\u0119 w ciuciubabk\u0119\n1969 \u2013 io senza lei / arcobaleno\n1969 \u2013 una luce mai accesa / 24 ore spese bene con amore\n1970 \u2013 oggi forse no / domani\n1972 \u2013 romanca cherubina / mazurek\n1972 \u2013 strange is this world / we\u2019ve got the sun\n1973 \u2013 jolotschki, sosjonotschki / tschornyje browi, karije otschi\n1975 \u2013 mleczna droga / doro\u017ck\u0105 na ksi\u0119\u017cyc\n1979 \u2013 nim przyjdzie wiosna / pok\u00f3j\n1982 \u2013 witaj przygodo zielona / przeprowadzka\n1986 \u2013 high horse / pod papugami\n2001 \u2013 spodchmurykapelusza\n2002 \u2013 jagody szaleju\n\n\n=== poczt\u00f3wki d\u017awi\u0119kowe ===\n1964 \u2013 domek bez adresu\n1970 \u2013 nie wiem czy to warto\n1971 \u2013 bema pami\u0119ci \u017ca\u0142obny rapsod (bez ch\u00f3ralno \u2013 instrumentalnego wst\u0119pu)\n1974 \u2013 jode\u0142ki, sosenki\n1975 \u2013 w\u0142\u00f3cz\u0119ga\n1979 \u2013 nim przyjdzie wiosna\n\n\n=== albumy po\u015bwi\u0119cone czes\u0142awowi niemenowi ===\n2007 \u2013 proforma \u2013 niemen a cappella\n2009 \u2013 artur dutkiewicz \u2013 niemen improwizacje\n2009 \u2013 janusz radek \u2013 dziwny ten \u015bwiat \u2013 opowie\u015b\u0107 niemenem\n2010 \u2013 gra\u017cyna \u0142obaszewska \u2013 dziwny jest...\n2012 \u2013 soundrise \u2013 niemen nieznany\n2012 \u2013 stanis\u0142aw soyka \u2013 w ho\u0142dzie mistrzowi\n2017 \u2013 natalia niemen \u2013 niemen mniej znany\n2018 \u2013 krzysztof zalewski \u2013 zalewski \u015bpiewa niemena\n\n\n== przypisy ==\n\n\n== bibliografia ==\np\u0119czak miros\u0142aw, niemen, kt\u00f3rego nie ma, \u201epolityka\u201d, 2014, nr 3, s. 3.\n\n\n== linki zewn\u0119trzne ==\nnieoficjalne forum po\u015bwi\u0119cone arty\u015bcie\ndyskografia\nniemen w bazie archiwum polskiego rocka\nteksty piosenek czes\u0142awa niemena. poema.pl. [zarchiwizowane z tego adresu (2013-11-13)].\nczes\u0142aw niemen na progarchives\nstrona muzeum niemena w starych wasiliszkach. niemen-muzey.by. [zarchiwizowane z tego adresu (2013-07-23)].\nczes\u0142aw niemen na zdj\u0119ciach w bazie filmoteki narodowej \u201efototeka\u201d\n\u201enadal dziwny jest ten \u015bwiat\u201d \u2013 z czes\u0142awem niemenem rozmawia stanis\u0142aw b\u0142aszczyna (wywiad przeprowadzony w 1991 r. w chicago)\nczes\u0142aw niemen w kronice pkf w bazie repozytorium cyfrowe filmoteki narodowej"