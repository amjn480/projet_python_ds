"xavier hern\u00e1ndez i creus, meglio noto come xavi (ipa: [\u02c8\u0283a\u03b2i]; terrassa, 25 gennaio 1980), \u00e8 un allenatore di calcio ed ex calciatore spagnolo, di ruolo centrocampista, tecnico del barcellona.\nconsiderato uno dei centrocampisti pi\u00f9 forti di sempre nonch\u00e9 come uno dei migliori calciatori spagnoli in assoluto, rientra nella ristretta cerchia dei calciatori con almeno 1000 presenze in carriera. a livello individuale \u00e8 stato nominato migliore giocatore del campionato europeo nel 2008 e si \u00e8 piazzato per tre volte consecutive al terzo posto nella classifica del pallone d'oro (2009, 2010 e 2011). \u00e8 stato inserito dalla rivista francese france football nel dream team del pallone d'oro, come migliore centrocampista difensivo di sempre insieme a lothar matth\u00e4us. \u00e8 stato nominato quattro volte miglior regista dell'anno secondo l'iffhs (dal 2008 al 2011).ha legato il proprio nome a quello del barcellona, club di cui ha fatto parte per quasi tutta la propria carriera in campo e con cui ha vinto otto campionati spagnoli, sei supercoppe spagnole, tre coppe del re, quattro uefa champions league, due supercoppe uefa e due coppe del mondo per club fifa. con il club catalano detiene inoltre il record di presenze nelle coppe europee (173). dal 2015 al 2019 ha giocato invece nell'al-sadd, compagine qatariota con cui ha vinto altri quattro titoli.\ncon la nazionale spagnola ha partecipato a quattro campionati mondiali (2002, 2006, 2010 e 2014), tre campionati europei (2004, 2008 e 2012) e due confederations cup (2009 e 2013), vincendo i campionati europei del 2008 e 2012 e il campionato mondiale del 2010.\nterminata la carriera da giocatore, ha intrapreso quella di allenatore con l'al-sadd, dove in due anni vince una coppa dello sceicco jassem (2019), una coppa delle stelle del qatar (2019-2020), due coppe di qatar (2019, 2020), due coppe dell'emiro del qatar (2020, 2021) e un campionato qatariota (2020-2021). dal 2021 milita sulla panchina del barcellona, con cui ha vinto una supercoppa spagnola (2023) e un campionato spagnolo (2022-2023).\n\n\n== biografia ==\n\nxavier hern\u00e1ndez i creus \u00e8 nato il 25 gennaio 1980 nella cl\u00ednica del remeia, a terrassa, nella provincia di barcellona, in catalogna. quarto figlio di joaqu\u00edn hern\u00e1ndez e maria merc\u00e8 i creus, ha una sorella e due fratelli: ariadna, oscar e alex. sua madre \u00e8 catalana, mentre il padre, originario di almer\u00eda, lasci\u00f2 l'andalusia per stabilirsi definitivamente in catalogna; come il figlio, gioc\u00f2 a calcio nel club della citt\u00e0 di sabadell (curiosamente lo stesso comune nativo di sergio busquets, compagno di xavi tra il 2008 e il 2015), all'epoca militante nella terza divisione spagnola. spinto dal padre ad intraprendere un percorso calcistico, nel 1990, all'et\u00e0 di dieci anni, xavi inizi\u00f2 a praticare calcio in un club locale, chiedendo all'allenatore di essere impiegato a centrocampo, sorprendendo proprio quest'ultimo.\nsebbene fosse inizialmente ispirato dal connazionale pep guardiola, da bambino xavi ha guardato molto calcio inglese, ammirando centrocampisti quali john barnes, paul gascoigne e matt le tessier.da luglio 2013 xavi \u00e8 sposato con la giornalista nuria cunillera, dalla quale ha avuto due figli: asia, nata nel 2016, e dan, nato nel 2018.\n\n\n== caratteristiche tecniche ==\n\nricopriva la posizione di regista di centrocampo: grazie alla notevole visione di gioco, alla precisione nei passaggi, all'abilit\u00e0 nel palleggio in spazi stretti, alla capacit\u00e0 di eseguire finte di corpo per anticipare i tentativi degli avversari di sottrargli il pallone, nonch\u00e9 all'abilit\u00e0 nel fornire assist ai compagni, era considerato tra i pi\u00f9 forti centrocampisti di sempre.inseparabile dal suo amico iniesta, come lui, \u00e8 un giocatore molto tecnico con una piccola struttura fisica, per questo capace di dettare il ritmo delle partite sia del barcellona che della nazionale spagnola. xavi brilla inoltre per la sua qualit\u00e0 di passaggi profondi e per il suo tempismo perfetto che gli hanno permesso di essere il miglior assistman della liga per due volte (20 assist nel 2009, 14 nel 2010); durante una gara con la nazionale contro la colombia, xavi ha conseguito una prestazione senza precedenti, eseguendo correttamente tutti i suoi 76 passaggi.\n\n\n== carriera ==\n\n\n=== giocatore ===\n\n\n==== club ====\n\n\n===== giovanili =====\nxavi si \u00e8 formato a la masia, il centro di allenamento dell'fc barcelona, il club in cui ha esordito nell'estate del 1991 all'et\u00e0 di undici anni. gioca in tutte le categorie inferiori del club, dall'alevin alla squadra c. poi \u00e8 arrivato nella squadra di riserva nel 1997 e ha permesso all'fc barcelona b di vincere la segunda divisi\u00f3n b e ottenere la promozione in segunda divisi\u00f3n (39 partite e 3 gol).\nentra nel settore giovanile del barcellona all'et\u00e0 di 11 anni. dal 1997 al 1999 gioca nel barcellona b.\n\n\n===== barcellona =====\n\n\n====== 1998-2008 ======\nil 18 agosto 1998 esordisce con la prima squadra, nell'andata di supercoppa spagnola contro il maiorca; nella stessa partita segna anche il suo primo gol con i catalani. in quella stagione il barcellona vince il campionato e xavi colleziona 17 gettoni segnando un gol determinante contro il real valladolid. ben presto riesce a competere per un posto da titolare con centrocampisti pi\u00f9 quotati di lui, tra cui sergi e josep guardiola, suo futuro allenatore qualche anno dopo. sempre pi\u00f9 spesso parte titolare e nella stagione 2001-2002 gioca 14 partite nel percorso fino alle semifinali di uefa champions league, in cui il barcellona viene eliminato dal real madrid che poi sarebbe andato a vincere il torneo.\nnella stagione 2002-2003, divenuto titolare fisso in squadra, sotto la guida tecnica di tre allenatori alternatisi conclude il campionato al sesto posto, con la conseguente mancata qualificazione alla champions league e l'esonero dell'allenatore radomir anti\u0107. in champions league si fa strada fino ai quarti di finale dove la sua squadra viene eliminata ai quarti di finale dalla juventus.\nnella stagione successiva, ancora una volta e nonostante il nuovo allenatore frank rijkaard, il barcellona non vince la liga. nell'aprile del 2004, nel finale di partita, segna il gol vincente che interrompe il digiuno di vittorie del barcellona sul real madrid in campionato al bernab\u00e9u che durava dal 1998. la formazione catalana giunge, poi, seconda in campionato, alle spalle del valencia. ancora una volta xavi \u00e8 protagonista in spagna e in europa. salta solo due gare nel campionato 2004-2005 vinto dal barcellona e segna tre gol, inclusa la rete con cui il bar\u00e7a batte l'albacete l'11 dicembre 2004. in champions league il barcellona viene eliminato agli ottavi dal chelsea: nonostante la vittoria per 2-1 al camp nou, la squadra di mourinho si impone per 4-2 a stamford bridge, nonostante una rete di pregevole fattura di ronaldinho. nel giugno 2005 prolunga il suo contratto di tre anni, portando la scadenza al 2010.la stagione 2005-2006 parte bene con la vittoria nella supercoppa di spagna contro il betis, ma nel dicembre del 2005 subisce un grave infortunio in allenamento, rompendosi i legamenti del ginocchio destro. resta fuori per quattro mesi, fino al ritorno in campo avvenuto il 29 aprile 2006, proprio nella partita in cui il bar\u00e7a pu\u00f2 celebrare la vittoria del campionato 2005-2006. pochi giorni dopo la squadra vince la sua seconda champions league trionfando a parigi sull'arsenal con il risultato di 2-1: xavi era per\u00f2 rimasto in panchina non essendosi ancora del tutto ristabilito.fatta eccezione per l'iniziale vittoria della supercoppa di spagna nel derby contro l'espanyol, la stagione successiva al doblete risulta avara di successi per lui, come per tutto il barcellona, eliminato negli ottavi di champions league dal liverpool e secondo in campionato dopo un testa a testa con il real madrid.\nanche nella stagione 2007-2008 il real madrid si impone in campionato e il barcellona \u00e8 eliminato dalla champions league in semifinale dal manchester utd, quindi per lui questa \u00e8 la prima stagione dal 2004 in assoluto priva di trionfi con il club. il bar\u00e7a arriva terzo, dietro a un sorprendente villarreal.\n\n\n====== 2008-2015 ======\nla stagione successiva \u00e8 segnata inizialmente dall'arrivo sulla panchina blaugrana del suo ex compagno di squadra josep guardiola. anche grazie alle doti di regista di xavi e alla sua precisione nei passaggi (mette a segno ben 33 assist vincenti), nella stagione 2008-2009 il barcellona realizza il triplete, con la vittoria di campionato, coppa del re e champions league. lo stesso xavi viene nominato dalla uefa \"migliore in campo\" della finale di champions league che pu\u00f2 finalmente giocare dopo quella persa per infortunio tre anni prima.\nnella stagione 2009-2010 conquista la supercoppa uefa 2009, la supercoppa di spagna e la coppa del mondo per club; in particolare a dicembre viene eletto dalla fifa terzo miglior giocatore del mondiale per club. nello stesso mese si classifica al terzo posto per il premio del pallone d'oro. nel maggio 2010, con la vittoria per 4-0 sul valladolid, vince per la quinta volta il campionato spagnolo. in agosto si aggiudica la sua quarta supercoppa nazionale. il 29 novembre 2010 segna, su assist di andr\u00e9s iniesta il gol che sblocca il cl\u00e1sico contro il real madrid, partita poi terminata con la cosiddetta manita, ovvero la vittoria per 5-0 della formazione catalana su quella madrilena. il 5 gennaio 2011, disputando la gara di coppa del re contro l'athletic bilbao, diventa, con 550 partite all'attivo, il calciatore che pi\u00f9 volte ha vestito la maglia del barcellona in competizioni ufficiali, superando il precedente record di migueli. l'11 maggio 2011 si aggiudica, grazie al pareggio contro il levante la sua sesta liga spagnola. il 28 maggio 2011, contro il manchester utd, conquista la terza champions league della sua carriera, la quarta della storia del bar\u00e7a.la stagione 2011-2012 comincia con la vittoria della supercoppa di spagna contro il real madrid (2-2 al bernab\u00e9u e 3-2 al camp nou) e della supercoppa uefa contro il porto (2-0). con questi due successi, diventa il giocatore pi\u00f9 vincente della storia blaugrana superando, con 18 trofei conquistati, il precedente record di guillermo amor. il 10 dicembre 2011, in occasione della sua presenza numero 600 con la maglia blaugrana, segna ne el cl\u00e1sico contro il real madrid il gol del 2-1, partita che terminer\u00e0 con il risultato di 3-1 per il barcellona. poi successivamente vincer\u00e0 il mondiale per club 4-0 contro il santos segnando il 2-0. il 15 gennaio durante la sua presenza numero 400 nella liga con la maglia del barcellona nella partita disputata contro il betis, sigla la rete che permette ai catalani di sboccare il risultato, la partita finisce 4-2 per il barcellona. l'8 febbraio 2012 sigla il secondo gol nella semifinale di coppa del re 2011-2012 vinta per 2-0 contro il valencia e permette al barcellona di qualificarsi per la finale di coppa del re 2011-2012 al vicente calder\u00f3n contro l'athletic bilbao.il 18 dicembre 2012 rinnova il suo contratto col barcellona fino al 2016 con una clausola rescissoria pari a 80 milioni di euro. il 12 maggio 2013 conquista il 21\u00ba titolo con il barcellona aggiudicandosi la liga grazie al pareggio del real madrid. in questa stagione dimostra un lieve cedimento nella qualit\u00e0 delle prestazioni.comincia la stagione 2013-2014 vincendo la sua sesta supercoppa spagnola nel doppio confronto con l'atl\u00e9tico madrid. il 16 gennaio, nella partita di ritorno degli ottavi di finale della coppa del re 2013-2014, raggiunge il traguardo delle 700 partite in maglia blaugrana.\nil 17 maggio 2015, grazie alla vittoria esterna contro l'atl\u00e9tico madrid, conquista il suo ottavo campionato spagnolo con i colori blaugrana. il 30 maggio vince la sua terza coppa del re, grazie al 3-1 contro l'athletic bilbao. il 6 giugno gioca la sua ultima partita con la maglia blaugrana, conquistando la sua quarta champions league grazie alla vittoria 3-1 in finale sulla juventus e alzando la coppa con la fascia di capitano al braccio. lascia cos\u00ec il barcellona dopo 17 stagioni, 767 partite disputate, 85 gol segnati e 25 titoli vinti rimanendo peraltro al momento il terzo calciatore con in assoluto pi\u00f9 presenze in champions league (157), nelle coppe calcistiche europee (173) e nel cl\u00e1sico (42) e il blaugrana con il maggior numero di champions league vinte (4, al pari di andr\u00e9s iniesta e lionel messi), con pi\u00f9 presenze nella liga (505) e nelle competizioni ufficiali (767).\n\n\n===== al-sadd =====\n\n\n====== 2015-2019 ======\nil 21 maggio 2015 comunica, durante una conferenza stampa, la volont\u00e0 di lasciare il barcellona dopo 24 anni, nonostante avesse ancora un anno di contratto e la societ\u00e0 gli avesse offerto un rinnovo fino al 2018. sceglie di giocare per l'al-sadd, con il quale firma un contratto biennale con opzione di rinnovo per un terzo anno. oltre a ricoprire il ruolo di giocatore, raggiunge l'accordo con la federazione qatariota per fare da ambasciatore in vista dei mondiali del 2022, che si svolgeranno in qatar, e per studiare da allenatore presso la aspire academy.debutta con la nuova maglia il 13 settembre, nella prima giornata di campionato, vincendo per 4-0 contro l'al-mesaimeer e servendo su calcio di punizione l'assist per il momentaneo 1-0. il 17 settembre, nella partita successiva pareggiata per 2-2 con l'umm-salal, segna il suo primo gol nell'emirato. con la maglia dell'al-sadd, in quattro anni, vince complessivamente quattro titoli: la coppa dell'emiro del qatar, la coppa di qatar, la coppa dello sceicco jassem e il campionato qatariota.\nnel marzo 2019 viene scelto come ambasciatore del campionato europeo 2020. il successivo 2 maggio annuncia il ritiro dal calcio giocato, all'et\u00e0 di 39 anni, dopo aver giocato 1133 partite tra club e nazionale, decidendo di intraprendere la carriera da allenatore.\n\n\n==== nazionale ====\ncon la nazionale spagnola under-20 si impone al mondiale di categoria del 1999. nel 2000, con la selezione olimpica, si aggiudica la medaglia d'argento ai giochi olimpici di sydney, perdendo contro il camerun nella finale del torneo; il 15 novembre dello stesso anno esordisce in nazionale maggiore, nella gara persa per 2-1 con i paesi bassi.con la selezione maggiore prende parte al campionato del mondo 2002, durante il quale disputa tre partite. nella partita dei quarti di finale contro la corea del sud, conclusasi ai rigori con la vittoria dei coreani per 5-3, egli segna il rigore del momentaneo 3-3 spagnolo, spiazzando il portiere lee woon-jae. viene inserito nella lista dei convocati al campionato d'europa 2004, nel quale non scende mai sul terreno di gioco. nel dicembre 2005 si infortuna gravemente al ginocchio: dopo aver messo a rischio la sua partecipazione al campionato del mondo 2006, riesce a recuperare e a tornare sui campi in aprile; prende quindi parte alla rassegna e disputa tutte le partite degli iberici, eliminati agli ottavi di finale dalla francia.\nil 22 agosto 2007 veste per la prima volta la fascia di capitano della nazionale iberica, nell'amichevole vinta per 3-2 a salonicco contro la grecia.\nnel campionato d'europa 2008 si laurea campione con la sua spagna, vittoriosa in finale contro la germania grazie a un gol di torres su un suo assist. xavi, che aveva anche segnato una rete nella semifinale contro la russia, vinta 3-0 dagli iberici, viene nominato miglior giocatore del torneo e inserito, insieme a ben 8 connazionali, nella rosa ideale dei 23 migliori giocatori.nel 2009 prende parte alla confederations cup e con la spagna si classifica al terzo posto. l'anno dopo si aggiudica il campionato del mondo 2010: xavi disputa tutte le partite, compresa la finale contro i paesi bassi vinta per 1-0, e il suo nome viene inserito nell'elenco dei dieci migliori giocatori del torneo.\nviene inserito nella lista dei 23 convocati per disputare il campionato europeo del 2012 in ucraina e polonia. gioca da titolare tutte e 6 le partite del torneo, stabilendo anche il record di passaggi riusciti nella storia della competizione (139) durante la partita con l'irlanda, vinta per 4-0. il 1\u00ba luglio 2012 sconfigge l'italia nella finale della competizione, risultando decisivo con due assist: prima serve jordi alba, che sigla il 2-0, e in seguito serve il pallone del 3-0 a fernando torres (la partita terminer\u00e0 con il risultato di 4-0 per le furie rosse). alla fine del torneo viene inserito nella lista dei 23 miglior giocatori della competizione.\nprende poi parte alla confederations cup 2013, nella quale la selezione spagnola viene sconfitta per 3-0 in finale dal brasile. convocato anche per il campionato del mondo 2014, scende in campo in una sola partita del torneo, chiuso dalla spagna al primo turno. il 5 agosto 2014 annuncia il proprio ritiro dalla nazionale.\n\n\n=== allenatore ===\n\n\n==== al-sadd ====\nil 28 maggio 2019 viene ufficializzato come tecnico dell'al-sadd, club nel quale ha chiuso la carriera da calciatore. il 17 agosto vince il suo primo trofeo da allenatore, battendo l'al-duhail per 1-0 nella finale della coppa dello sceicco jassem. nel 2020 si aggiudica tre titoli: la coppa di qatar, la coppa delle stelle del qatar e la coppa dell'emiro del qatar. in campionato arriva terzo.\nl'annata 2020-2021 si conferma vittoriosa grazie ai successi nella coppa di qatar, nella coppa dell'emiro del qatar e nel campionato, conquistato dal club per la quindicesima volta. il 12 maggio 2021 rinnova il contratto con il club per altre due stagioni.inizia la terza stagione restando imbattuto nelle prime nove giornate di campionato.\n\n\n==== barcellona ====\nil 6 novembre 2021, dopo aver risolto il contratto con il club qatariota il giorno prima, viene annunciato il suo ritorno al barcellona come allenatore, dove sostituisce l'esonerato ronald koeman, con un contratto fino al 2024. il 20 novembre, al debutto sulla panchina blaugrana, vince per 1-0 il derby contro l'espanyol, match valido per la tredicesima giornata di campionato. fa il suo esordio in champions league il successivo 8 dicembre, in occasione della sconfitta per 3-0 ad opera del bayern monaco, che di fatto sancisce l'eliminazione della squadra catalana nella fase a gironi del torneo, per la prima volta dall'edizione 2000-2001. il 12 gennaio 2022 viene eliminato in semifinale di supercoppa spagnola da parte del real madrid, mentre la settimana seguente perde contro l'athletic bilbao negli ottavi di coppa del re. da questo momento seguono quindici risultati utili consecutivi, di cui undici vittorie e quattro pareggi; di particolare importanza \u00e8 la vittoria del cl\u00e1sico in casa del real madrid per 4-0, durante la ventinovesima giornata di campionato. l'imbattibilit\u00e0 termina il 14 aprile 2022, con il barcellona che viene eliminato per mano dell'eintracht francoforte (3-4 tra andata e ritorno) dalla uefa europa league. conclude la prima stagione come allenatore del barcellona con un secondo posto in campionato.il 15 gennaio 2023 vince la supercoppa spagnola, grazie al risultato di 1-3 maturato in finale contro il real madrid. il 14 maggio 2023 conquista il suo primo campionato spagnolo da allenatore, in seguito alla vittoria per 4-2 nel derby contro l'espanyol. sul fronte europeo, invece, la squadra catalana conferma un certo ridimensionamento, dopo la seconda eliminazione ai gironi in champions league e all'eliminazione agli spareggi di europa league per mano del manchester united.\n\n\n== statistiche ==\n\n\n=== presenze e reti nei club ===\nstatistiche aggiornate al termine della carriera da calciatore.\n\n\n=== cronologia presenze e reti in nazionale ===\n\n\n=== record ===\ncalciatore del barcellona con pi\u00f9 presenze in champions league (157).\ncalciatore del barcellona con pi\u00f9 presenze nelle competizioni uefa per club (173).\ncalciatore del barcellona con il maggior numero di champions league vinte (4), a pari merito con andr\u00e9s iniesta e lionel messi.\n\n\n=== statistiche da allenatore ===\nstatistiche aggiornate al 31 ottobre 2023. in grassetto le competizioni vinte.\n\n\n== palmar\u00e8s ==\n\n\n== onorificenze ==\n\n\n== note ==\n\n\n== voci correlate ==\ncalciatori con almeno 1000 presenze in carriera\ncalciatori con almeno 100 presenze in nazionale\n\n\n== altri progetti ==\n\n wikiquote contiene citazioni di o su xavi\n wikimedia commons contiene immagini o altri file su xavi\n\n\n== collegamenti esterni ==\n\n(en) adam augustyn, xavi, su enciclopedia britannica, encyclop\u00e6dia britannica, inc. \n xavi, su uefa.com, uefa. \n(en) xavi, su national-football-teams.com, national football teams. \n(de, en, it) xavi (calciatore), su transfermarkt, transfermarkt gmbh & co. kg. \n(de, en, it) xavi (allenatore), su transfermarkt, transfermarkt gmbh & co. kg. \n xavi, su it.soccerway.com, perform group. \n xavi, su smr.worldfootball.net, heim:spiel medien gmbh. \n(en) xavi (calciatore), su soccerbase.com, racing post. \n(en) xavi (allenatore), su soccerbase.com, racing post. \n(fr) xavi, su lequipe.fr, l'\u00e9quipe 24/24. \n(en, es, ca) xavi, su bdfutbol.com. \n(en, ru) xavi, su eu-football.info. \n(en) xavi, su olympedia. \n(en) xavi, su sports-reference.com, sports reference llc (archiviato dall'url originale il 1\u00ba novembre 2017). \n(es) xavi, su as.com. \n(es) profilo su fcbarcelona.cat, su fcbarcelona.cat.\n(ar) profilo su al-saddclub.com, su al-saddclub.com. url consultato il 14 settembre 2015 (archiviato dall'url originale il 4 marzo 2016)."