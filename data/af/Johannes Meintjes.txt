"johannes meintjes (riversdal, 19 mei 1923 \u2013 molteno, suid-afrika, 7 julie 1980) was \u2019n suid-afrikaanse kunsskilder, beeldhouer, amateur-geskiedkundige, skrywer en dramaturg.\nmeintjes het reeds voor sy 22ste verjaardag bekend geword. die aantreklike en aangename, maar intense, broeiende jong kunstenaar het die soort openbare ophemeling of heldeverering geniet wat later jare net die jong ikone van die musiek- of rolprentw\u00eareld beskore sou wees. in \u2019n resensie van john coetzee se the message in 1990 skryf marina le roux van johannes meintjes hy was \u201cbyna die ideale bibliotekaris: kundige vakman, kunstenaar, onvermoeide navorser en onderhoudende skrywer, veral oor die suid-afrikaanse geskiedenis\u201d. maar dit was by uitstek as kunsskilder dat hy hom vroeg reeds onderskei het toe hy feitlik oornag roem verwerf. volgens die kunskenner en skrywer esm\u00e9 berman was so iets ongekend in die suid-afrikaanse kultuurgeskiedenis. vanwe\u00eb sy voorkoms en sy nonkonformisme word hy soms beskryf as \u201cmolteno se james dean\u201d.helena theron, ook in die burger, s\u00ea hy was \u201cmerkwaardig\u201d as kunstenaar sowel as letterkundige. hoewel hy nie in dieselfde asem as groot suid-afrikaanse kunsskilders soos stern, laubser of pierneef genoem word nie, word hy beslis as \u2019n voorste suid-afrikaanse skilder van die 20ste eeu beskou. die hoogste prys wat \u2019n skildery van meintjes tot dusver (middel 2014) op \u2019n veiling behaal het, was r668 400 vir sy swazi landscape op \u2019n veiling deur strauss & co in die vineyard-hotel, kaapstad, vroeg in oktober 2012.in sy kort leeftyd van net oor die 57 jaar is meer as 1 400 koerantberigte en tydskrifartikels oor hom geskryf. hy het sowat 1 340 skilderye geskilder, tientalle beeldhouwerke geskep asook honderde sketse, grafiese werke en waterverfskilderye. sy gepubliseerde werke tel 35, terwyl hy ook tallose ongepubliseerde manuskripte nagelaat het, waarvan talle verlore geraak het.\n\n\n== kinderjare ==\njohannes meintjes het reeds op \u2019n baie vroe\u00eb ouderdom begin skets, waarskynlik al tydens die eerste vyf sorgelose jare op die familieplaas, grootzeekoegat, in die distrik molteno in noordoos-kaapland. hier was sy vader, ernest frederick meintjes (1893\u20131928), skaapboer. wanneer hy nie met sy tekeninge besig was nie, het hy saam met sy vader veld toe gegaan, in die skaapkrale gespeel of saam met sy vader op sy perd gery. sy moeder, valerie keyter, spruit uit een van die mees verfynde families van wes-kaapland en is \u2019n nasaat van die bekende ds. meent borcherds, aanvanklik van 1785 tot 1786 leraar van die ng gemeente kaapstad en vanaf 1786 leraar op stellenbosch, maar ook 'n skrywer en amateurkomponis wat beskryf is as 'n ontwikkelde en belese man met 'n digterlike gevoel, liter\u00eare talent, 'n historiese sin en 'n lewendige gees.van vaderskant bevind meintjes se voorgeslagte hulle reeds byna drie en \u2019n half eeue in suid-afrika. meintjes se vader is skielik op 35-jarige leeftyd oorlede. volgens pieter marincowitz is \"dit begryplik dat dit vir die seun die verlies was van 'n vader wat in hoofsaak die held was, en as sodanig was dit 'n groot slag\". mev. meintjes het noodgedwonge met haar vier kinders, drie seuns en 'n dogter, na haar tuisdorp, riversdal, verhuis waar johannes ook vyf jaar tevore gebore is omdat sy moeder telkens vir \u2019n bevalling daarheen gegaan het. hier sou hy tot sy vyftiende jaar in 'n een van die oudste huise op die dorp woon, in latere jare die de doornkraal boutique hotel. op riversdal het hy hom al hoe meer in teken- en skilderwerk verdiep, veral in studies van mense. terselfdertyd was skoolgaan vir die jong meintjes buitengewoon onaangenaam omdat dit inbreuk gemaak het op sy tekenwerk waarin hy merkwaardig bedrewe geword het. die skool het ook inbreuk gemaak op 'n suiwer verbeeldingsw\u00eareld wat sy geloof en vertroue geword het, 'n eensame en private w\u00eareld, maar slegs eensaam weens sy groot skugterheid, as gevolg waarvan hy nie maklik vriende gemaak het nie.\ndie bejaarde kunsskilder jan volschenk het toe nog gelewe (hy is in 1936 oorlede) en die jong knaap het dikwels by die oubaas se ateljee ingeloer. volschenk was toe reeds baie oud, met \u2019n spierwit kop. johannes het graag na hom en sy landskappe sit en kyk, maar volschenk is oorlede toe die seun nog baie jonk was. \"my eie werk het ek vir almal gewys wat daarna wou kyk,\u201d het meintjes in 1963 aan die tydskrif lantern vertel. \u201ctot my verbasing moes ek ontdek dat ek beter as my onderwyseres kon teken. ek het my werk op die kunsafdeling van die jaarlikse landbouskou begin uitstal en feitlik al die pryse verower, \u2019n prestasie wat my in staat gestel het om my eerste olieverf te koop.\u201d\nin mnr. viljoen het hy \u2019n goeie kunsonderwyser gehad van wie hy baie kon leer en wat hom deurgaans aangemoedig het. toe hy vyftien was, het hy met olieverf begin werk, al sukkelend omdat hy tot in daardie stadium hoofsaaklik met waterverf en potlood gewerk het, en met sy twee jongste sussies as onwillige modelle. mev. meintjes het in 1938 besluit om met haar kinders - \u2019n seun en drie dogters \u2013 na kaapstad te verhuis. hier het die jong johannes se lewe ingrypend verander. kaapstad sou ook jare daarna sy woonplek bly.\nmnr. h.a. rust, later suid-afrika se ambassadeur in nederland, was destyds skoolhoof van die ho\u00ebrskool jan van riebeeck in tamboerskloof, en hy het spesiaal gere\u00ebl dat meintjes kuns as skoolvak kon neem. die paar skoliere aan wie di\u00e9 vergunning gemaak is, het kunsklasse van florence zerffi in haar ateljee in wynberg ontvang. sy was \u2019n kunstenares van naam, weduwee van die briljante impressionis strat caldecott, en \u2019n baie bekwame dog strenge onderwyseres. so het meintjes se eerste akademiese onderrig op 15-jarige ouderdom begin. zerffi het sy talent uitgeken, want sy het aangebied om hom kosteloos ekstra klasse te gee wat niks met die skoolwerk te doen sou h\u00ea nie. sy het sy vordering krities gevolg. van haar het meintjes later ges\u00ea: \u201czerffi was \u2019n ongenadige onderwyseres, maar deeglik soos min en ek het baie van haar geleer. haar goeie smaak, vurige opvattings, skerp kritiese sin en wye belesenheid sou my blywend be\u00efnvloed, hoewel haar werk my koud gelaat het.\"\n\n\n== invloed van maggie laubser ==\nmeintjes vertel in dieselfde onderhoud met lantern van sy ontdekking van irma stern en maggie laubser: \u201cinstinktief het ek geweet dat dit die rigting was waarin ek moes werk. irma stern se kleurgevoel en maggie laubser se komposisie het \u2019n nuwe w\u00eareld vir my oopgesluit \u2013 die ekspressionisme, waarvan ek toe nog maar min geweet het. ek het geleer hoe om met olieverf te werk en een na die ander doek voltooi \u2013 wild en koorsig. zerffi het haar bes gedoen om my in toom te hou en te dissiplineer. aan haar kritiek het ek soveel waarde geheg dat ek elke stuk wat sy goedgekeur het, dadelik geraam het.\u201d\nhy het hom veral aangetrokke tot maggie laubser se werk gevoel en was sowat 17 jaar oud toe hy \u2019n bewonderaarsbrief aan haar geskryf het. uiteindelik het hulle ontmoet aan die huis van die kunsskilder cecil higgs op stellenbosch. dit was die begin van \u2019n groot vriendskap. meintjes het sy hart en siel in die stryd gewerp om erkenning vir laubser te verkry. mettertyd het hy baie oor haar geskryf, artikels en \u2019n boek (toe hy maar 19 was) en radiopraatjies. (di\u00e9 boek het die hoogste prys vir 'n werk deur meintjes behaal toe dit in 2010 op 'n veiling vir r11 200 van die hand gesit is.)\nmeintjes het ges\u00ea dit het daartoe gelei dat mense verkeerdelik gedink het sy werk is deur haar be\u00efnvloed, maar dat hy eintlik teruggegaan het na haar bron, die duitse ekspressionisme. dit het hom sy eie styl help vind en sou, volgens \u2019n skrywer in die burger, hom \u201cin staat stel om \u2019n persoonlike simboliek te ontwikkel om uiting aan sy psigo-seksuele fantasie\u00eb te gee\u201d.\n\n\n== eerste jare n\u00e1 skool ==\nnadat hy die matriek-eksamen afgel\u00ea het, was dit \u2019n probleem om te weet wat om te doen omdat hy eintlik net wou skilder. destyds was daar min goeie kunsskole en meintjes se kunstenaarsvriende het hom aangeraai om hom voorlopig liewer aan sy tweede liefde te wy, naamlik die letterkunde. hy het na die universiteit van kaapstad gegaan met afrikaans-nederlands en engels as hoofvakke en hom as letterkunde-student onderskei.\ntog het hy intensief met sy skilderwerk voortgegaan, in so \u2019n mate dat hy later sou s\u00ea hy weet nie hoe hy ooit sy graad behaal het nie. tydens sy studie aan die u.k. het hy sy werk vir tallose gesiene kunstenaars in kaapstad gaan wys, onder wie lippy lipshitz, ruth prowse, charles peers, gregoire boonzaier, jean welz, nerine desmond, freida lock en may hillhouse. zerffi se invloed het geleidelik begin afneem, maggie laubser s\u2019n het toegeneem, nie wat styl en onderwerp betref nie, maar werkmetode. nietemin sou hy later s\u00ea: \u201c(d)ie een van wie ek die meeste geleer het, was may hillhouse\u201d. hillhouse was destyds ere-sekretaresse van die k-klub en meintjes het gemeen dat hy die jongste lid was wat die klub nog ooit gehad het. sy was \u2019n aantreklike, donker vrou met \u2019n diepgaande tegniese kennis van die skilderkuns. soos in die geval van zerffi, het may hillhouse se werk hom \u201ckoud gelaat\u201d, maar hy het geglo hy het die meeste van almal by haar geleer. sy het jare lank elke skildery gesien wat hy gemaak het en elkeen deeglik gekritiseer.\ndaar was ook cecil higgs van wie hy baie aangaande verfhantering en tekstuurwaarde geleer het.\n\n\n== na johannesburg ==\nop 20-jarige ouderdom het hy die graad b.a. behaal. hy was onwillig om sy liter\u00eare studie voort te sit, want \u2019n doktorsgraad in die letterkunde sou maar min betekenis vir \u2019n kunsskilder h\u00ea. die probleem was om \u2019n verdienste te vind en tog met skilderwerk voort te gaan. gerrit bakker, wat destyds by \u2019n kaapstadse boekhandel werksaam was, het besluit om sy eie boekhandel in johannesburg te begin en het meintjes gevra om sy assistent te word. dit was \u2019n tydelike uitkoms en vir die eerste keer in sy lewe beland meintjes in johannesburg waar hy gou die kunskenners en kunstenaars van die noorde leer ken het: anton hendriks, elsa dziomba, alexis preller, walter battiss en baie ander. sommige van hulle het sy vriende geword, veral preller. die ou gainsborough-galery, destyds in die lennon-gebou in pritchardstraat, was destyds die bymekaarkomplek van die avant garde. johannes meintjes het di\u00e9 galery bespreek vir sy eerste tentoonstelling in augustus daardie jaar (1944).\n\n\n== eerste tre\u00eb as beroepskilder ==\nhy het die boekhandel verlaat en na kaapstad teruggekeer om hom op sy tentoonstelling voor te berei, vasbeslote om sy bestaan as beroepskunsskilder te regverdig. sy familie het hierdie waaghalsige besluit ondersteun, blykbaar met die wete dat daar geen keer meer aan hom was nie. platsak en met sy hele toekoms op die spel, is hy met sy skilderye terug na johannesburg vir die opening van die tentoonstelling. hy was toe een-en-twintig. die tentoonstelling het groot opspraak verwek en meintjes oornag feitlik landswye bekendheid besorg.\nartikels oor sy werk het in verskeie tydskrifte en blaaie verskyn en honderde belangstellendes het die uitstalling bygewoon. gideon horn het in die transvaler na hom verwys as \u201c\u2019n jong kunstenaar . . . wat hom aan \u2019n mens openbaar as moontlik die belowendste onder die jongeres. van die opvallendste kenmerke van sy werk is sy besondere beheer van kleure, sy tegniese vaardigheid, die selfstandigheid van gees wat daaruit spreek . . .\u201d in die tydskrif forward, soos aangehaal in die brosjure vir 'n tentoonstelling van meintjes se skilderye van 29 mei tot 10 junie 1945 in die argus-galery in burgstraat, kaapstad, het ronald morris verklaar: \"mr. meintjes has achieved a 'mature expression of immaturity'. he has a dynamic and dramatic sense of colour and composition, combined with a tenderness that is almost feminine, but never effeminate; he is expressionistic but intelligible; versatile because he is sensitive to mood, atmosphere, phantasy and character, and not because he wants to create an impression. in most of his work there is poetry, the loneliness and the longing of youth. meintjes' m\u00e9tier is not the mask or the puppet, but the vitality of life and the phantasies of the mind and the spirit ...\u201d\ndaar was aanvallende kritiek ook, maar dit het meintjes verwag en in elk geval was dit baie minder en minder neerhalend as wat die skilders wat hy die meeste bewonder het, moes verduur. gelukkig het hy genoeg werke verkoop om byna \u2019n jaar lank onafhanklik te kon lewe.\n\n\n== eie ateljee in kaapstad ==\nterug in kaapstad het hy \u2019n ateljee gehuur van marie gravett, wat later getroud is met die kunstenaar gregoire boonzaier, en hom gereedgemaak vir sy eerste tentoonstelling daar. meintjes het later ges\u00ea die kaapse kritici was meer konserwatief as hul eweknie\u00eb in johannesburg; tog het hulle sy werk goed ontvang.\nprebble rayner het geskryf (koerant onbekend): \u201cjohannes meintjes \u2026 is an ardent young painter of considerable promise, tackling his fellowman as subject-matter. there is apparent in his work a deep-seated awareness of individual character \u2026\u201d david gamble (koerant eweneens onbekend): \u201cmr. meintjes is a strong and direct painter with a pronounced sense of drama, together with a most interesting feeling for colour and a sensitive appreciation of personality. a strong vein of fantasy is another of his qualities.\u201d magda sauer (waarskynlik die burger): \u201chy is een van die talentvolste jong skilders. ten spyte van sy jeug het hy al \u2019n styl van sy eie ontwikkel. hy het \u2019n sterk en dramatiese gevoel vir kleure en \u2019n goeie en oorspronklike gevoel vir komposisie.\u201d\nin trek het prebble rayner verder verklaar: \u201ci am no nostradamic sooth-sayer, but i have every faith in the future of johannes meintjes.\u201d geldelik was hierdie tentoonstelling so suksesvol dat meintjes nou sy groot begeerte kon verwesenlik, naamlik om sy studie oorsee voort te sit.\n\n\n== verdere studie oorsee ==\ndie tweede w\u00eareldoorlog het pas ten einde geloop en intussen was hy deeltyds kunsonderwyser aan die ho\u00ebrskool jan van riebeeck en sacs. n\u00e1 \u2019n tweede tentoonstelling in johannesburg teen die einde van 1945 is hy nog in dieselfde jaar aan boord van die aquitania, \u2019n troepeskip met seweduisend mense aan boord, na southampton. in londen het hy sowat agtien maande studeer en diep gedrink aan die europese kultuur. een van sy doelwitte met di\u00e9 besoek was om regstreeks kennis te maak met die werk wat hy vroe\u00ebr slegs in afbeeldings kon ken. op sy soektog deur die galerye het hy rembrandt, el greco en die vlaamse primitiewe sowel as henry moore, picasso en graham sutherland van die grootste betekenis vir hom gevind. deeltydse radiowerk as omroeper en vertaler die afrika-diens van die british broadcasting corporation (saam met arnold van wyk) het hom aan die lewe gehou.\nintussen het belangstelling in sy werk steeds toegeneem en met sy terugkeer na suid-afrika in 1947 het sy tweede tentoonstelling in kaapstad buitengewone sukses gehad. almal het groot vordering in meintjes se werk gesien en het hul dankbaarheid uitgespreek dat hy hom nie te veel deur buitelanders laat be\u00efnvloed het nie. hy is beskryf as \u2019n \u201cpionier\u201d en \u2019n \u201cvoortrekker\u201d in die nuwe tradisie van die suid-afrikaanse skilderkuns.\n\n\n== terug in die moederstad ==\nin kaapstad het hy \u2019n ateljee in \u2019n ou kaaps-hollandse huis gehuur en verskeie tentoonstellings elders gehou. hy het die tekenklasse van gekleurde studente aan die kaapse tegniese kollege behartig en heelwat uitsaaiwerk gedoen, insluitende die eerste kunsprogram vir die jeug wat ooit in die land uitgesaai is. in hierdie tyd het hy ook drama aan die kaapse tegniese kollege en die worcesterse dramaskool doseer. hy het onder meer vir die eoan-groep dekorstelle geskilder en kostuums ontwerp.\nintussen het hy ook begin skryf en talle artikels, essays en kortverhale uit sy pen het verskyn. sy eerste boek, \u2019n monogram oor maggie laubser, geskryf toe hy pas 19 of 20 was, het in 1944 verskyn. volgens die tydskrif lantern was dit een van die besversorgde boeke wat ooit in die land gedruk is en was dit skaars 20 jaar n\u00e1 publikasie reeds gesogte africana. in 1947 het \u2019n bundel kortverhale, kamerade, deur homself ge\u00efllustreer gevolg en waarvan net 500 gedruk is, en in 1948 \u2019n boek oor sy liriese skilderye, liriese werk / lyrical work.\n\n\n== na die familieplaas by molteno ==\nin 1949 het meintjes kaapstad verlaat en hom op die familieplaas, grootzeekoegat, gevestig. hier het hy begin kaapse koloniale meubels versamel, asook africana-boeke, porseleinware en koper. in sy versameling het hy kunswerke van bowler, samuel daniell en harris gehad, en hy was ook \u2019n ywerige versamelaar van ou afdrukke, kaarte en etse. daar het hy vyf jaar in feitlik eensame afsondering deurgebring, hoewel hy glo nooit afgesonder gevoel het nie, en die plaas slegs verlaat om sy werk in verskeie sentra ten toon te stel en ook kort besoeke gebring aan die staatsargief en die africana-biblioteke in johannesburg en pretoria vir navorsingsdoeleindes tot 1954 of 1955, toe hy weer na johannesburg teruggekeer het.\nin di\u00e9 tyd het sy boek oor anton anreith, suid-afrika se eerste beeldhouer, verskyn, asook \u2019n toneelstuk (in medewerking met uys krige) wat die letterkundige prys van die nasionale adviesraad van die destydse afdeling volwassene-onderwys verower het. die blanke stilte, 'n toneelstuk in drie bedrywe, was een van die bekroonde stukke in die 300-jarige van riebeeck-herdenkingstoneelwedstryd wat deur die nasionale adviserende raad van onderwys vir volwassenes gere\u00ebl is. erika terblanche skryf: \"hertzog venter het geskryf dat daar in hierdie drama nie \u2019n hoofkarakter in die normale sin van die woord is nie. in die drama word die spanning wat in \u2019n organies verbonde groep mense voorkom, uitgebeeld: die vorster-gesin van die plaas zevenfontijn en enkele vriende.\n\"hierdie spanning word deur twee faktore veroorsaak: die neerdrukkende, 'deprimerende' invloed van \u2019n genie en sterk persoonlikheid op di\u00e9 wat hom omring, en die stabiliserende uitwerking van die geslagstradisie en familiegrond op die nageslag. vir venter is dit \u2019n 'allesins lesenswaardige drama'; ook met die eise van die toneel is terde\u00eb rekening gehou, maar volgens hom sou dit by opvoering ho\u00eb eise aan die regie, die spelers en die gehoor stel vanwe\u00eb die aard van die dialoog en die dekor.\".vroeg in die jare vyftig het hy ook \u2019n kunstentoonstelling op \u2019n lesingstoer deur die vrystaat geneem. in 1954, toe hy sy vyf jaar lange afsondering be\u00ebindig, keer hy terug na die goudstad en hou uitstallings daar en in pretoria. in di\u00e9 tyd woed \u2019n openbare debat tussen hom en laurence van der post oor die afrikaner se houding jeens suid-afrika se ander bevolkingsgroepe. in 1955 ontmoet hy die brits-suid-afrikaanse skrywer william plomer, met wie hy lewenslank bevriend sou bly.\nmeintjes verdeel nou sy tyd tussen johannesburg en die plaas naby molteno, met gereelde tentoonstellings in al die groot stede.\nin 1955 het daar nog twee boeke van hom verskyn, een oor sy plaasondervindings, frontier family, en \u2019n roman, storm(s)vlei, wat die eerste prys in \u2019n wedstryd wat deur die stadsraad van pretoria gere\u00ebl is ter viering van die stad se honderdste bestaansjaar, verower het. daarna verskyn ook sy complex canvas, met veertig van sy tekeninge en daarna dagboek 1, aantekeninge uit sy joernaal (wat meintjes 20 jaar vantevore begin hou het) wat \u2019n boeiende prentjie van die kunslewe in suid-afrika skets. dagboek 2 en dagboek 3 het later gevolg.\nmeintjes stal deur die loop van 1956 uit in kaapstad, pretoria en johannesburg. hy skilder die britse aktrise dame sybil thorndike (1882\u20131976) op haar versoek en di\u00e9 skildery ontketen \u2019n storm in die suid-afrikaanse pers. 1957 bring sy gebruiklike uitstallings, nou in bloemfontein, johannesburg en op heidelberg (waarskynlik gauteng). kunskenners beskryf meintjes in di\u00e9 jare as die suid-afrikaanse c\u00e9zanne, gauguin of chagall. die volgende jaar kom uitstallings in pretoria en johannesburg weer aan die beurt asook \u2019n besoek aan europa waartydens hy studeer in londen, amsterdam en parys.\n\n\n== verdere werk tydens die sestigerjare ==\n\u2019n besonderse projek wat meintjes aangepak het in 1960, was die bewaring van die foto\u2019s van die dorpsfotograaf ambrose lomax. vyftig jaar nadat lomax, die apteker, uit molteno weg is, is sy negatiewe in sy ou apteek gekry. meintjes het dit laat ontwikkel en \u2019n besonderse boek met \u2019n aantal van die foto\u2019s \u2013 baie daarvan is voor en tydens die anglo-boereoorlog geneem \u2013 in 1964 uitgegee.in 1963 volg nog uitstalling in pretoria, johannesburg en kaapstad asook \u2019n uitstalling van sy werk in die vsa. die pers verwys na meintjes as die \u201cgoue seun\u201d van die suid-afrikaanse kunstoneel. op letterkundige gebied verskyn sy roman \u201cgister en vandag\u201d en \u201cjeugjare\u201d. die volgende jaar kom uitstallings op molteno, in johannesburg en washington aan die beurt asook \u2019n groepsuitstalling saam met onder meer george boys, gordon vorster, cecily sash en dirk meerkotter op uitnodiging van die rembrandt-kunsstigting.\nin 1964 verskyn nie minder nie as drie boeke uit sy pen: die roman \u201cmallemeule\u201d, \u201cmanor house\u201d en \u201cportret van \u2019n suid-afrikaanse dorp deur a lomax: molteno 1894 \u2013 1909\u201d, oor die apteker en fotograaf wat op molteno gewoon het tydens die opbloei wat teweeggebring is deur ontdekking van steenkool in die stormbergreeks.\n\n\n== heeltydse terugkeer na grootzeekoegat ==\nin 1965 ontvang meintjes \u2019n letterkundeprys van pen en gaan woon heeltyds op die familieplaas, zeekoegat, saam met sy vrou, ronell rossouw (gebore 9 februarie 1932), met wie hy op 25 maart 1960 getroud is. sy is drie jaar vantevore van haar eerste man, michael sch\u00f6nberg, geskei en het \u2019n dogter, lynn, gehad wat by ronell se ouers in parow gewoon het. ronell het by die munisipaliteit op molteno gewerk in die tyd toe sy en meintjes getroud is. nadat lynn st. 8 geslaag het, het sy in die apteek op molteno begin werk. sy het later by haar pa, sch\u00f6nberg, in johannesburg gaan woon. johannes en ronell het nie kinders gehad nie, al was sy grootste oorweging om met haar te trou omdat hy wou 'n erfgenaam wou h\u00ea wat kon verseker grootzeekoegat bly in die meintjes-familie. ronell was wel swanger, maar het die baba verloor.hy hou weer uitstallings in kaapstad en pretoria en publiseer die biografie van olive schreiner, olive schreiner portrait of a south african woman. die voorsitter van die south african english academy beskryf dit as die \u201cbeste studie tot dusver oor olive schreiner\u201d. \u2019n tweede boek, \u201cthe silent conspiracy\u201d verskyn in 1965. ook hou hy \u2019n groepsuitstalling saam met onder meer lukas sithole, christo coetzee, maggie laubser, armando baldinelli en maud sumner.\nin 1966 volg solo-uitstallings in johannesburg en op molteno asook deelname aan die republiekfees-uitstalling (die republiek van suid-afrika was toe vyf jaar oud) in pretoria en die opening van die hester rupert-kunsmuseum op graaff-reinet in \u2019n gebou wat anton rupert in 1965 gered het toe dit bekend word dat \u2019n petroleummaatskappy dit wou sloop vir die oprigting van \u2019n vulstasie. in dieselfde jaar verskyn die opdrag-biografie oor genl. koos de la rey, \u201cde la rey lion of the west\u201d (in engels), wat as \u2019n vervolgverhaal in the star verskyn.\nin 1967 volg die publikasie, ook as \u2019n vervolgverhaal, van die biografie oor genl. de la rey in \u2019n afrikaanse koerant. meintjes word nou aangestel as erekurator van die george vice-gedenkmuseum op molteno en hou uitstallings in kaapstad en johannesburg.\nin 1969 volg nog uitstalling in johannesburg en op molteno en verskyn sy biografie van genl. gideon scheepers, sword in the sand gideon scheepers, asook \u2019n engelse biografie van pres. m.t. steyn, wat in 1970 in afrikaans sou verskyn as steyn vader van sy volk, en \u2019n boek oor die slag van stormberg, stormberg a lost opportunity. die jaar daarna kom \u2019n biografie van genl. louis botha aan die beurt, wat gunstig ontvang word, ook deur oorsese media. die boek oor pres. steyn word oor die radio uitgesaai en in dieselfde jaar verskyn the round table in south africa.\n\n\n== laaste dekade ==\nmeintjes se eerste uitstalling van die jare sewentig was in johannesburg. ook in 1971 verskyn nog \u2019n biografie van \u2019n held van die anglo-boereoorlog, di\u00e9 keer genl. piet joubert: the commandant general pj joubert asook sandile \u2013 the fall of the xhosa nation, die eerste groot biografie oor 'n swart leier in suid-afrika, en die bundel kortverhale en essays siembamba. oor sandile het meintjes self ges\u00ea: \"this is the first full-length study of a xhosa prince or chief. the xhosas are resident in the eastern part of the cape province of south africa, and their history is studded with a galaxy of remarkable men of royal blood. these were the first black people to come into contact with the white man in southern africa. of the chiefs i have chosen sandile for various reasons. his life-span covers the glory of xhosa nationhood, the more important wars with the british colonial government, the national suicide of the xhosas and the tragedy of his personal story. thanks too to the artists frederick i\u2019ons and thomas baines, we have more portraits of sandile than of any other chief.\"\nin 1972 hou hy weer \u2019n uitstalling in kaapstad en verskyn die tweede aflewering van sy outobiografie, dagboek 2. hy vier in 1973 sy vyftigste verjaardag met \u2019n uitstalling in johannesburg en word aangestel as uitvoerende lid van die burgersdorpse museum. die enigste boek uit sy pen in daardie jaar was the voortrekkers, wat later voorgeskryf is aan die universiteit van oxford.\ndie suid-afrikaanse akademie vir wetenskap en kuns benoem hom in 1974 as \u2019n lid. hy hou uitstallings in kaapstad en op molteno en publiseer \u2019n biografie oor pres. paul kruger asook \u2019n gedenkboek ter viering van sy tuisdorp se eeufeesviering, dorp van drome: molteno 1874\u20131974, in opdrag van die dorp se munisipaliteit.\nin 1975 kom nog \u2019n opdragwerk, sasol:1950 \u2013 1975 (wat in afrikaans sowel as engels uitgegee is), aan die beurt en publiseer hy dagboek 3, wat die laaste van die drie dele van sy outobiografie sou wees. ook in di\u00e9 jaar stal hy uit in bloemfontein en johannesburg.\nkort op die hake van die boek oor sasol, volg in 1976 \u2019n uitstalling van meintjes se kunswerke op sasolburg. sy the anglo boer war 1899\u20131902: a pictorial history verskyn tegelykertyd in afrikaans en engels en is later in duits en nederlands vertaal. in dieselfde jaar verskyn ook oor die driejarige oorlog the great war: arthur conan doyle 1. in 1977 volg nog \u2019n uitstalling op molteno, maar ook op stellenbosch en in bellville, en verskyn with bobs and kruger: frederic william unger 2, die laaste boek van hom wat in sy leeftyd sou verskyn.\n\u2019n solo-uitstalling op lichtenburg in 1978 word gevolg deur \u2019n prestige-groepsuitstalling in die destydse rhodesi\u00eb se vernaamste stede, salisbury en bulawayo asook in johannesburg saam met geoffrey armstrong, armando baldinelli, maud sumner, gordon vorster, walter battiss en rhona stern.\nin sy twee laaste lewensjare, 1979 en 1980, stal hy net by die destydse universiteit van natal in pietermaritzburg, op ficksburg en by die universiteit van port elizabeth uit. hy voltooi ook die manuskrip van \u2019n gedenkbundel oor die 100ste bestaansjaar van die ng gemeente molteno, eeu van genade: ng kerk molteno 1881\u20131981 (wat in 1981 verskyn het), die kerk waaruit hy begrawe is. sulke opdragwerke was dikwels sy vernaamste inkomste. sy werkywer het blykbaar nooit afgeneem nie, ten spyte van moeilike omstandighede, want twee dae voor sy dood in die hartjie van die ysige noordoos-kaapse winter skryf hy in sy dagboek: \u201cmy werkproduksie is baie deur ronell se siekte gestrem, want ek moes regstaan vir alles. die koue het ook nie gehelp nie. ek voel heeltemal lam.\u201d op 7 julie 1980 skryf sy in haar man se dagboek: \u201cmaandag 7 julie 1980. johannes vanoggend oorlede.\u201d\nronell meintjes is op 26 junie 1996 in 'n hospitaal in port elizabeth oorlede nadat sy die laaste jare van haar lewe op graaff-reinet gewoon het waar sy 'n tyd lank kuratrise was van die hester rupert-kunsmuseum, wat enkele van haar man se werke besit. sy is op 1 julie langs haar man in die molteno-begraafplaas ter ruste gel\u00ea. die skilderye, beeldhouwerke en kosbare boeke uit sy omvattende africana-versameling wat sy n\u00e1 haar man se afsterwe aan die ho\u00ebrskool molteno geskenk het, word vandag nog in die meintjies-kamer uitgestal.van sy manuskripte word in die thomas pringle-versameling van die national english literary museum in grahamstad bewaar, terwyl sy vrou ook werke aan die sasol-kunsmuseum van die universiteit stellenbosch nagelaat het.\n\n\n== n\u00e1 sy dood ==\nin 1982 is 'n tv-opname op veral grootzeekoegat gemaak oor die lewe en werk van johannes meintjes. op 16 januarie 1983 het 'n artikel deur madelein van biljon met kleurfoto's daarby in die sunday times magazine verskyn oor grootzeekoegat onder die opskrif \"ashes to ashes\". van biljon skryf: \"the old house survived pestilence and three border wars. but the fear is that the next few months may destroy it.\" in die artikel het ronell meintjes ges\u00ea dis onprakties om alleen daar te woon en dat die koste om dit bewoonbaar te hou, voortdurend aan die toeneem was, maar dat sy haar nie daartoe kon bring om dit te verkoop nie. \"when i go,\" s\u00ea sy in die artikel, \"it will be a ruin within a year or two.\" toe reeds het die plafon in die vertrek waarin sy sit en gesels het, begin insak en daar was klammigheid en krake in die mure.\nin 1983 het die vrystaatse universiteit 'n gedenkuitstalling in bloemfontein gehou en in 1986 is die johannes meintjes-kamer in die ho\u00ebrskool molteno deur w.a. de klerk geopen as 'n permanente uitstalling van meintjes se belangrikste werk. in 1990 volg 'n prestige-gedenkuitstalling (huldetentoonstelling) van 7 junie tot 6 julie in johannesburg by die destydse randse afrikaanse universiteit. dit het tien jaar n\u00e1 sy dood plaasgevind en was die eerste keer sedert 1973 dat meintjes se olieverfskilderye in johannesburg vertoon is. di\u00e9 uitstalling is geopen deur dr. hermien mccaul-dommisse, wat ook meintjes se eerste uitstalling in augustus 1944 geopen het.\n\n\n== kritiese beskouing van sy skilderkuns ==\n\n\n=== menings oor sy skilderkuns tot 1963 ===\nuittreksels wat hy in 1963 aan die tydskrif lantern uitgelig het omdat dit vir hom \u201cpertinent\u201d was, is onder meer:\n\n\u201cthe actual product of his brush lives and moves in an inter-realm between the world of fact and fiction. his point of departure, however, is the inner world: an idea rather than external event engenders the spark of his creation.\u201d (trek, 1947.)\n\u201cmr. meintjes is essentially an imaginative painter and a colourist. the fact that a great part of his work is done from memory explains the curious sameness of feature and pose.\u201d (cape argus, 1947.)\n\u201chier is \u2019n kunstenaar met \u2019n vonk van eie aard; wat nie alleen weet hoe om te teken nie. maar ook hoe om \u2019n sterk emosionele aanlokking uit te druk.\u201d (die burger, 1948.)\n\u201cmeintjes werk soos \u2019n liriese digter: in elke werk gee hy net homself, en deur homself die groot, somber w\u00eare1d.\u201d (bartho smit, 1949.)\n\u201cthere is no doubt that this young artist has genius. already one can pick out his portrait studies at any exhibition. (they) are as distinctive as rosetti\u2019s faces.\u201d (i.j.m., bloemfontein, 1949.)\n\u201c(he) is one of those who . . . have a chosen a pathway through an apparently barren landscape, away from the easy forms and subjects of conventional art expression.\u201d (ruth prowse, 1950.)\n\u201chier geld die innerlike van die kunstenaar as uitgangspunt van sy uitbeelding. hiertoe gebruik hy kleur- en vormsimbole, ontleen aan die sigbare werklikheid, maar geheel en al vervorm en verkleur en losgemaak uit hul realiteitsverband. mens sou dus die werk van meintjes kan karakteriseer as innerlike selfportretering.\u201d (die volksblad, 1950.)\n\u201cuit hierdie rustelose, dinamiese jong temperament sal nog veel van verrykende waarde en skoonheid vir ons skilderkuns kom. johannes meintjes staan met \u2019n oop en ontvanklike gemoed teenoor die lewe: hierin l\u00ea sy groeikrag en hierdeur gee die lewe hom genoeg aan besieling om met albei hande aan te gryp.\u201d (s. ignatius mocke, 1953.)\n\u201cdie man wat diep loer in die werkinge van die siel en oor wie se integriteit daar nooit getwyfel kan word nie \u2013 dit is meintjes. sy kleur, sy lyn, sy sin vir die mistiese (romanties-ekspressionisties) en sy kennis van die mens se anatomie gee hom \u2019n ho\u00eb plek in die suid-afrikaanse kuns.\u201d (die transvaler. 1956.)\n\u201cin meintjes\u2019 work there is always a sense of the mysterious, whether expressed through these sombre, unpopulated landscapes or through the expression of a guitar player, a lonely boy, a lonely bather beneath the sickle moon, or simply through the relaxation of a sleeper in the sun. there is poetry in this painting.\u201d (pretoria news, 1958.)\n\u201cdie interessantste kwaliteit in meintjes se werk is dat sy surrealisme \u2019n onmiskenbare suid-afrikaanse atmosfeer weerspie\u00ebl.\u201d (anna vorster, 1959.)\n\u201csy skilderye stel \u2019n fyngevoelige, digterlike en ietwat na binne skouende kunstenaar aan ons voor. hy is \u2019n kunstenaar wat sy dromerige w\u00eareld met sielvolle, melankoliese o\u00eb bevolk en eindeloos soek na die raaisel van die lewe. hul rusteloosheid word verhoog deur die leegheid van agtergronde wat deur vreemde samestelling van kleure uitgebeeld is en \u2019n mistieke atmosfeer \u2013 iets byna metafisies \u2013 skep. indien meintjes daarin kan slaag om deur die \u2018plafon\u2019 te breek, kan hy een van suid-afrika se leidende kunstenaars op die gebied van \u2019n besondere, fyn romantiese tradisie word. hy kan vir ons word wat chagall vir die franse geword het.\u201d (die transvaler, 14 julie 1961.)\n\u201cmeintjes remains a very interesting painter. a sentimentalist and a romantic he is, and where this has spoiled his work he has been justly criticized. but such criticism often overlooks an important aspect of his work, perhaps the most important, and that is its particular poetical intensity. now all artists have their dream worids. some are exclusive and others can be shared: meintjes\u2019s dream world, his world of things remembered, is hardly less personal than anyone else\u2019s. but such is the intensity with which it is recalled, such is the frankness of the terms in which it is stated that we are compelled to enter it.\u201d (neville dubow, cape argus, 31 oktober 1961.)\n\u201cin die welige skilderkuns van johannes meintjes vind ons die voortdurende eienskappe van warm aarde, blou lug, eksotiese vorme, e.s.m. sy arbeiders, vroue en kinders wat hulle in die w\u00eareld beweeg met \u2019n soort afgetrokkenheid wat boei \u2013 byna soos wesens wat hul moeilike weg deur die lewe baan, maar daardeur ongeskonde bly. \u2019n mens word byna gehipnotiseer deur die uitdrukking in daardie wye o\u00eb en sprakelose lippe. min kunstenaars besit die durf en oortuiging van johannes meintjes in sy voorstellinge. met \u2019n soort bevredigende onge\u00ebrgheid skilder hy die sinlik-aardse. daar is \u2019n oorheersende van beskutting en beskerming \u2013 die aarde wat die eensames nader trek en teen haar boesem druk; die rustende arbeider wat moeg sy arms en bene oor die warm grond uitstrek, of met sy kop op die skoot van \u2019n vrou rus; die enkelinge of groepe figure wat feitlik deel uitmaak van die landskap wat hulle omhul.\u201d (carl b\u00fcchner, die burger, 23 oktober 1962.)\n\u201cif art is, among other things, a process of revealing the world as seen by one particular man, if it is an interchange of the values of things as they are for the values an artist puts upon them, then meintjes is one of the most communicative painters we have.\u201d (neville dubow, cape argus, 17 oktober 1962.)\n\n\n=== menings oor sy skilderkuns in later jare ===\n\"meintjies se skilderye het \u2019n melankolie wat by \u2019n adolessente verlange aansluit. sy vroe\u00eb werk sluit straattonele in, maar dit is veral sy portrette van jong mans, wat \u2019n spie\u00eblbeeld vorm van homself, wat die aandag getrek het. hierdie portrette word gekenmerk deur mans met swaar ooglede wat nie direk na die kyker staan nie, maar wat \u2019n gevoel gee dat die figure teruggetrek is in \u2019n private droomw\u00eareld. slanke, sensitiewe hande is dikwels deel van die studies. in hierdie introspektiewe w\u00eareld van meintjies het hy later toevoegings van persoonlike simbole gemaak in die vorm van romantiese vo\u00ebls en blomme. baie van hierdie metafore bly obskuur en privaat. daar is ook trekke na die surrealisme, en sy studies van ruiters in die nag op wit perde dra freudiaanse beelde en \u2019n flirtasie met die fantasie van die dood. hoewel meintjies se werk in die invloed van die ekspressionisme staan, het hy dit nooit heeltemal sy eie gemaak nie. hy het nooit heeltemal ontsnap uit die oppervlakkige simbolisme van sy jeugstyl nie.\" (amanda botha, litnet.co.za)\n\"johannes meintjes \u2026 is one of the more articulate south africans of his generation. a prolific painter, he is also a fluent author in both english and afrikaans. with unresting curiosity about south african national and regional history, he seems blessedly free from political or racial bias, and when he writes of nations or persons in conflict is alert to what is good or bad on both sides.\" (sir william plomer, london sunday times, junie 1970)\n\"the years have not dimmed the... vibrant approach and outlook. his exotic paintings, even still lifes, are the stuff of dreams. his compositions show his particular timeless territory...\" (richard cheales, the star, 1973)\n\"for nearly 40 years johannes meintjes has enriched the south african art scene with his personalised work which have the inherent quality of good art \u2013 the artist's genuine feelings and moods can be felt in each brush or palette stroke ...\" (yvonne steynberg, evening post, 1980)\n\"in 1961 met die republiekwording, word meintjes se droomlandskappe \u2019n refleksie van hierdie tydperk van ge\u00efdealiseerde positiwiteit. meintjes handhaaf egter hierdie gestileerde na\u00efwiteit tot aan die einde van sy loopbaan sodat (veral sy later werke) soms die gevaar loop om in sentimentaliteit te verval. die jukstaponering van beelde skep \u2019n droomagtige gevoel van vreemdheid, maar anders as in die werke van die europese surrealiste, wat deur absurditeit die kapitalistiese w\u00eareld op sy kop wou keer, maak meintjes van hierdie visuele tegnieke gebruik as \u2019n vorm van ontvlugting van heersende realiteite. in die sewentigerjare, met geskiedkundige gebeure soos sharpeville, skep hy helderkleurige fantasie\u00eb wat doelbewus nie-konsepsueel of sosiaal-polities is nie.\" (laetitia pople, die burger, 2010)\n\"meintjes word deur sommige kunshistorici as een van suid-afrika se groot kunstenaars beskou, terwyl ander dit afkraak as na\u00efewe kuns wat na slordigheid neig. die talle uitstallings wat al daarvan gehou is en ook die veilingshuise hier en oorsee wat ywerig meeding om sy werk op te veil wanneer dit aangebied word, bewys dat kunsliefhebbers en versamelaars gaande is oor sy werk.\" (martiens van bart, die burger, 2012)\n\n\n== sy kunstenaarsvisie en nalatenskap ==\nin 1963 het meintjes self sy credo opgesom toe hy s\u00ea: \u201cgertrude stein het eens verklaar dat \u2019n kunstenaar nie kritiek nie maar waardering nodig het. dis in \u2019n groot mate waar. hy moet deurgaans getrou bly aan sy visie, aan sy eie idioom, al s\u00ea wie ook wat, sy integriteit behou, geestelik ontwikkel en werk vanuit sy hart. dis wat ek nog gedoen het, en hopelik sal doen tot die dag van my dood.\u201d 'n ander keer het hy ges\u00ea: \"my visie het sy oorsprong in die bodem van afrika en ek het daaraan 'n persoonlike stempel gegee wat moontlik eendag in die hart en verbeelding van 'n ander generasie \u2019n reaksie mag vind.\"skilderwerke van johannes meintjes is vroeg reeds deur baie instellings en bekende versamelaars dwarsdeur suid-afrika en ook in die buiteland aangeskaf. in 1963 het hy ges\u00ea: \u201cwanneer ek kyk na die massa materiaal wat in die afgelope sestien jaar oor my werk geskryf is, staan mens verbaas dat daar nog soveel uiteenlopende menings daaroor kan bestaan. die bewonderaars en die vyande wat ek aan die begin gehad het, het ek vandag nog; daar is net meer van hulle.\u201d\nmeintjes het in sy leeftyd meer as 1 336 olieverfskilderye gemaak, tientalle beeldhouwerke geskep asook honderde sketse, temperas, grafiese werke en waterverfskilderye. uit sy pen het 35 boeke verskyn en ook nog talle ongepubliseerde manuskripte. tydens sy leeftyd is meer as 1 400 koerantberigte en tydskrifartikels oor hom geskryf. n\u00e1 sy dood is sy belangrikste manuskripte, briewe, dagboeke ensovoorts aan die national english literary museum in grahamstad geskenk waar dit in die johannes meintjes-gedenkkamer gehuisves sou word.\nvolgens die digter johann de lange, in \u2019n referaat oor \u201cgay bevryding\u201d tydens \u2019n literatuurseminaar in port elizabeth in 1990, bied meintjes se skryfwerk van die vroegste voorbeelde in die afrikaanse letterkunde \u201cvan die hantering van die gay tema\u201d, wat \u201caanvanklik b\u00e1ie verskuild en omsigtig\u201d was. de lange het ges\u00ea: \u201cop die gebied van die prosa was daar byvoorbeeld heel vroeg reeds die sterk verswe\u00eb, soms sentimentele hantering daarvan in die romans en verhale van johannes meintjes.\u201d ook in sy kunswerk kom die homo\u00ebrotiese vroeg ter sprake (dermate dat hy n\u00e1 sy dood as 'n \"baanbreker gay kunstenaar\" beskryf is en 'n werk van hom in 1993 opgeneem is in \"the invisible ghetto:\nlesbian and gay writing from south africa\") in byvoorbeeld sy sketse vir die versverhaal \"sebastiaan\" van pieter marincowitz, \u2019n bundel wat slegs in \u2019n oplaag van \u2019n honderd gedruk is en nou byna onverkrygbaar is.prof. john kannemeyer skryf in 1998 in die burger: \u201cvir sy digterlike waarde hoef \u2019n mens di\u00e9 verwarde versverhaal, indien jy dit \u2019n verhaal sou kan noem, nie te lees nie. wat \u2019n mens boei, is die illustrasies van week manlike figure deur johannes meintjes en die enkele momente in die gedig waarin vir die eerste keer n\u00e1 i.d. du plessis se \u201cvreemde liefde\u201d van \u2019n homo\u00ebrotiese tendens in afrikaans sprake is. dis jammer dat marincowitz, wat in die sewentigerjare deur selfdood aan sy einde gekom het, di\u00e9 tendens nie beter kon verwoord nie.\u201dtien jaar n\u00e1 sy dood het die koerantredakteur tertius myburgh van meintjes ges\u00ea: \u201cjohannes was something of a renaissance man. first of all, artist. then author, historian, activist and even sort-of farmer. above all, he was a thoughtful, loving and loveable human being who thought very deeply about the human condition.\u201din 'n buurt van die kaapse township mitchells plain waarin strate die name van suid-afrikaanse kunstenaars dra, is 'n straat ook na johannes meintjes genoem, weliswaar verkeerd gespel as \"meintjies\".\n\n\n== bibliografie ==\njohannes meintjes se wye belangstellingsveld het neerslag gevind in die uiteenlopende onderwerpe waaroor hy geskryf het, veral die vaderlandse geskiedenis. hier is \u2019n volledige lys van sy gepubliseerde werke:\n\n\n=== ander ===\nmeintjes \u2013 liriese werk / lyrical works. biografie. 1948. 77 pp, anreith press, kaapstad. teks deur pieter marincowitz, illustrasies deur johannes meintjes.\nsebastiaan. gedig. 1948. 38 pp. teks deur pieter marincowitz, illustrasies deur johannes meintjes. drukoplaag: 100.\ncomplex canvass: a south african approach. geografies. 1960. 47 pp. opgedra aan beyers botha. afrikaanse pers-boekhandel, johannesburg / kaapstad.\n\n\n=== biografie ===\nmaggie laubser. monografie. 1944. 47 pp. opgedra aan gerrit bakker. haum. kaapstad.\nanton anreith. sculptor 1754\u20131822. monografie. 1951. 62 pp. opgedra aan: john rothman. juta and co ltd, kaapstad / johannesburg. drukoplaag: 1 000.\nolive schreiner: portrait of a south african woman. biografie. 1965. 195 pp. opgedra aan sy suster ernestine keyser. hugh keartland publishers, johannesburg.\nde la rey \u2013 lion of the west. biografie. 1964. 432 pp. opgedra aan die nagedagtenis van sy vader, ernest frederick meintjes (1893\u20131928). hugh keartland publishers, johannesburg.\npresident steyn: a biography. biografie. 1969. 272 pp. nasionale boekhandel, kaapstad.\ngeneral louis botha: a biography. 1970. 332 pp. opgedra aan die nagedagtenis van kol. polly de la rey-morkel (1887\u20131967). cassel, london.\nvader van sy volk: \u2019n lewenskets van president mt steyn. biografie. 1970. 82 pp. opgedra aan beyers botha. tafelberg-uitgewers, kaapstad.\nthe commandant-general (the life and times of petrus jacobus joubert of the south african republic: 1831\u20131900). biografie. 1971. 220 pp. opgedra aan die nagedagtenis van sy vrou, ronell meintjes. tafelberg-uitgewers, kaapstad.\nsandile: the fall of the xhosa nation. biografie. 1971. 312 pp. opgedra aan william plomer. tv bulpin, kaapstad.\npresident paul kruger: a biography. biografie. 1974. 295 pp. opgedra aan sy moeder, ook gebore op 10 oktober, ter viering van haar 80ste verjaardag. cassel, londen\n\n\n=== geskiedenis ===\nportret van \u2019n suid-afrikaanse dorp, deur ambrose lomax: molteno 1894\u20131909. geskiedkundig. 1964. 127 pp. opgedra aan edmund walsh. bamboesberg-uitgewers, molteno. drukoplaag: 500.\nstormberg: a lost opportunity (the anglo boer war in the north-eastern cape colony, 1899\u20131902). geskiedenis. 1969. 209 pp. opgedra aan evan robertson. nasionale boekhandel, kaapstad.\nsword in the sand: the life and death of gideon scheepers. biografie. 1969. 242 pp. opgedra aan john mcintosh. tafelberg-uitgewers, kaapstad.\nthe voortrekkers: the story of the great trek and the making of south africa. geskiedenis. 1973. 287 pp. opgedra aan die nagedagtenis van sy oupa johannes petrus meintjes (1843\u20131919). cassel, londen. (sagtebanduitgawe deur corgi in 1975. 333 pp.)\nthe great boer war. by arthur conan doyle (first edition london 1902). anglo-boer war reprint library selected and introduced by johannes meintjes. herdruk deur c. struik. 1976. 769 pp. drukoplaag: 1 000.\nthe anglo-boer war 1899\u20131902 a pictorial history. geskiedenis. 1976. 192 pp. struik, kaapstad.\ndie anglo-boere oorlog in beeld 1899\u20131902. geskiedenis. 1976. struik, kaapstad.\nwith \u2018bobs\u2019 and kruger \u2013 experiences and observations of an american war correspondent in the field with both armies. by frederic william unger (first edition 1901). anglo-boer war reprint library selected and introduced by johannes meintjes. herdruk deur c. struik (pty) ltd in 1977. 412 pp. drukoplaag: 1 000.\nde boerenoorlog in beeld 1899\u20131902. geskiedenis. 1978. 192. fibula \u2013 van dishoeck, haarlem.\nder burenkrieg 1899\u20131902. geskiedenis. 1979. 190 pp. wells, m\u00fcnchen. verlag wesserm\u00fchl.\n\n\n=== opdragwerke ===\nround table in south africa: 1948\u20131969. opdragwerk. 1970. 184 pp (manuskrip). opgedra aan david smith. the national association of round tables in south africa.\ndorp van drome: die geskiedenis van molteno 1874\u20131974. opdragwerk. 1974. 173 pp. munisipaliteit molteno.\nsasol: 1950\u20131975. opdragwerk. 1975. 174 pp. tafelberg-uitgewers, kaapstad. (afsonderlike uitgawes in afrikaans en engels.)\neeu van genade: ng kerk van molteno: 1881\u20131981. opdragwerk. 1981. 83 pp. kerkraad: ng gemeente molteno.\n\n\n=== outobiografie ===\nfrontier family. outobiografies. 1955. 166 pp (verkorte weergawe, oorspronklik 188 pp.). opgedra aan sy drie susters: ena, marie en ernestine. central news agency (ltd), johannesburg. illustrasies deur johannes meintjes.\ndie dagboek van johannes meintjes \u2013 deel 1. outobiografies. 1961. 192 pp. opgedra aan die nagedagtenis van sy vader, ernest frederick meintjes (1893\u20131928). bamboesberg-uitgewers, molteno. drukoplaag: 1 000.\n(die) jeugjare (van johannes meintjes). outobiografies. 1963. 181 pp. opgedra aan sy moeder, valerie elizabeth julia meintjes, gebore keyter. bamboesberg-uitgewers, molteno.\ndie dagboek van johannes meintjes \u2013 deel 2. outobiografie. 1972. 220 pp. opgedra aan die nagedagtenis van sy oupa johannes petrus meintjes (1843\u20131919). bamboesberg-uitgewers, molteno. drukoplaag: 1 000.\ndie dagboek van johannes meintjes \u2013 deel 3. outobiografie. 1975. 209 pp. opgedra aan die nagedagtenis van sy ouma wilhelmina maria elizabeth keyter (1856\u20131930). bamboesberg-uitgewers, molteno. drukoplaag: 1 000.\nlondon diaries\n\n\n=== prosa, drama ===\nkamerade. kortverhale, sketse en essays. 1947. 126 pp. anton anreith publishers, kaapstad. illustrasies deur johannes meintjes. drukoplaag: 500.\ndie blanke stilte: \u2019n toneelstuk in drie dele. 1952. 50 pp. opgedra aan hilda kriseman. holloway books (pty) ltd, pretoria.\nstorm(s)vlei. roman. 1955. 195 pp. opgedra aan michael tonkin. afrikaanse pers-boekhandel, johannesburg.\ndie soekendes. toneelstuk. 1958. 41 pp. opgedr aan norman de la hunt. afrikaanse pers-boekhandel, johannesburg / kaapstad.\ndie singende re\u00ebn. roman. 1962. 119 pp. opgedra aan sy vrou, ronell meintjes. bamboesberg-uitgewers, molteno.\ngister is vandag. roman. 1963. 184 pp. opgedra aan koos quinton. afrikaanse pers-boekhandel, johannesburg / kaapstad.\nmallemeule. roman. 1964. 155 bladsye. opgedra aan hannes van rooij. afrikaanse pers-boekhandel, johannesburg.\nmanor house. roman. 1964. 280 pp. opgedra aan sy vrou, ronell meintjes. delacorte press, new york.\nthe silent conspiracy. roman. 1964. 269 pp. opgedra aan sy vrou, ronell meintjes. michael joseph, london.\nsiembamba: \u2019n versameling verhale, essays en sketse. 1971. 89 pp. opgedra aan die nagedagtenis van ken swart. afrikaanse pers-boekhandel, johannesburg.\n\n\n== bronne ==\n\u201cjohannes meintjes \u2013 veelsydige kunstenaar\u201d in: wood, vivian c. (red.). \u201clantern. tydskrif vir kennis en kultuur.\u201d jaargang xii, no. 3. maart 1963. pretoria: die s.a. vereniging vir die bevordering van kennis en kultuur.\nengelbrecht, prof. dr. s.p. 1952. die kaapse predikante van die sewentiende en agtiende eeu. kaapstad, pretoria: h.a.u.m.-j.h. de bussy.\nmarincowitz, pieter. 1948. liriese werk / lyrical work: johannes meintjes. cape town: the anreith press.\n\n\n== verwysings ==\n\n\n== eksterne skakels ==\n(en)  'n bibliografie met foto's van stofomslae of voorblaaie van al johannes meintjes se gepubliseerde skryfwerk. url besoek op 20 maart 2015.\n(en)  \u2019n essay oor meintjes deur kobus opperman. url besoek op 20 maart 2015.\n(af)  deeglike biografie oor meintjes op litnet deur erika terblanche geargiveer 1 januarie 2013 op wayback machine. url besoek op 20 maart 2015.\n(af)  \u2019n beskouing op litnet oor selfportrette, onder meer di\u00e9 van johannes meintjes[dooie skakel]. url besoek op 20 maart 2015.\n(af)  \u201cskaars boeke oor verlede nou op cd\u201d geargiveer 2 januarie 2016 op wayback machine, die burger, 2 junie 2003. url besoek op 20 maart 2015.\n(en)  \u2019n artikel deur dr. jean-pierre de la porte, navorsingsdirekteur van die instituut vir die bevordering van argitektuur en infrastruktuur, januarie 2010 geargiveer 25 julie 2010 op wayback machine. url besoek op 20 maart 2015.\n(en)  'n beskrywing van 'n veiling van seldsame dokumente en boeke uit meintjes se privaat versameling geargiveer 24 julie 2013 op wayback machine. url besoek op 20 maart 2015.\n(en)  een van die laaste versamelings van meintjes se persoonlike besittings verkoop einde mei 2013 op bid or buy vir r10 000. url besoek op 20 maart 2015.\n(en)  album van 50 skilderye van meintjes in privaat besit[dooie skakel]. url besoek op 20 maart 2015.\n(en)  'n foto van johannes en ronell meintjese grafsteen in molteno se begraafplaas. url besoek op 20 maart 2015.\n(en)  johannes meintjes se dorpshuis op molteno is nou die olive's cottage-b&o. url besoek op 20 maart 2015.\n(en)  stephan welz & co. verkoop al drie meintjes se dagboeke teen r7 500. url besoek op 20 maart 2015.\n(en)  'n oorsig van alle meintjes-werke deur stepgan welz & co. verkoop. url besoek op 27 junie 2013.\n(en)  'n opsomming van meintjes se lewensloop op artvalue.co.za geargiveer 20 november 2012 op wayback machine. url besoek op 20 maart 2015.\n(en)  r27 million auction, second highest ever in cape town, stephan welz verkoop duurste meintjes-skildery op veiling. url besoek op 30 september 2013.\n(en)  besonderhede oor jongste verkope van meintjes se werk op strauss art se webtuiste. url besoek op 20 maart 2015."