"you can dance \u2013 po prostu ta\u0144cz! \u2013 polski program typu talent show emitowany w latach 2007\u20132012 i 2015\u20132016 na antenie telewizji tvn, oparty na formacie so you think you can dance. produkcj\u0105 programu dla telewizji tvn zajmowa\u0142o si\u0119 przedsi\u0119biorstwo mastiff media polska. producentem programu ze strony tvn by\u0142a ewa leja, a producentem wykonawczym \u2013 grzegorz piekarski z mastiff media polska.\n\n\n== zasady programu ==\nkonkurs sk\u0142ada\u0142 si\u0119 z kilku etap\u00f3w. na pocz\u0105tku w najwi\u0119kszych polskich miastach odbywa\u0142y si\u0119 precastingi. udzia\u0142 w programie mog\u0142y bra\u0107 osoby mi\u0119dzy 16. a 30. rokiem \u017cycia. ich wyst\u0119py na precastingach oceniali producent, re\u017cyser i choreograf programu. nast\u0119pnie wybrani uczestnicy wyst\u0119powali przed w\u0142a\u015bciw\u0105 trzyosobow\u0105 komisj\u0105 jurorsk\u0105, z\u0142o\u017con\u0105 z zawodowych tancerzy i celebryt\u00f3w, kt\u00f3ra na podstawie kr\u00f3tkich uk\u0142ad\u00f3w choreograficznych wy\u0142ania\u0142a grup\u0119 os\u00f3b, kt\u00f3re przechodz\u0105 do nast\u0119pnego etapu (w 1. edycji by\u0142o to 50 os\u00f3b, od 2. do 9. za\u015b po 36 os\u00f3b). p\u00f3\u0142finali\u015bci wyje\u017cd\u017cali za granic\u0119 i przez tydzie\u0144 udoskonalali technik\u0119 ta\u0144ca pod okiem zawodowych instruktor\u00f3w i choreograf\u00f3w.\nszesna\u015bcie os\u00f3b (od pi\u0105tej edycji 14 os\u00f3b) przechodzi\u0142o do odcink\u00f3w na \u017cywo. w pierwszej cz\u0119\u015bci ka\u017cdego wydania na \u017cywo uczestnicy wyst\u0119powali w parach. tak d\u0142ugo, jak w programie udzia\u0142 bior\u0105 minimum cztery pary, jurorzy wskazywali trzy najs\u0142absze duety. wybrane sze\u015b\u0107 os\u00f3b \u2013 kobiety i m\u0119\u017cczy\u017ani, niekoniecznie z tej samej pary \u2013 prezentowali ta\u0144ce solowe (tzw. sol\u00f3wki), a o tym, kto odchodzi z programu decydowali widzowie w g\u0142osowaniu sms-owym. gdy w konkursie zosta\u0142y trzy pary, ka\u017cdy uczestnik prezentowa\u0142 ta\u0144ce solowe.\ndo fina\u0142u przechodzi\u0142y dwie b\u0105d\u017a trzy osoby (w zale\u017cno\u015bci od edycji). zwyci\u0119zc\u0119 wybierali widzowie. nagrod\u0105 g\u0142\u00f3wn\u0105 w programie by\u0142o 100 000 z\u0142otych oraz trzymiesi\u0119czne stypendium w broadway dance center (edycje 1\u20136, 8) lub international dance academy w los angeles (edycja 7).\n\n\n== spis edycji ==\n\n\n== ekipa ==\n\n\n=== prowadz\u0105cy ===\n\n\n=== jury ===\n\n\n=== nauka za granic\u0105 ===\n\n\n== uczestnicy ==\n\n\n=== pierwsza edycja (2007) ===\nodcinki 1\u20133 zosta\u0142y po\u015bwi\u0119cone relacjom z casting\u00f3w w najwi\u0119kszych miastach polski. przyznano 50 bilet\u00f3w do pary\u017ca.\nodcinki 4\u20135 to relacja pobytu uczestnik\u00f3w na warsztatach w pary\u017cu, gdzie uczyli si\u0119 w czterech grupach r\u00f3\u017cnych styl\u00f3w ta\u0144ca oraz wsp\u00f3lnej choreografii (pop-jazz) opracowanej przez wade\u2019a robsona (choreografia pochodzi\u0142a z trzeciej ameryka\u0144skiej edycji so you think you can dance \u2013 w pierwszym odcinku fina\u0142owym ta\u0144czyli j\u0105 sara von gillern i jesus solorio, do utworu \u201ecabaret hoover\u201d z les triplettes de belleville). wybrano 16 finalist\u00f3w.\n\n\n=== druga edycja (wiosna 2008) ===\nodcinki 1-4 zosta\u0142y po\u015bwi\u0119cone relacjom z casting\u00f3w w najwi\u0119kszych miastach polski \u2013 bytom i krak\u00f3w (1 odc.), gda\u0144sk (2 odc.), warszawa (odc. 3 i 4). przyznano 36 bilet\u00f3w do buenos aires.\nodcinki 4-5 to relacja pobytu uczestnik\u00f3w na warsztatach w buenos aires, gdzie uczyli si\u0119 w czterech grupach r\u00f3\u017cnych styl\u00f3w ta\u0144ca oraz wsp\u00f3lnej choreografii. wybrano 16 finalist\u00f3w.\n\n\n=== trzecia edycja (jesie\u0144 2008) ===\nodcinki 1-3 zosta\u0142y po\u015bwi\u0119cone relacjom z casting\u00f3w w najwi\u0119kszych miastach polski \u2013 szczecin i krak\u00f3w (1 odc.), wroc\u0142aw (2 odc.), warszawa (odc. 3). przyznano 36 bilet\u00f3w do barcelony.\nodcinki 4-5 to relacja pobytu uczestnik\u00f3w na warsztatach w barcelonie, gdzie uczyli si\u0119 w czterech grupach r\u00f3\u017cnych styl\u00f3w ta\u0144ca oraz wsp\u00f3lnej choreografii. wybrano 16 finalist\u00f3w.\n\n\n=== czwarta edycja (2009) ===\nodcinki 1-3 zosta\u0142y po\u015bwi\u0119cone relacjom z casting\u00f3w w najwi\u0119kszych miastach polski. przyznano 36 bilet\u00f3w do lizbony.\nodcinki 4-5 to relacja pobytu uczestnik\u00f3w na warsztatach w lizbonie. wybrano 16 finalist\u00f3w.\n\n\n=== pi\u0105ta edycja (2010) ===\nodcinki 1-4 zosta\u0142y po\u015bwi\u0119cone relacjom z casting\u00f3w w najwi\u0119kszych miastach polski. przyznano 36 bilet\u00f3w do tel awiw-jafau.\nodcinki 4-5 to relacja z pobytu uczestnik\u00f3w na warsztatach w tel awiwie, gdzie uczyli si\u0119 w czterech grupach r\u00f3\u017cnych styl\u00f3w ta\u0144ca oraz wsp\u00f3lnej choreografii. zosta\u0142o wybranych 14 finalist\u00f3w.\n\n\n=== sz\u00f3sta edycja (2011) ===\nodcinki 1-4 zosta\u0142y po\u015bwi\u0119cone relacjom z casting\u00f3w w najwi\u0119kszych miastach polski \u2013 gda\u0144sk (1 odc.), krak\u00f3w i lublin (2 odc.), wroc\u0142aw (3 odc.), warszawa (4 odc.). przyznano 36 bilet\u00f3w do casablanci\nodcinki 5-6 to relacja pobytu uczestnik\u00f3w na warsztatach w casablance. wybrano 14 finalist\u00f3w.\ntelewizja tvn zacz\u0119\u0142a emitowa\u0107 t\u0119 edycj\u0119 od 2 marca 2011. od tej edycji w jury miejsce anny muchy zajmuje kinga rusin, natomiast prowadz\u0105c\u0105 jest patricia kazadi.\n\n\n=== si\u00f3dma edycja (2012) ===\nemisja si\u00f3dmej edycji programu rozpocz\u0119\u0142a si\u0119 7 marca 2012. castingi do programu rozpocz\u0119\u0142y si\u0119 11 grudnia 2011 w krakowie. kolejne odby\u0142y si\u0119 w gda\u0144sku, lublinie, szczecinie i warszawie. ekipa programu pozosta\u0142a bez zmian. 36 os\u00f3b wyjecha\u0142o na warsztaty.\n\n\n=== \u00f3sma edycja (2015) ===\n\n\n=== dziewi\u0105ta edycja (2016) ===\n\n\n== widowiska specjalne ==\npo prostu taniec9 grudnia 2007 odby\u0142 si\u0119 program po prostu taniec, b\u0119d\u0105cy fuzj\u0105 program\u00f3w taniec z gwiazdami i you can dance \u2013 po prostu ta\u0144cz. cztery gwiazdy zosta\u0142y przydzielone do czw\u00f3rki tancerzy z drugiego programu. ka\u017cda para zata\u0144czy\u0142a po dwa ta\u0144ce \u2013 standardowy oraz nowoczesny (m.in. hip-hop, jazz i modern jazz). program prowadzili kinga rusin, piotr g\u0105sowski i katarzyna skrzynecka, a wyst\u0119py par oceniali: piotr gali\u0144ski, micha\u0142 pir\u00f3g, iwona pavlovi\u0107 i agustin egurrola. w konkursie wyst\u0105pili: anna guzik i rafa\u0142 kami\u0144ski, mateusz dami\u0119cki i anna bosak, justyna steczkowska i maciej florek oraz rafa\u0142 bryndal i diana staniszewska. w odcinku zwyci\u0119\u017cyli anna guzik rafa\u0142 kami\u0144ski.\n\npo prostu ta\u0144cz z gwiazdami... i pobij rekord guinnessa31 sierpnia 2008 o godz. 16:30 odby\u0142o si\u0119 bicie rekordu guinnessa w ta\u0144cu na krakowskim rynku. ca\u0142o\u015b\u0107 by\u0142a emitowana w tvn. program prowadzili kinga rusin i piotr g\u0105sowski, magda mo\u0142ek i andrzej so\u0142tysik oraz iwona pavlovi\u0107 i agustin egurrola, a w biciu rekordu wzi\u0119li udzia\u0142 m.in. maciej florek, artur cieci\u00f3rski, gieorgij puchalski, anna radomska, katarzyna kubalska, justyna bia\u0142ow\u0105s, ida nowakowska, maria fory\u015b, mariusz jasuwienias i piotr ga\u0142czyk.\n\npo prostu bitwaprogram po prostu bitwa odby\u0142 si\u0119 5 czerwca 2010 na rynku w bia\u0142ymstoku. podczas casting\u00f3w zosta\u0142o wybranych 24 tancerzy \u2013 12 kobiet w dru\u017cynie anny muchy (aleksandra chaberska, agnieszka mi\u015b, magdalena tyburska, ewelina tomaszewicz, patrycja koz\u0142owska, dominika semeniuk, maja krajewska, luiza smagowska, joanna kolk, nicol kupper, sylwia murdzek, joanna sok\u00f3\u0142) i 12 m\u0119\u017cczyzn w grupie micha\u0142a pir\u00f3ga (damian lipi\u0144ski, mateusz adamczyk, jakub kolasa, \u0142ukasz kosicki, maciej kosicki, mieszko nagaj, rafa\u0142 roczniak, kamil rybi\u0144ski, mateusz w\u0142och, rafa\u0142 sz\u0142yk, kajetan luteracki, jakub kornalski). grupy te walczy\u0142y ze sob\u0105 wykonuj\u0105c trzy ta\u0144ce \u2013 hip-hop, taniec wsp\u00f3\u0142czesny i jazz. ka\u017cda grupa posiada\u0142a swoich choreograf\u00f3w, a wyst\u0119py oceniali jurorzy: katarzyna skrzynecka, piotr g\u0105sowski i joanna chitruszko. odbywa\u0142y si\u0119 te\u017c warsztaty taneczne. podczas odcinka wyst\u0105pili tancerze pi\u0105tej edycji, a tak\u017ce agnieszka chyli\u0144ska i afromental. zwyci\u0119\u017cy\u0142a grupa micha\u0142a pir\u00f3ga, zdobywszy 57% g\u0142os\u00f3w widz\u00f3w.\n\ntaniec kontra dance: pojedynek na styletaniec kontra dance: pojedynek na style odby\u0142 si\u0119 11 czerwca 2011 na rynku ko\u015bciuszki w bia\u0142ymstoku. w show wzi\u0119li udzia\u0142 uczestnicy program\u00f3w you can dance \u2013 po prostu ta\u0144cz oraz taniec z gwiazdami. dodatkowo za\u015bpiewali finali\u015bci programu x factor.\n\n\n== przypisy ==\n\n\n== uwagi ==\n\n\n== linki zewn\u0119trzne ==\noficjalna strona programu you can dance \u2013 po prostu ta\u0144cz (archiwum)"