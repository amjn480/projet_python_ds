"queer (z ang. queer \u2013 dziwny, osobliwy) \u2013 okre\u015blenie u\u017cywane od lat 90. xx wieku do opisywania spo\u0142eczno\u015bci lgbtq+ i jej cz\u0142onk\u00f3w. efektem tego by\u0142a zmiana we wsp\u00f3\u0142czesnej angielszczy\u017anie: pierwotne znaczenie s\u0142owa queer zosta\u0142o zmarginalizowane i obecnie okre\u015blenie to znaczy przede wszystkim \u201elesbijski\u201d, \u201egejowski\u201d, \u201ehomoseksualny\u201d (czy generalnie \u201enie-heteroseksualny\u201d. \u201enie-heteronormatywny\u201d) oraz r\u00f3wnie\u017c \u201enie-cisp\u0142ciowy\u201d (np. trans lub genderqueer).\nw naukach humanistycznych s\u0142owo queer jest zbiorczym terminem okre\u015blaj\u0105cym przedmiot bada\u0144 socjologicznych, psychologicznych, antropologicznych, kulturowych i krytycznoliterackich skupionych na analizowaniu i proliferacji ustalonych spo\u0142ecznie to\u017csamo\u015bci oraz opozycji p\u0142ciowych i zwi\u0105zanych z seksualno\u015bci\u0105 (kobieta \u2013 m\u0119\u017cczyzna, p\u0142e\u0107 m\u0119ska \u2013 p\u0142e\u0107 \u017ce\u0144ska, heteroseksualno\u015b\u0107 \u2013 homoseksualno\u015b\u0107 itp.), w tym przede wszystkim konstrukcji to\u017csamo\u015bci subwersywnych. na uczelniach zachodnich od kilkunastu lat pojawiaj\u0105 si\u0119 osobne studia i specjalizacje z zakresu queer studies, czasami wi\u0105zane z gender studies, a czasami stanowi\u0105ce element studi\u00f3w z zakresu women\u2019s studies (problematyki kobiecej), np. na humboldt state university.\nu\u017cycie wyrazu queer w niekt\u00f3rych kontekstach mo\u017ce by\u0107 postrzegane jako obra\u017aliwe i zw\u0142aszcza w heteronormatywnych spo\u0142ecze\u0144stwach powinno by\u0107 traktowane z ostro\u017cno\u015bci\u0105, mimo \u017ce bywa stosowane tak\u017ce jako samookre\u015blenie lgbt (podobnie jak okre\u015blenie nigger wobec afroamerykan\u00f3w).\n\n\n== u\u017cycie historyczne i wsp\u00f3\u0142czesne ==\npierwsze u\u017cycie tego s\u0142owa datuje si\u0119 na pocz\u0105tek xvi wieku i oznacza\u0142o wtedy mi\u0119dzy innymi \u201edziwny\u201d, \u201eosobliwy\u201d, \u201eekscentryczny\u201d, \u201ekomiczny\u201d, \u201enadzwyczajny\u201d, niepospolity\u201d, tak\u017ce \u201epodejrzany\u201d, \u201ekontrowersyjny\u201d oraz \u201eniesw\u00f3j\u201d, \u201eo s\u0142abym zdrowiu\u201d jako przymiotnik. u\u017cywane by\u0142o wtedy r\u00f3wnie\u017c jako czasownik w znaczeniu \u201ezepsu\u0107\u201d, \u201ezniszczy\u0107\u201d, \u201ezmarnowa\u0107\u201d, \u201ez\u0142ama\u0107\u201d (umow\u0119, zdarzenie lub sytuacj\u0119). wyra\u017cenie \u201ein queer street\u201d odnosi\u0142o si\u0119 r\u00f3wnie\u017c do osoby posiadaj\u0105cej znaczne d\u0142ugi.\n\n\n=== queer w znaczeniu negatywnym ===\nna prze\u0142omie xix i xx wieku s\u0142owo \u201equeer\u201d zacz\u0119\u0142o nabiera\u0107 bardziej negatywnego znaczenia i coraz cz\u0119\u015bciej kojarzy\u0142o si\u0119 z dewiacj\u0105 seksualn\u0105. zacz\u0119to te\u017c u\u017cywa\u0107 tego s\u0142owa do okre\u015blania zniewie\u015bcia\u0142ych m\u0119\u017cczyzn oraz m\u0119\u017cczyzn uprawiaj\u0105cych seks z osobami tej samej p\u0142ci. wczesnym odnotowanym u\u017cyciem tego s\u0142owa w tym znaczeniu by\u0142 list jana sholto douglasa, 9. markiza queensberry z 1894 roku. u\u017cywanie queer jako uw\u0142aczaj\u0105cego okre\u015blenia na zniewie\u015bcia\u0142ych m\u0119\u017cczyzn sta\u0142o si\u0119 popularne w xx wieku i w\u0142a\u015bnie na pierwsz\u0105 po\u0142ow\u0119 xx wieku przypada okres najcz\u0119stszego u\u017cywania tego s\u0142owa. kiedy w ci\u0105gu xx wieku homoseksualni m\u0119\u017cczy\u017ani preferowali identyfikowa\u0107 si\u0119 najpierw jako homofil, a p\u00f3\u017aniej gej, s\u0142owo \u201equeer\u201d stosowano pejoratywnie w stosunku do m\u0119\u017cczyzn, co do kt\u00f3rych s\u0105dzono, \u017ce anga\u017cuj\u0105 si\u0119 w receptywny (pasywny) seks analny lub oralny z innymi m\u0119\u017cczyznami, jak r\u00f3wnie\u017c wobec tych, kt\u00f3rzy wykazywali nienormatywne formy ekspresji p\u0142ci.\n\n\n=== odzyskiwanie terminu przez spo\u0142eczno\u015b\u0107 lgbt ===\n\npod koniec lat 80. niekt\u00f3rzy geje zacz\u0119li celowo u\u017cywa\u0107 s\u0142owa queer zamiast okre\u015blenia gej czy homoseksualista, pr\u00f3buj\u0105c, poprzez u\u017cycie tego s\u0142owa w spos\u00f3b pozytywny, pozbawi\u0107 go jego negatywnej mocy. wczesnym przyk\u0142adem u\u017cycia tego s\u0142owa przez spo\u0142eczno\u015b\u0107 lgbt mo\u017ce by\u0107 organizacja queer nation, kt\u00f3ra zosta\u0142a utworzona w marcu 1990 roku i dystrybuowa\u0142a anonimow\u0105 ulotk\u0119 na nowojorskiej paradzie gay pride w czerwcu 1990 roku zatytu\u0142owanej \u201equeers read this\u201d. ulotka zawiera\u0142a fragment t\u0142umacz\u0105cy ich przyj\u0119cie etykiety queer:naprawd\u0119 musimy u\u017cywa\u0107 tego s\u0142owa? to tylko k\u0142opot. ka\u017cdy gej ma swoje w\u0142asne zdanie na ten temat. dla jednych oznacza to dziwne i ekscentryczne i swego rodzaju tajemnicze [...] a dla innych \u201equeer\u201d wyczarowuje te okropne wspomnienia o cierpieniu nastolatk\u00f3w [...] no tak, \u201egej\u201d jest \u015bwietny. ma swoje miejsce. ale kiedy wiele lesbijek i gej\u00f3w budzi si\u0119 rano, czujemy si\u0119 \u017ali i zdegustowani, a nie gejowsko (rado\u015bnie). wi\u0119c zdecydowali\u015bmy si\u0119 nazywa\u0107 siebie queer. u\u017cywaj\u0105c \u201equeer\u201d przypominamy sobie, jak jeste\u015bmy postrzegani przez reszt\u0119 \u015bwiata. [t\u0142umaczenie z angielskiego]wsp\u00f3\u0142cze\u015bnie s\u0142owo \u201equeer\u201d uznawane jest za poj\u0119cie zbiorcze oznaczaj\u0105ce og\u00f3\u0142 mniejszo\u015bci seksualnych i genderowych oraz antonim heteronormatywno\u015bci. obejmuje on wtedy swym znaczeniem ludzi o orientacji nieheteroseksualnej (osoby homoseksualne, biseksualne, aseksualne i panseksualne) osoby nie-cisp\u0142ciowe (transseksualne, transp\u0142ciowe, niebinarne, agender i androgyniczne lub dowolnej innej to\u017csamo\u015bci p\u0142ciowej) oraz osoby interp\u0142ciowe. niekt\u00f3rzy byli za tym aby tak\u017ce uwzgl\u0119dnia\u0107 rodzajowo normatywnych heteroseksualist\u00f3w, kt\u00f3rych orientacja lub aktywno\u015b\u0107 seksualna nie mieszcz\u0105 si\u0119 w granicach najpowszechniejszych (np. bdsm, poliamoria). jednak spotka\u0142o si\u0119 to z do\u015b\u0107 powszechnym sprzeciwem ze strony spo\u0142eczno\u015bci lgbt.\nw tym znaczeniu s\u0142owo queer (zar\u00f3wno jako przymiotnik, jak i jako rzeczownik) mo\u017ce by\u0107 u\u017cywane jako synonimiczne dla lgbt, co zw\u0142aszcza w j\u0119zyku angielskim jest w mowie potocznej wygodniejsze ni\u017c u\u017cywanie ci\u0105gle wyd\u0142u\u017caj\u0105cego si\u0119 akronimu (w skrajnych przypadkach nawet lgbtqiapk+ lub lgbttqiaap). jest te\u017c poj\u0119ciem szerszym, poniewa\u017c obejmuje r\u00f3wnie\u017c osoby niewymienione w skr\u00f3cie lgbt.\n\n\n== teoria queer ==\nuwa\u017cana jest ona za alternatyw\u0119 esencjalistycznego podej\u015bcia do to\u017csamo\u015bci seksualnej, kt\u00f3re g\u0142osi, \u017ce to\u017csamo\u015bci/orientacje seksualne istniej\u0105 obiektywnie i jedynie czekaj\u0105 na nazwanie. jednocze\u015bnie w nurcie esencjalistycznym uto\u017csamia si\u0119 te poj\u0119cia z rzeczywisto\u015bci\u0105. podnosi si\u0119 jednak kwesti\u0119, \u017ce w tym uj\u0119ciu np. termin \u201eheteroseksualny\u201d dla ka\u017cdego mo\u017ce znaczy\u0107 co\u015b nieco innego. a zatem ludzk\u0105 r\u00f3\u017cnorodno\u015b\u0107 p\u0142ciow\u0105 znacznie lepiej opisuje teoria queer. zak\u0142ada ona ludzk\u0105 niepowtarzalno\u015b\u0107 i fakt, \u017ce ka\u017cdy jest indywidualny i r\u00f3\u017cni si\u0119 od innych wskutek wp\u0142yw\u00f3w biologicznych, psychologicznych i spo\u0142ecznych. w \u015bwietle powy\u017cszego definiowanie to\u017csamo\u015bci seksualnej jest wytworem kultury i jedynie wt\u00f3rnie kreuje rzeczywisto\u015b\u0107. wskutek takiego definiowania dochodzi do wy\u017cszego warto\u015bciowania jednych to\u017csamo\u015bci, a ni\u017cszego innych, co prowadzi do sztucznej kategoryzacji. w odpowiedzi na to teoria wysuwa nast\u0119puj\u0105ce postulaty:\n\nnale\u017cy odej\u015b\u0107 od sztywnego kategoryzowania to\u017csamo\u015bci na rzecz uznania ich naturalnej r\u00f3\u017cnorodno\u015bci;\nludzie maj\u0105 prawo nie podlega\u0107 spo\u0142ecznemu naciskowi do okre\u015blenia w\u0142asnej to\u017csamo\u015bci seksualnej;\nludzie powinni mie\u0107 prawo do samookre\u015blenia, czy to przez poj\u0119cia wypracowane kulturowo, czy przez ich modyfikacj\u0119, czy przez poj\u0119cia stworzone samodzielnie;\nnale\u017cy odej\u015b\u0107 od ignorowania lub modyfikowania tego, co nie mie\u015bci si\u0119 w konstruktach spo\u0142ecznych, dotycz\u0105cych seksualno\u015bci;\nistniej\u0105 osoby, kt\u00f3re postrzegaj\u0105 w\u0142asn\u0105 p\u0142e\u0107 i seksualno\u015b\u0107 jako niejednorodn\u0105 i zmienn\u0105;\nwszystkie to\u017csamo\u015bci seksualne i p\u0142ciowe s\u0105 r\u00f3wnowarto\u015bciowe.\n\n\n== konteksty kulturowe ==\npoj\u0119cie queer pojawi\u0142o si\u0119 w tytu\u0142ach kilku film\u00f3w i nie tylko:\n\nqueer as folk (brytyjski serial z 1999 r.)\nqueer as folk (ameryka\u0144ski serial z lat 2000\u20132005)\nqueerowy stan wyj\u0105tkowy (a queer and pleasant danger, autobiografia kate bornstein publikowana w odcinkach w magazynie \u017cydowskim \u201echidusz\")\nqueer eye, w polsce znany jako porady r\u00f3\u017cowej brygady (ameryka\u0144ski serial z lat 2003\u20132007, reboot w 2018 r.)\nqueerowy pomiot (hiszpa\u0144ski dokument z 2005 r.)\nqueer (powie\u015b\u0107) \u2013 kr\u00f3tka powie\u015b\u0107 (napisana w latach 1951\u20131953, opublikowana w 1985 roku) autorstwa williama s. burroughsa.\nthe queers \u2013 ameryka\u0144ski zesp\u00f3\u0142 punk rockowy, za\u0142o\u017cony w 1981 roku.odnosz\u0105 si\u0119 do niego r\u00f3wnie\u017c takie poj\u0119cia z zakresu kultury jak:\n\nnew queer cinema \u2013 jeden z nurt\u00f3w filmowych zapocz\u0105tkowany w latach 90. xx w.\nqueercore \u2013 jedna z odmian punk rocka\n\n\n== zobacz te\u017c ==\nobowi\u0105zkowy heteroseksualizm\nheteroseksizm\n\n\n== przypisy =="