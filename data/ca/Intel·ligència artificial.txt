"la intel\u00b7lig\u00e8ncia artificial (abreujat ia) \u00e9s una part de la inform\u00e0tica, dedicada al desenvolupament d'algorismes que permet a una m\u00e0quina (habitualment un computador) prendre decisions intel\u00b7ligents o, si m\u00e9s no, comportar-se com si tingu\u00e9s una intel\u00b7lig\u00e8ncia semblant a la humana. el 2019, la comissi\u00f3 mundial d\u2019\u00e8tica del coneixement cient\u00edfic i la tecnologia (comest) de la unesco descrivia la ia com un camp que implica m\u00e0quines capaces d\u2019imitar determinades funcionalitats de la intel\u00b7lig\u00e8ncia humana, incloses caracter\u00edstiques com la percepci\u00f3, l\u2019aprenentatge, el raonament, la resoluci\u00f3 de problemes, la interacci\u00f3 ling\u00fc\u00edstica i fins i tot la producci\u00f3 de treballs creatius.determinar si un ordinador realment es comporta de manera intel\u00b7ligent \u00e9s complex. hi ha moltes definicions de qu\u00e8 \u00e9s exactament la intel\u00b7lig\u00e8ncia artificial. la m\u00e9s estesa \u00e9s la de john mccarthy (1995), que afirma que \"\u00e9s fer que una m\u00e0quina es comporti d'una manera que seria considerada intel\u00b7ligent en un \u00e9sser hum\u00e0.\" andreas kaplan i michael haenlein defineixen la intel\u00b7lig\u00e8ncia artificial com \"la capacitat que t\u00e9 un sistema per interpretar dades externes correctament, aprendre d'aquestes dades, i fer servir els coneixements adquirits per completar tasques i assolir objectius espec\u00edfics mitjan\u00e7ant una adaptaci\u00f3 flexible\", o marvin minsky que assigna a la intel\u00b7lig\u00e8ncia artificial la \"realitzaci\u00f3 de sistemes inform\u00e0tics amb un comportament que en l'\u00e9sser hum\u00e0 qualificar\u00edem d'intel\u00b7ligent\".es considera l'avi de la intel\u00b7lig\u00e8ncia artificial al brit\u00e0nic alan turing que, al llarg de la segona guerra mundial i sota els auspicis del servei d'intel\u00b7lig\u00e8ncia brit\u00e0nic, va comen\u00e7ar a fonamentar les bases del que avui coneixem com a intel\u00b7lig\u00e8ncia artificial.\nexisteixen diferents tipus de coneixement i mitjans de representaci\u00f3 del coneixement. el qual pot ser carregat en l'agent pel seu dissenyador o pot ser apr\u00e8s pel mateix agent utilitzant t\u00e8cniques d'aprenentatge.\ntamb\u00e9 es distingeixen diversos tipus de processos v\u00e0lids per obtenir resultats racionals, que determinen el tipus d'agent intel\u00b7ligent. de m\u00e9s simples a m\u00e9s complexos, els cinc principals tipus de processos s\u00f3n:\n\nexecuci\u00f3 d'una resposta per defecte per cada entrada (an\u00e0logues a actes reflexos en \u00e9ssers vius).\nrecerca de l'estat requerit en el conjunt dels estats produ\u00efts per les accions possibles.\nalgorismes gen\u00e8tics (an\u00e0leg al proc\u00e9s d'evoluci\u00f3 de les cadenes d'adn).\nxarxes neuronals artificials (an\u00e0leg al funcionament f\u00edsic del cervell d'animals i humans).\nraonament mitjan\u00e7ant una l\u00f2gica formal (an\u00e0leg al pensament abstracte hum\u00e0).tamb\u00e9 existeixen diferents tipus de percepcions i accions, poden ser obtingudes i produ\u00efdes, respectivament per sensors f\u00edsics i sensors mec\u00e0nics en m\u00e0quines, polsos el\u00e8ctrics o \u00f2ptics en computadores, tant com per entrades i sortides de bits d'un programari i el seu entorn programari.\ndiversos exemples es troben en l'\u00e0rea de control de sistemes, planificaci\u00f3 autom\u00e0tica, l'habilitat de respondre a diagn\u00f2stics i a consultes dels consumidors, reconeixement d'escriptura, reconeixement de la parla i reconeixement de patrons. els sistemes d'intel\u00b7lig\u00e8ncia artificial actualment s\u00f3n part de la rutina en camps com economia, medicina, enginyeria i la mil\u00edcia, i s'ha usat en gran varietat d'aplicacions de programari, jocs d'estrat\u00e8gia com escacs d'ordinador i altres videojocs.\n\n\n== hist\u00f2ria ==\nla intel\u00b7lig\u00e8ncia artificial sorgeix definitivament a partir d'alguns treballs publicats en la d\u00e8cada de 1940 que no van tenir gran repercussi\u00f3, per\u00f2 a partir de l'influent treball en 1950 de alan turing, matem\u00e0tic brit\u00e0nic, s'obre una nova disciplina de les ci\u00e8ncies de la informaci\u00f3.\nsi b\u00e9 les idees fonamentals es remunten a la l\u00f2gica i algorismes dels grecs, i a les matem\u00e0tiques dels \u00e0rabs, diversos segles abans de crist, el concepte d'obtenir raonament artificial apareix en el segle xiv. a finals del segle xix s'obtenen l\u00f2giques formals prou poderoses i a mitjans del segle xx, s'obtenen m\u00e0quines capaces de fer \u00fas d'aquestes l\u00f2giques i algorismes de soluci\u00f3.\nen el seu hist\u00f2ric article de 1950, turing va proposar que la pregunta, \"pot pensar una m\u00e0quina?\u00bb era massa filos\u00f2fica per tenir valor i, per fer-lo m\u00e9s concret, va proposar un \"joc d'imitaci\u00f3\". en la prova de turing intervenen dues persones i un ordinador. una persona, l'interrogat, s'asseu en una sala i tecleja preguntes a la terminal d'una computadora. quan apareixen les respostes a la terminal, l'interrogat intenta determinar si van ser fetes per una altra persona o per un ordinador. si actua de manera intel\u00b7ligent, segons turing \u00e9s intel\u00b7ligent. turing, va assenyalar que una m\u00e0quina podria fracassar i encara ser intel\u00b7ligent. tanmateix creia que les m\u00e0quines podrien superar la prova a finals del segle xx.\nde totes maneres aquesta prova no va tenir el valor pr\u00e0ctic que s'esperava, encara que les seves repercussions te\u00f2riques s\u00f3n fonamentals. l'enfocament de turing de veure a la intel\u00b7lig\u00e8ncia artificial com una imitaci\u00f3 del comportament hum\u00e0 no fou tan pr\u00e0ctic al llarg del temps i l'enfocament dominant ha estat el del comportament racional, de manera semblant, en el camp de l'aeron\u00e0utica es va deixar de banda l'enfocament de tractar d'imitar els ocells i es va prendre l'enfocament de comprendre les regles d'aerodin\u00e0mica. encara que per descomptat, l'enfocament del comportament hum\u00e0 i el del pensament hum\u00e0 continuen sent estudiats per les ci\u00e8ncies cognitives i continuen aportant interessants resultats a la intel\u00b7lig\u00e8ncia artificial, i viceversa.\nla ci\u00e8ncia no es defineix, sin\u00f3 que es reconeix. per l'evoluci\u00f3 de la intel\u00b7lig\u00e8ncia artificial les dues forces m\u00e9s importants van ser la l\u00f2gica matem\u00e0tica, la qual es desenvolupa r\u00e0pidament a finals del segle xix, i les noves idees sobre computaci\u00f3 i els aven\u00e7os en electr\u00f2nica que van permetre la construcci\u00f3 dels primers computadors en 1940.\ntamb\u00e9 s\u00f3n font de la intel\u00b7lig\u00e8ncia artificial: la filosofia, la neuroci\u00e8ncia i la ling\u00fc\u00edstica. la l\u00f2gica matem\u00e0tica ha continuant sent una \u00e0rea molt activa en la intel\u00b7lig\u00e8ncia artificial. fins i tot abans de l'exist\u00e8ncia dels ordinadors amb els sistemes l\u00f2gics deductius.\n\n\n=== or\u00edgens i evoluci\u00f3 cronol\u00f2gica ===\nels jocs matem\u00e0tics antics, com el de les torres de hanoi (cap al 3000 ac), mostren l'inter\u00e8s per la recerca d'una manera resolutiva, capa\u00e7 de guanyar amb els m\u00ednims moviments possibles.\nprop de 300 ac, arist\u00f2til va ser el primer a descriure de manera estructurada un conjunt de regles, sil\u00b7logisme, que descriuen una part del funcionament de la ment humana i que, al seguir pas a pas, produeixen conclusions racionals a partir de premisses donades.\nen 250 ac ctesibi d'alexandria va construir la primera m\u00e0quina autocontrolada, un regulador del flux d'aigua que actuava modificant la seva comporta \"racionalment\" (correctament) per\u00f2 clarament sense raonament.\nen 1315, ramon llull va tenir la idea que el raonament podia ser efectuat d'una manera artificial.\nen 1847 george boole va establir la l\u00f2gica proposicional (booleana), molt m\u00e9s completa que els sil\u00b7logisme d'arist\u00f2til, per\u00f2 encara una cosa poc potent.\nen 1879 gottlob frege est\u00e9n la l\u00f2gica booleana i obt\u00e9 la l\u00f2gica de primer ordre la qual compta amb un major poder d'expressi\u00f3 i \u00e9s utilitzada universalment en l'actualitat.\nen 1903 lee de forest inventa el tr\u00edode, una v\u00e0lvula termoi\u00f2nica de tres el\u00e8ctrodes..\nen 1937 alan turing va publicar un article de for\u00e7a repercussi\u00f3 sobre els nombres calculables\", un article que va establir les bases te\u00f2riques per a totes les ci\u00e8ncies de computaci\u00f3, i que es pot considerar l'origen oficial de la inform\u00e0tica te\u00f2rica. en aquest article va introduir el concepte de m\u00e0quina de turing, una entitat matem\u00e0tica abstracta que va formalitzar el concepte d'algorisme i va resultar ser la precursora de les computadores digitals. podia conceptualment llegir instruccions d'una cinta de paper perforada i executar totes les operacions cr\u00edtiques d'un computador. l'article va fixar els l\u00edmits de les ci\u00e8ncies de la computaci\u00f3 perqu\u00e8 va demostrar que no \u00e9s possible resoldre problemes amb cap tipus d'ordinador. amb l'ajuda de la seva m\u00e0quina, turing va poder demostrar que hi ha problemes irresolubles, dels quals cap ordinador ser\u00e0 capa\u00e7 d'obtenir la seva soluci\u00f3, per la qual cosa se'l considera el pare de la teoria de la computabilitat.\nen 1940 alan turing i el seu equip van construir el primer ordinador electromec\u00e0nic i en 1941 konrad zuse va crear la primera computadora programable i el primer llenguatge de programaci\u00f3 d'alt nivell plankalk\u00fcl. les seg\u00fcents m\u00e0quines m\u00e9s potents, encara que amb el mateix concepte, van ser l'abc i eniac.\nen 1943 warren mcculloch i walter pitts van presentar el seu model de neurones artificials, el qual es considera el primer treball del camp d'intel\u00b7lig\u00e8ncia artificial, tot i que encara no existia el terme.\nen 1950 turing va consolidar el camp de la intel\u00b7lig\u00e8ncia artificial amb el seu article computing machinery and intelligence, en el qual va proposar una prova concreta per determinar si una m\u00e0quina era intel\u00b7ligent o no, la seva famosa prova de turing per la qual cosa se'l considera el pare de la intel\u00b7lig\u00e8ncia artificial. anys despr\u00e9s turing es va convertir en el adalid que els qui defensaven la possibilitat d'emular el pensament hum\u00e0 a trav\u00e9s de la computaci\u00f3 i va ser coautor del primer programa per jugar escacs.\nen 1951 william shockley inventa el transistor d'uni\u00f3. l'invent va fer possible una nova generaci\u00f3 d'ordinadors molt m\u00e9s r\u00e0pids i petits.\nen 1956 es va encunyar el terme \"intel\u00b7lig\u00e8ncia artificial\" a la universitat de dartmouth durant una confer\u00e8ncia convocada per mccarthy, la convenci\u00f3 de dartmouth, a la qual van assistir, entre d'altres, minsky, newell i simon. en aquesta confer\u00e8ncia es van fer previsions triomfals a deu anys vista que mai no es van complir, cosa que va provocar l'abandonament gaireb\u00e9 total de les investigacions durant quinze anys.\nen 1980 la hist\u00f2ria es va repetir amb el desafiament japon\u00e8s de la cinquena generaci\u00f3, que va donar lloc a l'auge dels sistemes experts per\u00f2 que no va assolir molts dels seus objectius, pel que aquest camp va patir una nova interrupci\u00f3 en els anys noranta.\nen 1987 martin fischl i oscar firschein van descriure els atributs d'un agent intel\u00b7ligent. en intentar descriure amb un major \u00e0mbit (no nom\u00e9s la comunicaci\u00f3) els atributs d'un agent intel\u00b7ligent, la ia s'ha expandit a moltes \u00e0rees que han creat branques d'investigaci\u00f3 enormes i diferenciades. aquests atributs de l'agent intel\u00b7ligent s\u00f3n:\nen l'actualitat s'est\u00e0 tan lluny de complir la famosa prova de turing com quan es va formular: existir\u00e0 intel\u00b7lig\u00e8ncia artificial quan no siguem capa\u00e7os de distingir entre un \u00e9sser hum\u00e0 i un programa d'ordinador en una conversa a cegues.\ncom a an\u00e8cdota, molts dels investigadors sobre ia sostenen que \u00abla intel\u00b7lig\u00e8ncia \u00e9s un programa capa\u00e7 de ser executat independentment de la m\u00e0quina que l'executeu, ordinador o cervell\u00bb:\n\nt\u00e9 actituds mentals com ara creences i intencions.\nt\u00e9 la capacitat d'obtenir coneixement, \u00e9s a dir, aprendre.\npot resoldre problemes, fins i tot particionant problemes complexos en altres m\u00e9s simples.\nent\u00e9n. t\u00e9 la capacitat de crear sentit, si \u00e9s possible, a idees ambig\u00fces o contradict\u00f2ries.\nplanifica, prediu conseq\u00fc\u00e8ncies, avalua alternatives (com en els jocs d'escacs)\nconeix els l\u00edmits de les seves pr\u00f2pies habilitats i coneixements.\npot distingir malgrat les semblan\u00e7a de les situacions.\npot ser original, creant fins i tot nous conceptes o idees, i fins utilitzant analogies.\nes pot generalitzar.\nes pot percebre i modelar el m\u00f3n exterior.\nes pot entendre i utilitzar el llenguatge i els seus s\u00edmbols.podem llavors dir que la ia posseeix caracter\u00edstiques humanes com ara l'aprenentatge, l'adaptaci\u00f3, el raonament, l'autocorrecci\u00f3, el millorament impl\u00edcit, i la percepci\u00f3 modular del m\u00f3n. aix\u00ed, podem parlar ja no nom\u00e9s d'un objectiu, sin\u00f3 de molts, depenent del punt de vista o utilitat que pugui trobar a la ia.\nel 2018 un informe escrit per 26 experts especialitzats en ia advertia dels perills que podia tindre aquesta tecnologia. per exemple: casos de cibercriminalitat com uns terroristes podrien modificar les ias disponibles al mercat o fer v\u00eddeos falsos molt versemblants per destruir reputacions.\n\n\n== punts de vista ==\ncal partir dels dos objectius centrals que es persegueixen actualment quan s'investiga en el camp de la intel\u00b7lig\u00e8ncia artificial. el primer objectiu \u00e9s l'estudi dels processos cognoscitius en general, que s'orienta cap a la consideraci\u00f3 de la intel\u00b7lig\u00e8ncia artificial com a estudi de conducta humana intel\u00b7ligent, en aquesta materia trobem patrick j.hayes. el segon objectiu central de la intel\u00b7lig\u00e8ncia artificial \u00e9s l'intent d'obtenir sistemes autom\u00e0tics capa\u00e7os de realitzar feines reservades als \u00e9ssers humans. aqu\u00ed apareix com una disciplina tecnol\u00f2gica que persegueix la construcci\u00f3 de m\u00e0quines i programes que intenten aconseguir realitzar tasques d'una forma igual o superior a la de l'\u00e9sser hum\u00e0.\naquests dos objectius es van succeint en les definicions que fan diferents especialistes importants. marvin minsky, professor del massachusetts institute of technology, la defineix com \"la ci\u00e8ncia de construir m\u00e0quines que fan coses que realitzades per l'home requereixen l'\u00fas de la intel\u00b7lig\u00e8ncia\". b. g. buchanan i e. a. feigenbaum, de la universitat de stanford, diuen que \"la investigaci\u00f3 sobre intel\u00b7lig\u00e8ncia artificial \u00e9s la part de la ci\u00e8ncia dels ordinadors que investiga processos simb\u00f2lics, raonaments no algor\u00edsmics i representacions simb\u00f2liques del coneixement usats en m\u00e0quines intel\u00b7ligents\". tamb\u00e9 trobem p. h. winston, director del laboratori d'intel\u00b7lig\u00e8ncia artificial del mit, que diu que \"l'objectiu de la intel\u00b7lig\u00e8ncia artificial es pot concretar en com aconseguir fer ordinadors m\u00e9s \u00fatils per comprendre els principis que fan possible la intel\u00b7lig\u00e8ncia\".\naltres autors com charniak i mcdermott proposen que \"la intel\u00b7lig\u00e8ncia artificial \u00e9s l'estudi de les facultats mentals mitjan\u00e7ant l'\u00fas de models computacionals\". aquesta definici\u00f3 posa \u00e8mfasi en l'interes de la intel\u00b7lig\u00e8ncia artificial de reproduir les facultats mentals de les persones. tamb\u00e9 en aquesta l\u00ednia trobem la definici\u00f3 que va donar elaine rich, \"la intel\u00b7lig\u00e8ncia artificial \u00e9s l'estudi de com es pot fer que els ordinadors facin coses que, de moment, les persones fan millor\".\n\n\n== el mecanisme b\u00e0sic ==\nla t\u00e8cnica pr\u00f2pia de la intel\u00b7lig\u00e8ncia artificial \u00e9s obtenir una adequada representaci\u00f3 simb\u00f2lica del coneixement. per aix\u00f2 parlem de dos mecanismes m\u00e9s:\n\n\n=== la infer\u00e8ncia simb\u00f2lica ===\nels mecanismes de deducci\u00f3 t\u00edpics de la infer\u00e8ncia simb\u00f2lica inclouen la deducci\u00f3. per exemple el modus ponens, amb regles tipus \"si p llavors q\", \u00e9s a dir, un primer fet pot afirmar el segon. la instanciaci\u00f3 universal, \u00e9s a dir, si una cosa \u00e9s certa per al conjunt tamb\u00e9 ho \u00e9s per a l'individu. el mecanisme \"raonador\" de la inducci\u00f3, \u00e9s a dir, una propietat predicada per molts individus, s'indueix que la propietat pot ser predicada per tots els individus. el modus tollens que \u00e9s l'anomenada abducci\u00f3, \"si a llavors b\", a partir d'un segon fet podem postular un primer.\n\n\n=== l'heur\u00edstica ===\nl'heur\u00edstica \u00e9s el conjunt de criteris, m\u00e8todes o principis que s'utilitzen per trobar, d'entre diversos resultats possibles, quin o quins s\u00f3n els m\u00e9s efectius per obtenir un objectiu. t\u00e9 molt a veure amb els mecanismes experimentals i emp\u00edrics, amb la s\u00edntesi d'aquests acaba elaborant aquestes regles de l'experi\u00e8ncia que s'empren per seleccionar un cam\u00ed d'acci\u00f3 davant tots els casos possibles.\n\n\n== la representaci\u00f3 del coneixement ==\nla representaci\u00f3 del coneixement que utilitza la intel\u00b7lig\u00e8ncia artificial no s\u00f3n nom\u00e9s unes estructures de dades que proporcionin un sistema de representaci\u00f3 eficient dels coneixements, sin\u00f3 tamb\u00e9 quin s'ha de representar en cada \u00fas. els components essencials s\u00f3n les estructures de dades i procediments d'interpretaci\u00f3 i maneig. els coneixements a representar s\u00f3n els objectes, els processos i l'entorn en qu\u00e8 existeixen objectes i processos. a m\u00e9s de la representaci\u00f3 de diversos objectius, motivacions, elements de causalitat i temporalitat.\nes coneixen tres etapes en l'\u00fas del coneixement: l'adquisici\u00f3 intenta acumular coneixement nou i relacionar-lo amb el que ja tenia; la recuperaci\u00f3 vol aconseguir el coneixement necessari per resoldre una q\u00fcesti\u00f3 en concret; i el raonament prova d'inferir alguna cosa a partir del coneixement ja seleccionat.\nles propietats que ha de tenir la representaci\u00f3 del coneixement s\u00f3n: l'adequaci\u00f3 representacional, que \u00e9s la possibilitat de representar totes les classes de coneixement necess\u00e0ries; l'adequaci\u00f3 inferencial, que \u00e9s la possibilitat de manipular les estructures de dades que serveixen per representar el coneixement de manera que es puguin generar noves estructures corresponents a nous coneixements inferits dels anteriors; l'efici\u00e8ncia inferencial, que \u00e9s la capacitat d'incorporar nou coneixement addicional que serveix per millorar l'\u00fas dels mecanismes d'infer\u00e8ncia i optimitzar el funcionament de la intel\u00b7lig\u00e8ncia artificial; i l'efici\u00e8ncia en l'adquisici\u00f3 del coneixement, que \u00e9s la facilitat d'adquirir informaci\u00f3 nova incloent-hi el fet que el sistema mateix ha de ser capa\u00e7 de controlar l'adquisici\u00f3 del nou coneixement.\nun dels primers formalismes va ser l'espai d'estats. aquest descriu tots els moments i passos del problema i de la soluci\u00f3. aquesta soluci\u00f3 s'obt\u00e9 amb uns operadors o transicions que actuen transformant la situaci\u00f3 del problema d'un estat a un altre dins de l'espai d'estats. aix\u00f2 \u00e9s adequat quan no \u00e9s produeix una explosi\u00f3 combinat\u00f2ria del nombre de casos possibles; no \u00e9s el cas per exemple del joc d'escacs, on s'ha de rec\u00f3rrer a l'heur\u00edstica.\nactualment hi ha esquemes m\u00e9s moderns de la representaci\u00f3 del coneixement. es pot distingir entre els esquemes de tipus declaratiu, com s\u00f3n els esquemes l\u00f2gics i les xarxes sem\u00e0ntiques, i els esquemes de representaci\u00f3 procedural o els sistemes de producci\u00f3, anomenats tamb\u00e9 sistemes experts.\nels esquemes l\u00f2gics, esmentats anteriorment, formen part dels esquemes de tipus declaratiu, els fets i les f\u00f3rmules expressades en algun sistema basat en la l\u00f2gica com el llenguatge prolog, que utilitza la l\u00f2gica de primer odre del c\u00e0lcul de predicats. tot i que tamb\u00e9 hi ha l\u00f2giques m\u00e9s complexes com la multivaluada, la temporal o la difusa. una f\u00f3rmula l\u00f2gica \u00e9s una combinaci\u00f3 de predicats, variables, connectors l\u00f2gics, quantificadors i funcions.\nles xarxes sem\u00e0ntiques formen part dels esquemes de tipus declaratiu, s\u00f3n sistemes adequats per establir classificacions i s\u00f3n gr\u00e0fics. al graf que constitueix una xarxa sem\u00e0ntica els nodes hi incorporen objectes o conceptes, i els arcs narren les relacions entre els nodes. les xarxes sem\u00e0ntiques tenen facilitat per implementar l'her\u00e8ncia de propietats, que permet deduir fets nous derivats del fet que els nodes m\u00e9s alts en la jerarquia s\u00f3n tamb\u00e9 assercions sobre els nodes m\u00e9s baixos.\nels sistemes de representaci\u00f3 de procediments es basen en la idea d'emmagatzemar el coneixement en forma de procediments, en lloc de fer-ho en proposicions. es tracta d'un conjunt de regles de producci\u00f3 que constitueix la base de coneixements. gr\u00e0cies al proc\u00e9s d'unificaci\u00f3, selecci\u00f3 de la regla que s'ha d'utilitzar en cada cas, el motor d'infer\u00e8ncia obt\u00e9 un nou coneixement. a m\u00e9s d'una resoluci\u00f3 dels possibles conflictes entre regles i una acci\u00f3 que decideix regles o fets nous que s'han d'emmagatzemar a la base de fets.\nel frame es pot assimilar a una xarxa sem\u00e0ntica complexa d'estructures que s'utilitza per descriure el conjunt d'atributs que t\u00e9 determinat objecte o una situaci\u00f3 complexa. pot establir una jerarquia, apta per fer classificacions. a m\u00e9s, els frames disposen de ranures d'expansi\u00f3 com a llocs f\u00edsics per a inserir una part del coneixement o propietat dins de l'estructura. diferenciem entre ranures d'expansi\u00f3 membre i les d'expansi\u00f3 pr\u00f2pies. l'avantatge dels frames \u00e9s que contenen informaci\u00f3 del procediment.\nels scripts s\u00f3n estructures de representaci\u00f3 mixta especialitzades que descriuen seq\u00fc\u00e8ncies d'esdeveniments en un context particular. cont\u00e9 diferents components principals, com les condicions d'entrada, les propietats (prop), els personatges (rols), la inst\u00e0ncia (track), i les escenes.\n\n\n== els sistemes experts ==\nels sistemes experts, o sistemes basats en el coneixement, tenen la finalitat de reproduir correctament el comportament d'un expert hum\u00e0 en el seu domini de compet\u00e8ncia. el sistema d'experts ha estat classificat com \"la intel\u00b7lig\u00e8ncia artificial amb \u00e8xit\", cosa que \u00e9s realment una exageraci\u00f3 per\u00f2 que plasma la superaci\u00f3 dels anys dif\u00edcils que va patir la intel\u00b7lig\u00e8ncia artificial, a l'inici de la d\u00e8cada del 60. un sistema expert \u00e9s un sistema elaborat amb t\u00e8cniques d'intel\u00b7lig\u00e8ncia artificial que resol problemes complexos i dif\u00edcils, aix\u00ed com l'expert hum\u00e0. el sistema expert utilitza processos que imiten el raonament hum\u00e0, \u00e9s a dir, deducci\u00f3, inducci\u00f3 i estrat\u00e8gies de recerca de solucions, alhora de resoldre problemes. i ho aconsegueix utilitzant les informacions base, que li ha subministrat pr\u00e8viament un expert hum\u00e0, i als qual incorpora coneixements que el sistema expert inform\u00e0tic va aprenent. a m\u00e9s, ha de ser capa\u00e7 de justificar les decisions i els resultats obtinguts i atribuir a aquests un grau de credibilitat. tamb\u00e9 ha poder raonar a partir de dades incertes, aix\u00ed mateix com ho fan els humans.\n\u00e9s pot aplicar en banca, disseny, diagn\u00f2stic de situaci\u00f3 i ensenyament.\n\n\n=== estructura b\u00e0sica ===\nels sistemes experts s'organitzen en una estructura b\u00e0sica, la separaci\u00f3 de les dades que formen el coneixement de les estrat\u00e8gies de procediment amb qu\u00e8 s'elaboren les solucions. a la base de coneixements i a la base de fets s'emmagatzemen coneixements, i al motor d'infer\u00e8ncia els procediments capa\u00e7os de raonar. a m\u00e9s, hi ha la necessitat d'interf\u00edcies que permetin l'acc\u00e9s al sistema, tant de l'expert hum\u00e0 com del usuari.\nla base de coneixements \u00e9s la mem\u00f2ria a llarg termini del sistema expert i cont\u00e9 les regles i meta-regles, les quals indiquen l'ordre o la prefer\u00e8ncia amb qu\u00e8 s'han d'usar les regles que descriuen el coneixement de l'expert en cada cas, que resumeixen el coneixement de l'expert hum\u00e0 sobre el domini del problema. les regles s\u00f3n actualitzables d'una en una, i independents del seu \u00fas posterior.\nla base de fets, o mem\u00f2ria a curt termini, \u00e9s l'emmagatzematge dels fets proporcionats per l'usuari, que descriuen la situaci\u00f3 concreta analitzada, i els fets nous que el sistema expert va obtenint.\nel motor d'infer\u00e8ncia cont\u00e9 el mecanisme de raonament que segueixi el sistema expert. aquest mecanisme cont\u00e9 deducci\u00f3, inducci\u00f3, estrat\u00e8gies de recerca de solucions, etc. quan apliquem les regles contingudes a la base de coneixements sobre la base de fets, obtenim un nou coneixement. aquest s'incorpora tamb\u00e9 a la base de fets i \u00e9s objecte de l'aplicaci\u00f3 de les regles recollides a la base de coneixement. un dels principals problemes del funcionament del motor d'infer\u00e8ncia apareix quan les bases de coneixements i de fets son voluminoses, llavors cal considerar l'exist\u00e8ncia de meta-regles espec\u00edfiques. el motor d'infer\u00e8ncia combina els fets i les regles per obtenir nous fets. l'encadenament cap endavant (forward chaining) \u00e9s una de les estrat\u00e8gies generals a disposici\u00f3 del motor d'infer\u00e8ncia. l'encadenament cap endavant \u00e9s un procediment governat per les dades (data driven), en qu\u00e8 partint d'un fet conegut, amb l'\u00fas de les regles, s'arriba a un de nou. una altra estrat\u00e8gia \u00e9s l'encadenament cap enrere (backward chaining), que consisteix en un procediment de recerca dirigida per l'intent d'afirmar un objectiu concret (goal directed) que s'intenta provar amb els fets i les regles disponibles. en una situaci\u00f3 en qu\u00e8 les regles poden ser inexactes, el motor d'infer\u00e8ncia ha de tractar amb els factors de certesa. per aix\u00f2 utilitza les regles derivades de la l\u00f2gica difusa (fuzzy logic) que combinen tant les lleis de la l\u00f2gica com les de la probabilitat.\nles interf\u00edcies d'entrada de dades faciliten l'\u00fas del sistema expert i permeten la interacci\u00f3, tant de l'expert hum\u00e0 com de l'usuari, amb el sistema expert.\nhi ha diferents regles de les bases de coneixements, trobem les regles antecedent-conseq\u00fc\u00e8ncia, \u00e9s a dir, si els antecedents certs les conseq\u00fc\u00e8ncies s\u00f3n certes; les regles condici\u00f3-acci\u00f3, si les condicions s\u00f3n certes s'han d'executar totes les accions; les regles inexactes, si tots els antecedent s\u00f3n certs llavors la conseq\u00fc\u00e8ncia t\u00e9 un determinat grau de certesa.\n\n\n=== enginyeria del coneixement ===\nl'enginyeria del coneixement \u00e9s una especialitat de la inform\u00e0tica, provocada per l'aparici\u00f3 dels sistemes experts. l'enginyer del coneixement ajuda a definir la base de coneixements amb un sistema adequat de representaci\u00f3 del coneixement. tamb\u00e9 existeix l'usuari del sistema expert, igual que en el m\u00f3n de les bases de dades, que afegeix nous fets a la base de fets i obt\u00e9 nous fets dedu\u00efts dels que ja existeixen a la base.\nl'enginyer del coneixement ha d'interactuar amb un expert hum\u00e0, aquest proporcionar\u00e0 realment coneixement, que l'enginyer haur\u00e0 d'estructurar i introduir a la base de coneixements. si la interf\u00edcie de desenvolupament \u00e9s prou accessible (user friendly), l'expert hum\u00e0 podr\u00e0 alimentar directament la base de coneixements.\nl'activitat de l'enginyer del coneixement el porta a descompondre un problema en subproblemes discrets. per a fer aix\u00f2, ha de suposar de compet\u00e8ncies propies de l'enginyeria de programari, parlem doncs de l'arquitectura de programari dels sistemes experts, els lleguatges que utilitza la intel\u00b7lig\u00e8ncia artificial i les eines disponibles per a la construcci\u00f3 del sistema expert. tamb\u00e9 cal que conegui els sistemes de representaci\u00f3 del coneixement i les t\u00e8cniques adequades.\n\n\n=== conjunt d'eines ===\n\u00e9s necessari un paquet adaptable, \u00e9s a dir, una aplicaci\u00f3 escrita pr\u00e8viament en la qual nom\u00e9s cal realitzar uns ajusts m\u00ednims per adaptar-la a unes necessitats concretes, perqu\u00e8 hi hagi un desenvolupament efectiu de sistemes experts. tamb\u00e9 pot donar-se un desenvolupament espec\u00edfic utilitzant els llenguatges propis de la intel\u00b7lig\u00e8ncia artificial, els quals s\u00f3n lisp i prolog. aquest desenvolupament espec\u00edfic \u00e9s evitable, si recorrem als paquets generadors de sistemes experts, o shells, tamb\u00e9 anomenats conjunts d'eines (toolkits). en aquest cas, parlem d'un subsistema que inclou un motor d'infer\u00e8ncia i un \u00fanic esquema de representaci\u00f3 del coneixement. llavors la construcci\u00f3 del sistema expert dep\u00e8n \u00fanicament del coneixement de l'expert hum\u00e0 i l'introducci\u00f3 d'aquest al sistema per mitj\u00e0 de interf\u00edcies de desenvolupament proporcionades per la shell.\nper seleccionar una shell cal que coneguem l'esquema de representaci\u00f3 del coneixement que utilitza, el mecanisme de raonament que incorpora el seu motor d'infer\u00e8ncia, el hardware i el car\u00e0cter obert o tancat de la seva arquitectura.\n\n\n=== beneficis dels sistemes experts ===\ncom que els sistemes experts intenten imitar els humans experts s\u00f3n \u00fatils en els llocs on hi hagi escassetat d'humans experts o aquests estiguin sotmesos a consultes de molts usuaris de diferents zones geogr\u00e0fiques. tamb\u00e9 poden substituir l'hum\u00e0 quan la formaci\u00f3 d'un nou expert sigui molt costosa o quan l'expert hum\u00e0 pugui patir un risc de p\u00e8rdua. els problemes a solucionar hauran de ser tasques deductives i inductives, amb uns coneixements qualitatius i simb\u00f2lics, i sovint incomplets i imprecisos.\nperqu\u00e8 el sistema expert funcioni correctament el domini haur\u00e0 de ser restringit i definit, els fets hauran de ser formalitzables, les solucions amb grau d'incertesa hauran de ser acceptables, el problema haur\u00e0 de tenir una complexitat raonable i la resoluci\u00f3 per l'expert ni massa curta ni massa llarga. un altre requisit primordial \u00e9s un hum\u00e0 amb formaci\u00f3, ja que \u00e9s aquest qui introdueix la informaci\u00f3. no hi pot haver un sistema expert sense un bon expert hum\u00e0.\nun sistema expert pot ser una eina de gran utilitat per als humans per la formaci\u00f3, estructuraci\u00f3 i validaci\u00f3 dels seus propis coneixements. gr\u00e0cies als sistemes experts l'hum\u00e0 pot quedar reservat a les consultes menys rutin\u00e0ries. per a l'usuari comporta la disponibilitat immediata de la compet\u00e8ncia de l'expert, aquesta feina \u00e9s m\u00e9s f\u00e0cil si la interf\u00edcie est\u00e0 ben dissenyada. per a les organitzacions les millores s\u00f3n la possible disponibilitat d'un expert en cada punt de consulta, la perpetuaci\u00f3 de l'habilitat i compet\u00e8ncia de l'expert i un augment del nivell general de compet\u00e8ncia de l'organitzaci\u00f3. tamb\u00e9 facilita la formaci\u00f3 de nous experts humans.\n\n\n=== inconvenients dels sistemes experts ===\nla realitzaci\u00f3 dels sistemes experts presenta algunes limitacions. per exemple, la dificultat de l'adquisici\u00f3 dels coneixements obtinguts de l'expert hum\u00e0, a vegades poc col\u00b7laborador. \u00e9s una aplicaci\u00f3 amb dominis molt restringits. el comportament fr\u00e0gil a prop de les fronteres del domini, i gran dificultat perqu\u00e8 el sistema expert detecti el desbordament del seu \u00e0mbit de compet\u00e8ncia. existeixen les limitacions per raons d'efici\u00e8ncies que obliguen a restringir el nombre de regles i les limitacions impl\u00edcites a la potencialitat de les t\u00e8cniques actuals de representaci\u00f3 del coneixement. l'escassa capacitat per a l'aprenentatge, la generalitzaci\u00f3 i el raonament per analogia. un altre problema \u00e9s la dificultat de la integraci\u00f3 dels sistemes experts amb la inform\u00e0tica tradicional.\n\n\n=== sistemes experts famosos ===\nmycin: va apar\u00e8ixer a mitjan anys 70. es va desenvolupar a la universitat de stanford. s'ocupa del diagn\u00f2stic d'infeccions de la sang i la seva ter\u00e0pia. funciona amb regles de tipus l\u00f2gic i el seu motor d'infer\u00e8ncia \u00e9s per encadenament cap enrere, i \u00e9s capa\u00e7 d'emparar factors de certesa. va complementar-se m\u00e9s tard amb teiresias.\nmacsyma: \u00e9s un derivat del saint de slage, desenvolupat al mit, als anys 50. tracta el c\u00e0lcul diferencial i integral amb un motor d'infer\u00e8ncia compost d'una s\u00e8rie de funcions implementades en lisp.\nprospector: documentat per hart i duda, s'ocupa de la prospecci\u00f3 i avaluaci\u00f3 de jaciments minerals. utilitza la infer\u00e8ncia probabil\u00edstica.\ndendral: desenvolupat per feigenbaum, a la universitat de standord. s'ocupa d'analitzar l'estructura molecular d'un compost a partir de l'espectrograma de masses i altres dates. el seu motor d'infer\u00e8ncia consisteix en generar casos possibles i provar si compleixen totes les condicions.\nxcon: va ser desenvolupat per j. mcdermott de la universitat de carnegie-mellon. \u00e9s la versi\u00f3 operativa del r1, i el primer sistema expert utilitzat en l'\u00e0mbit comercial. l'empresa dec/vax va utilitzar-lo. fa servir el motor d'infer\u00e8ncia amb encadenament cap endavant i funciona des de 1981.\n\n\n== llenguatges espec\u00edfics ==\n\n\n=== lisp ===\nlisp, list processor (processador de llistes) es considera el llenguatge propi de la intel\u00b7lig\u00e8ncia artificial, creat al 1962, va desenvolupar-se al mit, arran d'un treball publicat per john mccarthy el 1960, recursive functions of symbolic expressions and their computation by machine. m\u00e9s tard,al 1962, va publicar-se el primer manual del lisp per a l'equip ibm 7090 i els autors van ser mccarthy, abrahams, edwards, hart i levin. lisp utilitza les funcions \"lambda\" de a. church.\nel lisp implementa el tractament mitjan\u00e7ant expressions simb\u00f2liques i recursivitat, i t\u00e9 una gran pot\u00e8ncia i simplicitat en la definici\u00f3 d'estructures. no existeix la difer\u00e8ncia entre les estructures de dades i les estructures de programa, totes dues \u00e9s redueixen a expressions simb\u00f2liques que tenen com a casos particulars els \u00e0toms i les llistes. el lisp pot ser tractat com un llenguatge matem\u00e0tic formal, que es converteix amb llenguatge de programaci\u00f3, amb les extensions adequades. \u00e9s per aix\u00f2 que \u00e9s un llenguatge molt flexible. en els seus principis el lisp era un llenguatge funcional que no t\u00e9 per qu\u00e8 disposar de la instrucci\u00f3 d'assignaci\u00f3, els programes de la qual s\u00f3n funcions que es defineixen per composici\u00f3 d'altres funcions m\u00e9s simples.\nun problema \u00e9s que no existeix cap estandarditzaci\u00f3 v\u00e0lida i hi ha diversos dialectes en \u00fas. hi ha el nucli central, el pure lisp, i variants com maclisp, utilitzat al mit; el psl, de la universitat de utah; el le-lisp, utilitzat a fran\u00e7a, etc.\nhi va haver un intent d'estandarditzaci\u00f3 a stanadard lisp hearn, el 1966, i van arribar a un consens amb el common lisp, el 1984. cal destacar els entorns de programaci\u00f3, com maclips, que va ampliar-se amb franzlisp o el zetalisp. es pot esmentar l'interslisp, de la universitat de cambridge.\nel llenguatge de logo \u00e9s una derivaci\u00f3 del lisp, en la utilitzaci\u00f3 en ensenyament, i s'utilitza per crear els entorns de descobriment.\n\n\n=== prolog ===\nels partidaris de la programaci\u00f3 l\u00f2gica es van dedicar a implementar a l'ordinador un sistema que gestion\u00e9s la l\u00f2gica causal. va n\u00e9ixer a la universitat de marsella (fran\u00e7a) als anys 70, sota la direcci\u00f3 d'alan colmerauer. el prolog va aconseguir el primer programa per a la prova de teoremes escrit el 1973 per colmerauer en fortran. tamb\u00e9 la formulaci\u00f3 completa de la programaci\u00f3 l\u00f2gica de robert a. kowalski el 1974. la implementaci\u00f3 d'un prolog eficient en un pdp-10, per david h. d., el 1977. finalment, l'estandarditzaci\u00f3 de la sintaxi d'edimburg, programming in prolog, de closkin i mellish el 1981. va aconseguir una gran difusi\u00f3 quan va anunciar-se en el projecte japon\u00e8s de la \"cinquena generaci\u00f3\" d'ordinadors.\nla l\u00f2gica causal s'aconsegueix amb una representaci\u00f3 del coneixement a base de fets i regles amb la forma:\nfets: p (x1, ..., xn)\nregles: p(x1, ...., xn) :- p1(...), ..., pm(...)\npodem dir, per tant, que es tracta d'un sistema de producci\u00f3 basat en regles i \u00e9s un llenguatge declaratiu en el qual s'indiquen els fets i les regles i no el procediment amb qu\u00e8 es troben les solucions.\nl'usuari proporciona els fets i regles i el prolog incorpora un motor d'infer\u00e8ncia que implementa els mecanismes de recursivitat, unificaci\u00f3 i raonament per encadenament cap enrere. el prolog \u00e9s molt adequat per a la implementaci\u00f3 de sistemes experts bastats en regles, i per l'\u00fas de mecanismes de raonament.\nla seva problem\u00e0tica \u00e9s que no apareix en els dialectes del lisp.\n\n\n=== smalltalk ===\ninicialment tenia altres objectius a la intel\u00b7lig\u00e8ncia artificial. era un llenguatge de suport de la programaci\u00f3 orientada a objectes i que compleix els requisits generals d'un llenguatge per a la intel\u00b7lig\u00e8ncia artificial, com el tractament simb\u00f2lic i l'estructura d'array, similar a les llistes del lisp. disposa de m\u00f2duls que es transmeten missatges que venen a ser ordres d'execuci\u00f3 d'operacions. cada objecte es defineix mitjan\u00e7ant el conjunt de variables que constitueixen el seu estat intern i els m\u00e8todes associats a les operacions que serviran posteriorment per manipular les variables esmentades. \u00e9s important la facilitat d'utilitzar el concepte d'her\u00e8ncia. la definici\u00f3 d'un objecte a l'smalltalk \u00e9s segons la classe. les classes s'organitzen jer\u00e0rquicament i tota subclasse hereta les variables i els m\u00e8todes de la classe superior.\nalguns estudiosos aposten per la combinaci\u00f3 de l'smalltalk, el lisp i el prolog, que genera el loops.\n\n\n== fonaments i filosofia ==\ncom passa gaireb\u00e9 sempre en el cas d'una ci\u00e8ncia acabada de crear, la intel\u00b7lig\u00e8ncia artificial aborda tantes q\u00fcestions que es poden confondre en un nivell fonamental i conceptual que, adjunt a la ci\u00e8ncia, cal fer consideracions des del punt de vista de la filosofia. gran part d'aquesta ci\u00e8ncia s'ajunta amb temes en la filosofia de la ment, per\u00f2 hi ha certs temes particulars a la intel\u00b7lig\u00e8ncia artificial. per exemple:\n\nen qu\u00e8 consisteix la intel\u00b7lig\u00e8ncia? com la reconeixeria en un objecte no hum\u00e0, si la tingu\u00e9s?quina subst\u00e0ncia i organitzaci\u00f3 es requereix? \u00e9s possible que una criatura feta de metall, per exemple, tingui una intel\u00b7lig\u00e8ncia comparable a la humana?encara que una criatura no org\u00e0nica pogu\u00e9s solucionar problemes de la mateixa manera que un \u00e9sser hum\u00e0, \u00bfhauria o podria tenir consci\u00e8ncia i emocions.suposant que podem fer robots amb una intel\u00b7lig\u00e8ncia comparable a la nostra, hem de fer-ho?durant m\u00e9s de 2000 anys de tradici\u00f3 en filosofia, han anat sorgint diverses teories del raonament i de l'aprenentatge, simult\u00e0niament amb el punt de vista que la ment es redueix al funcionament f\u00edsic. la psicologia ofereix eines que permeten la investigaci\u00f3 de la ment humana, aix\u00ed com un llenguatge cient\u00edfic per expressar les teories que es van obtenint. la ling\u00fc\u00edstica ofereix teories per l'estructura i significat del llenguatge, aix\u00ed com la ci\u00e8ncia de la computaci\u00f3, de la qual es prenen les eines que permeten que la intel\u00b7lig\u00e8ncia artificial sigui una realitat.\nva comen\u00e7ar amb el naixement de plat\u00f3 a 428 ac i amb el que va aprendre de s\u00f2crates. la tem\u00e0tica de la seva obra va ser molt diversa: pol\u00edtica, matem\u00e0tica, f\u00edsica, astronomia i diverses branques de la filosofia. el fil\u00f2sof hubet dreyfus (1979) afirma que:\n\nels fil\u00f2sofs van delimitar les m\u00e9s importants idees relacionades amb la intel\u00b7lig\u00e8ncia artificial, per\u00f2 per passar d'all\u00e0 a una ci\u00e8ncia formal era necessari comptar amb una formalitzaci\u00f3 matem\u00e0tica en tres \u00e0rees principals: la computaci\u00f3, la l\u00f2gica i la probabilitat. la idea d'expressar un c\u00e0lcul mitjan\u00e7ant un algorisme formal es remunta a l'\u00e8poca d'al-khwarazm\u00ed, matem\u00e0tic \u00e0rab del segle ix, amb les obres es van introduir en europa els nombres ar\u00e0bics i l'\u00e0lgebra (del seu nom al-khwarazm\u00ed deriva la paraula algorisme).\nl'home s'ha aplicat a si mateix el nom cient\u00edfic d'homo sapiens com una valoraci\u00f3 de la transcend\u00e8ncia de les nostres habilitats mentals tant per a la nostra vida quotidiana com per al nostre propi sentit d'identitat. els esfor\u00e7os del camp de la intel\u00b7lig\u00e8ncia artificial s'enfoquen a aconseguir la compressi\u00f3 d'entitats intel\u00b7ligents. una de les raons del seu estudi \u00e9s aprendre m\u00e9s de nosaltres mateixos. a difer\u00e8ncia de la filosofia i de la psicologia, que tamb\u00e9 s'ocupen de la intel\u00b7lig\u00e8ncia, els esfor\u00e7os de la intel\u00b7lig\u00e8ncia artificial estan encaminats tant a la construcci\u00f3 d'entitats com a la seva compressi\u00f3. una altra ra\u00f3 per la qual s'estudia la intel\u00b7lig\u00e8ncia artificial \u00e9s degut al fet que ha estat possible crear sorprenents i diversos productes de transcend\u00e8ncia. ning\u00fa podria pronosticar amb tota precisi\u00f3 el que es podria esperar en el futur, \u00e9s evident que les computadores que posseeixin una intel\u00b7lig\u00e8ncia a nivell hum\u00e0 tindran repercussions molt importants en la nostra vida di\u00e0ria aix\u00ed com l'esdevenir de la civilitzaci\u00f3.\nel problema que aborda la intel\u00b7lig\u00e8ncia artificial \u00e9s un dels m\u00e9s complexos: com \u00e9s possible que un diminut i lent cervell, sigui biol\u00f2gic o electr\u00f2nic, tingui capacitat de percebre, comprendre, predir i manipular un m\u00f3n que en mida i complexitat ho supera amb escreix?, per\u00f2 a difer\u00e8ncia de la investigaci\u00f3 al voltant del despla\u00e7ament m\u00e9s gran que la velocitat de la llum o d'un dispositiu antigravitatori, l'investigador del camp de la intel\u00b7lig\u00e8ncia artificial compta amb proves contundents que tal recerca \u00e9s totalment factible.\nla intel\u00b7lig\u00e8ncia artificial permet l'home emular en les m\u00e0quines el comportament hum\u00e0, prenent com a base el cervell i el seu funcionament, de manera que es pugui assolir cert raonament.\n\n\n== intel\u00b7lig\u00e8ncia artificial i els sentiments ==\nel concepte d'intel\u00b7lig\u00e8ncia artificial \u00e9s encara massa dif\u00fas. contextualitzant, i tenint en compte un punt de vista cient\u00edfic, podr\u00edem englobar a aquesta ci\u00e8ncia com l'encarregada d'imitar una persona, i no el seu cos, sin\u00f3 imitar al cervell, en totes les seves funcions, existents en l'\u00e9sser hum\u00e0 o inventades sobre el desenvolupament d'una m\u00e0quina intel\u00b7ligent.\na vegades, aplicant la definici\u00f3 d'intel\u00b7lig\u00e8ncia artificial, es pensa en m\u00e0quines intel\u00b7ligents sense sentiments, que \"obstaculitzen\" trobar la millor soluci\u00f3 a un problema donat. sovint es pensa en m\u00e0quines artificials capa\u00e7os de concloure milers de premisses a partir d'altres premisses donades, sense que cap tipus d'emoci\u00f3 tingui l'opci\u00f3 d'obstaculitzar aquesta tasca.\nen aquesta l\u00ednia, cal saber que ja existeixen sistemes intel\u00b7ligents. capa\u00e7os de prendre decisions \"encertades\".\nencara que, de moment, la majoria dels investigadors en l'\u00e0mbit de la intel\u00b7lig\u00e8ncia artificial se centren nom\u00e9s en l'aspecte racional, molts d'ells consideren seriosament la possibilitat d'incorporar components \"emotius\" com indicadors d'estat, per tal d'augmentar l'efic\u00e0cia dels sistemes intel\u00b7ligents.\nparticularment per als robots m\u00f2bils, cal que comptin amb una cosa similar a les emocions amb l'objecte de saber, a cada instant i com a m\u00ednim, qu\u00e8 fer a continuaci\u00f3.en tenir \"sentiments\" i, almenys potencialment, \"motivacions\", podran actuar d'acord amb les seves \"intencions\". aix\u00ed, es podria equipar un robot amb dispositius que controlin el seu medi intern; per exemple, que \"sentin fam\" en detectar que el seu nivell d'energia est\u00e0 descendint o que \"sentin por\" quan aquell estigui massa baix.\naquest senyal podria interrompre els processos d'alt nivell i obligar el robot a aconseguir el preat element. fins i tot es podria introduir el \"dolor\" o el \"patiment f\u00edsic\", a fi d'evitar les malaptesa de funcionament com, per exemple, introduir la m\u00e0 dins d'una cadena d'engranatges o saltar des d'una certa altura, la qual cosa li provocaria danys irreparables.\naix\u00f2 significa que els sistemes intel\u00b7ligents han de ser dotats amb mecanismes de retroalimentaci\u00f3 que els permetin tenir coneixement d'estats interns, igual que succeeix amb els \u00e9ssers humans que disposen de propiocepci\u00f3, interocepci\u00f3, nocicepci\u00f3, etc\u00e8tera. aix\u00f2 \u00e9s fonamental tant per prendre decisions com per conservar la seva pr\u00f2pia integritat i seguretat. la retroalimentaci\u00f3 en sistemes est\u00e0 particularment desenvolupada en cibern\u00e8tica, per exemple en el canvi de direcci\u00f3 i velocitat aut\u00f2nom d'un m\u00edssil, utilitzant com a par\u00e0metre la posici\u00f3 a cada instant en relaci\u00f3 a l'objectiu que ha d'assolir. aix\u00f2 ha de ser diferenciat del coneixement que un sistema o programa computacional pot tenir dels seus estats interns, per exemple la quantitat de cicles complets en un loop o bucle en sent\u00e8ncies tipus do ... for, o la quantitat de mem\u00f2ria disponible per a una operaci\u00f3 determinada.\nals sistemes intel\u00b7ligents no tenir en compte elements emocionals els permet no oblidar la fita que han d'assolir. en els \u00e9ssers humans l'oblit de la meta o abandonar les metes per pertorbacions emocionals \u00e9s un problema que en alguns casos arriba a ser incapacitant. els sistemes intel\u00b7ligents, en combinar una mem\u00f2ria durable, una assignaci\u00f3 de metes o motivaci\u00f3, al costat de la presa de decisions i assignaci\u00f3 de prioritats basant-se en estats actuals i estats meta, aconsegueixen un comportament en extrem eficient, especialment davant de problemes complexos i perillosos.\nen s\u00edntesi, all\u00f2 racional i all\u00f2 emocional estan de tal manera interrelacionats entre si, que es podria dir que no nom\u00e9s no s\u00f3n aspectes contradictoris sin\u00f3 que s\u00f3n, fins a cert punt, complementaris.\n\n\n== intel\u00b7lig\u00e8ncia artificial i els aromes ==\nun dels projectes en marxa relacionat amb la intel\u00b7lig\u00e8ncia artificial i els aromes \u00e9s el de fran\u00e7ois chartier, un sommelier que desenvolup\u00e0 la idea de crear una m\u00e0quina que usa algoritmes d\u2019ia per descobrir noves combinacions d\u2019ingredients entre els quals s\u2019estableix una sinergia arom\u00e0tica, \u00e9s a dir, les combinacions s\u00f3n donades a partir dels components arom\u00e0tics dominants que comparteixen. la base de dades cont\u00e9 m\u00e9s de dos milions de receptes de tot el m\u00f3n que l\u2019ajuden a establir criteris a l\u2019hora de crear noves combinacions: bolets xiitake amb coco, papaia amb caf\u00e8, entre altres. en un futur, sony ai: artificial intelligence & gastronomy, comit\u00e8 d\u2019investigaci\u00f3 en qu\u00e8 chartier \u00e9s assessor des de gener de 2019, llan\u00e7aran al p\u00fablic una aplicaci\u00f3 amb qu\u00e8 es podran aconseguir noves receptes. com la m\u00e0quina, l\u2019aplicaci\u00f3 tindr\u00e0 en compte la sostenibilitat estacional i les al\u00b7l\u00e8rgies.chartier escriv\u00ed el primer llibre sobre la ci\u00e8ncia dels aromes, papiles i mol\u00e8cules, distingit com el millor llibre de cuina als premis paris gourmand world cookbook awards 2010.un projecte similar \u00e9s el de la companyia foodpairing, nascuda l\u2019any 2009 pel xef angl\u00e8s peter coucquyt, johan langenbick i bernard lahousse. una de les receptes de la companyia \u00e9s un sorbet de mango i bitxo amb alf\u00e0brega. la seva base de dades \u00e9s de 1800 ingredients i \u00e9s emprada com a app.des del m\u00f3n del perfum, diverses empreses han comen\u00e7at a usar intel\u00b7lig\u00e8ncia artificial com a motor de les seves creacions arom\u00e0tiques. en el cas de l\u2019or\u00e9al, la creaci\u00f3 de perso consisteix en un sistema ia que analitza la pell de l\u2019usuari, realitza una avaluaci\u00f3 ambiental i permet introduir certes prefer\u00e8ncies i, d\u2019aquesta manera, crea un producte personalitzat. philyra, creada per symrise, codifica les olors i els combina amb els requisits propis dels productes de bellesa per tal de crear productes innovadors. aix\u00ed mateix, noustique, amb el seu projecte the alchemist atelier, ofereix una aplicaci\u00f3 que permet dissenyar nous perfums des de casa.odeuropa \u00e9s un projecte del regne unit i europa que t\u00e9 com a objectiu identificar i recrear aromes del segle xvi i principis del xx per tal de crear una enciclop\u00e8dia sobre olors hist\u00f2rics europeus. el projecte, que comen\u00e7ar\u00e0 el gener de 2022, consistir\u00e0 a aplicar la intel\u00b7lig\u00e8ncia artificial a textos hist\u00f2rics per tal de trobar descripcions d\u2019olors i el seu context i desxifrar elements arom\u00e0tics d\u2019imatges.loihi, m\u00e0quina creada per detectar elements t\u00f2xics i calibrar l\u2019aire, tracta d\u2019imitar la forma de pensament dels sistemes biol\u00f2gics implementant les pulsacions el\u00e8ctriques de cada component qu\u00edmic i creant una arquitectura neuronal, que \u00e9s apresa per loihi. des del 2020, el seu marge d\u2019error ha estat del 5%, i s\u2019est\u00e0 treballant en una futura millora.\n\n\n== escoles de pensament ==\nla ia es divideix en dues escoles de pensament:\n\nla intel\u00b7lig\u00e8ncia artificial convencional\nla intel\u00b7lig\u00e8ncia computacional\n\n\n=== intel\u00b7lig\u00e8ncia artificial convencional ===\nla intel\u00b7lig\u00e8ncia artificial convencional, intel\u00b7lig\u00e8ncia artificial simb\u00f2lic-deductiva o ia feble es basa en l'an\u00e0lisi formal i estad\u00edstic del comportament hum\u00e0 davant diferents problemes:\n\nraonament basat en casos: ajuda a prendre decisions mentre es resolen certs problemes concrets.\nsistemes experts: infereix una soluci\u00f3 a trav\u00e9s del coneixement previ del context en qu\u00e8 s'aplica i ocupa de certes regles o relacions.\nxarxes bayesianes: proposa solucions mitjan\u00e7ant infer\u00e8ncia estad\u00edstica.\nintel\u00b7lig\u00e8ncia artificial basada en comportaments: que tenen autonomia i poden autoregular i controlar per millorar.\n\n\n=== intel\u00b7lig\u00e8ncia artificial computacional ===\nla intel\u00b7lig\u00e8ncia computacional (tamb\u00e9 coneguda com a intel\u00b7lig\u00e8ncia artificial subsimb\u00f3lica-inductiva o intel\u00b7lig\u00e8ncia artificial forta) implica desenvolupament o aprenentatge interactiu (per exemple, modificacions interactives dels par\u00e0metres en sistemes connexi\u00f3). l'aprenentatge es realitza basant-se en dades emp\u00edriques.\n\n\n== cr\u00edtiques ==\nles principals cr\u00edtiques a la intel\u00b7lig\u00e8ncia artificial tenen a veure amb la seva incapacitat d'imitar per complet els \u00e9ssers humans. aquestes cr\u00edtiques ignoren que cap hum\u00e0 individual t\u00e9 capacitat per a resoldre tota mena de problemes, i autors com howard gardner han proposat que hi ha intel\u00b7lig\u00e8ncies m\u00faltiples. un sistema d'intel\u00b7lig\u00e8ncia artificial hauria de resoldre problemes, per tant \u00e9s fonamental en el seu disseny la delimitaci\u00f3 dels tipus de problemes que resoldr\u00e0 i les estrat\u00e8gies i algorismes que utilitzar\u00e0 per trobar la soluci\u00f3.\nen els \u00e9ssers humans, la capacitat de resoldre problemes consta de dos tipus d'aspectes: els innats i els apresos. els aspectes innats permeten, per exemple, emmagatzemar i recuperar informaci\u00f3 a la mem\u00f2ria i els aspectes apresos, saber resoldre un problema matem\u00e0tic mitjan\u00e7ant l'algorisme adequat. de la mateixa manera que un \u00e9sser hum\u00e0 ha de disposar d'eines que li permetin solucionar certs problemes, els sistemes artificials han de ser programats de manera que puguin resoldre certs problemes.\nalgunes persones consideren que el test de turing ja ha estat superat. hi ha gent que en dialogar amb un programa d'intel\u00b7lig\u00e8ncia artificial per xat no saben que parlen amb un programa. altres experiments com l'habitaci\u00f3 xinesa de john searle han mostrat com una m\u00e0quina pot simular posseir pensament sense haver-ne de tenir, i pot passar molts tests, sense tan sols entendre el que fa. alguns han criticat aix\u00f2 pel fet obvi que la m\u00e0quina en realitat no est\u00e0 pensant, sin\u00f3 actuant basant-se en un programa preestablert. aquesta cr\u00edtica es desf\u00e0 si es considera l'educaci\u00f3 dels \u00e9ssers humans com programes preestablerts, ja que l'educaci\u00f3 seria transmetre a un alumne regles, procediments i algorismes per resoldre problemes i prendre decisions.\nun sistema d'intel\u00b7lig\u00e8ncia artificial t\u00e9 enormes avantatges respecte el comportament dels \u00e9ssers humans. per exemple, la seva capacitat d'emmagatzematge, la seva capacitat per prendre decisions racionals sense prejudicis o emocions que pertorbin el resultat, i la no fixaci\u00f3 funcional. la fixaci\u00f3 funcional \u00e9s el problema hum\u00e0 d'acostumar a utilitzar conceptualment un objecte sense poder utilitzar aquest objecte per a una finalitat diferent de l'habitual. un exemple seria tenir la capacitat d'utilitzar un martell com a percussor per clavar un clau, o b\u00e9 com petjapapers en cas de ser necessari. s'ha aconseguit utilitzar un objecte d'una manera diferent de l'usual o per al qual ha estat creat.\nun dels majors problemes en sistemes d'intel\u00b7lig\u00e8ncia artificial \u00e9s la comunicaci\u00f3 amb l'usuari. aquest obstacle \u00e9s causat pel llenguatge i va apar\u00e8ixer ja en els inicis dels primers sistemes operatius inform\u00e0tics. la capacitat dels \u00e9ssers humans per comunicar entre si implica el coneixement del llenguatge que utilitza l'interlocutor. perqu\u00e8 un \u00e9sser hum\u00e0 pugui comunicar-se amb un sistema intel\u00b7ligent hi ha dues opcions: o b\u00e9 l'\u00e9sser hum\u00e0 apr\u00e8n el llenguatge del sistema com si aprengu\u00e9s a parlar qualsevol altre idioma diferent al nadiu, o b\u00e9 el sistema t\u00e9 la capacitat d'interpretar el missatge de l'usuari en la llengua que l'usuari utilitza.\nun hum\u00e0 durant tota la seva vida apr\u00e8n el vocabulari de la seva llengua nativa i cap hum\u00e0 pot con\u00e8ixer totes les paraules que existeixen en el seu idioma. un hum\u00e0 interpreta els missatges malgrat la polis\u00e8mia de les paraules utilitzant el context per resoldre ambig\u00fcitats. tanmateix, ha de con\u00e8ixer els diferents significats per poder interpretar, i \u00e9s per aix\u00f2 que llenguatges especialitzats i t\u00e8cnics s\u00f3n coneguts nom\u00e9s per experts en les respectives disciplines. un sistema d'intel\u00b7lig\u00e8ncia artificial s'enfronta amb el mateix problema, la polis\u00e8mia del llenguatge hum\u00e0, la seva sintaxi poc estructurada i els dialectes entre grups.\nels desenvolupaments en intel\u00b7lig\u00e8ncia artificial s\u00f3n m\u00e9s grans en els camps disciplinars en els que existeix major consens entre especialistes. un sistema expert \u00e9s m\u00e9s probable de ser programat en f\u00edsica o en medicina que en sociologia o en psicologia. aix\u00f2 \u00e9s degut al problema del consens entre especialistes en la definici\u00f3 dels conceptes involucrats i en els procediments i t\u00e8cniques a utilitzar. per exemple, en f\u00edsica hi ha acord sobre el concepte de velocitat i com calcular. tanmateix, en psicologia es discuteixen els conceptes, l'etiologia, la psicopatologia i com procedir davant cert diagn\u00f2stic. aix\u00f2 dificulta la creaci\u00f3 de sistemes intel\u00b7ligents perqu\u00e8 sempre hi haur\u00e0 desacord sobre el que s'esperaria que el sistema faci. malgrat aix\u00f2 hi ha grans aven\u00e7os en el disseny de sistemes experts per al diagn\u00f2stic i presa de decisions en l'\u00e0mbit m\u00e8dic i psiqui\u00e0tric.\n\n\n== animatr\u00f2nica i intel\u00b7lig\u00e8ncia artificial ==\nl'animatr\u00f2nica juntament amb la intel\u00b7lig\u00e8ncia artificial \u00e9s el que dona com a resultat els androides, com es sol con\u00e8ixer als robots que imiten el comportament hum\u00e0. tenim una t\u00e8cnica capa\u00e7 de dotar de l'aspecte i comportament de \u00e9ssers vius a m\u00e0quines. \u00e9s a dir, 'humanitzar' als robots. per\u00f2 ja no nom\u00e9s parlem que els moviments siguin molt reals, sin\u00f3 que a m\u00e9s, sembla real gr\u00e0cies a la pell sint\u00e8tica que han fet servir i al maquillatge.\nl'empresa disney est\u00e1 a punt d'usar l'animatr\u00f2nica i la intel\u00b7lig\u00e8ncia artificial per simular un dels seus personatges a la vida real: pascal, un dels personatges de la pel\u00b7l\u00edcula \"enredados\".\nd'altra banda, dubai ja est\u00e0 usant policies robots creats per pal robotics.\n\n\n== storytelling ==\nl'storytelling \u00e9s l'art d'explicar hist\u00f2ries. existeix una branca de la intel\u00b7lig\u00e8ncia artificial que engloba l'sortytellying. s\u00f3n sistemes que creen hist\u00f2ries a diferents nivells: el gui\u00f3, la narrativa i la presentaci\u00f3. aquesta \u00e9s una de les branques de recerca m\u00e9s velles dins l'\u00e0rea abastada per la intel\u00b7lig\u00e8ncia artificial i l'art.exemples d'storytelling\nhi ha bastants tipus de sistemes que generen de maneres diferents hist\u00f2ries a partir de l'ia.\n\nbrutus:aquests sistema d'storytelling genera hist\u00f2ries de misteri; intrigants i escrites en perfecta prosa anglesa. es realitza gr\u00e0cies a una complexa arquitectura que estructura la creaci\u00f3 de les hist\u00f2ries en diferents nivells, els quals proporcionen el realisme aparent de les hist\u00f2ries.\nles hist\u00f2ries que aquest sistema crea s\u00f3n de tra\u00efci\u00f3, fent refer\u00e8ncia al seu nom \"brutus\"; fill de juli c\u00e8sar que va matar al seu propi pare amb un punyal per l'esquena. la limitaci\u00f3 tem\u00e0tica de les hist\u00f2ries genera una alta perfecci\u00f3 d'aquestes, ja que aquesta limitaci\u00f3 permet que el motor de creaci\u00f3 sigui molt m\u00e9s ric en els continguts concrets d'aquest tipus d'hist\u00f2ries.\nel coneixement que aquest sistema necessita per produir hist\u00f2ries compr\u00e9n els seg\u00fcents tipus:\n\nconeixement del domini: el tipus d'aspectes que pertanyen al tema de les hist\u00f2ries de tra\u00efci\u00f3, successos, metes, accions i reaccions dels personatges, entre altres.\nconeixement ling\u00fc\u00edstic: morfologia, sintaxi i discurs estructura de l'angl\u00e8s.\nconeixement literari: inclou conceptes de la narraci\u00f3 d'hist\u00f2ries dissenyades per evocar imatges en el lector i fer les trames m\u00e9s versemblants.\ngram\u00e0tica liter\u00e0ria: \u00fas de les figures ret\u00f2riques t\u00edpiques de la narrativa liter\u00e0ria.a m\u00e9s, la generaci\u00f3 de brutus d'aquestes hist\u00f2ries es du a terme en quatre nivells, en els quals es va afegint complexitat progressivament:\n\ninstanciaci\u00f3 tem\u00e0tica: defineix l'escenari per a una hist\u00f2ria escollint la seva tem\u00e0tica espec\u00edfica.\ngeneraci\u00f3 de l'argument: parteix dels personatges i rols definits en la primera fase i el tema escollit. a partir d'aix\u00f2, crea situacions que succeiran en la hist\u00f2ria.\nexpansi\u00f3 estructural: a partir de les situacions pr\u00e8viament escollides, les expandeix i genera una estructura m\u00e9s rica en conceptes.\ngeneraci\u00f3 del llenguatge: utilitzant el coneixement ling\u00fc\u00edstic i literari adquirit, genera les paraules i frases que conformaran la hist\u00f2ria.una de les cr\u00edtiques d'aquest sistema d'storytelling de ia, \u00e9s que segueix un proc\u00e9s molt mecanitzat i, per tant, no t\u00e9 creativitat.\nthe virtual storytelling:aquest sistema d'storytelling \u00e9s multiagent de creaci\u00f3 d'hist\u00f2ries. est\u00e0 format per diversos agents intel\u00b7ligents, els quals s'encarreguen respectivament d'una part del proc\u00e9s de creaci\u00f3 d'hist\u00f2ries. the virtual storytelling va ser desenvolupat per la universitat de twente a holanda. era una part del projecte aveiro, que va consistir en la creaci\u00f3 d'una ciutat virtual. un dels espais d'aquesta ciutat era un teatre i, al accedir-hi, \u00e9s on es troba aquest storyteller.el sistema separa tres tipus de narraci\u00f3, per cada una de les quals utilitzar\u00e0 bases de coneixement diferents: f\u00e0bula, hist\u00f2ria i text. a m\u00e9s, les hist\u00f2ries es creen a tres nivells:\n\ngui\u00f3: cont\u00e9 els events i accions que succeeixen a la hist\u00f2ria.\nnarrativa: representaci\u00f3 del gui\u00f3 on els events poden ser eliminats o reordenats.\nrepresentaci\u00f3: la hist\u00f2ria pot ser representada en forma de text, parlada o com un teatre virtual amb personatges que ho representen.per poder aconseguir una bona hist\u00f2ria, els guions que presenta han de complir certes condicions: han d'estar ben estructurats i les accions que succeeixen han de ser consistents amb el m\u00f3n de la hist\u00f2ria i els personatges. d'aquesta manera, els guins es creen passant pels trets m\u00e9s generals fins als detalls que generaran la complexi\u00f3 de la hist\u00f2ria. les hist\u00f2res que aquest sistema obt\u00e9 s\u00f3n consistents: els personatges realitzen accions d'acord amb la seva personalitat i s'aconsegueix una bona interacci\u00f3 amb els internautes. malgrat aix\u00f2, els guions manquen de situacions problem\u00e0tiques o de moments \u00e0lgids en la narraci\u00f3. per solucionar aquest problema cal definir metes i objectius per a que les accions dels personatges s'encaminin en una certa direcci\u00f3.\n\nthe virtual storytelling crea en cada hist\u00f2ria un agent director que \u00e9s el que t\u00e9 coneixement sobre les estructures dels guions. tant els personatges com el director s\u00f3n agents intel\u00b7ligents independents capa\u00e7os de raonar dins del seu propi domini de coneixement. un personatge pot realitzar accions conforme als seus objectius i la seva personalitat, mentre que el director comprova que les accions dels personatges encaixen dins de l'estructura del gui\u00f3. d'altra banda, tamb\u00e9 hi ha l'agent intel\u00b7ligent del narrador, el responsable de la creaci\u00f3 narrativa de la hist\u00f2ria, i el presentador, l'encarregat de la presentaci\u00f3 d'aquesta.\nuna peculiaritat d'aquest sistema \u00e9s l'abs\u00e8ncia de coneixement d'un esquema clar d'un gui\u00f3 del director, que simplement t\u00e9 un coneixement global de qu\u00e8 fa que un gui\u00f3 sigui bo. aix\u00f2 permet una gran llibertat del sistema i possibilita generar m\u00e9s hist\u00f2ries. s\u00f3n els personatges els que asseguren la consist\u00e8ncia de la hist\u00f2ria. el director pot imposar restriccions que t\u00e9 codificades en la seva base de coneixements, on es t\u00e9 en compte que tota hist\u00f2ria ha de tenir un principi; on es presenten els personatges i la situaci\u00f3, una trama central i un final feli\u00e7. d'aquesta manera, els personatges demanen perm\u00eds al director per realitzar una acci\u00f3, i aquest els dona concells sobre el que han de fer per tal de conservar l'argument de la hist\u00f2ria i la versemblan\u00e7a dels personatges.\nper \u00faltim, l'agent de narraci\u00f3 pren els esquemes elaborats pel director i els personatges i els converteix en text a partir de plantilles que coneix. la seva principal tasca \u00e9s la generaci\u00f3 del text i els pronoms per tal que la hist\u00f2ria tingui sentit i consist\u00e8ncia temporal. l'agent  presentador \u00e9s el que acaba mostrant la hist\u00f2ria generada a l'usuari.\nstorytelling interactiu:l'storytelling interactiu utilitza sistemes similars als de l'storytelling normal, per\u00f2 afegeix alguns agents intel\u00b7ligents que s\u00f3n els que s'encarreguen de llegir l'entrada de dades de l'usuari, interprestar-la i passar-la a l'agent encarregat de generar la hist\u00f2ria.\n\n\n== aplicacions ==\n\n\n== aplicacions de la intel\u00b7lig\u00e8ncia artificial ==\na la intel\u00b7lig\u00e8ncia artificial cada dia se li donen m\u00e9s usos i aplicacions. podem citar, entre d'altres:\n\nling\u00fc\u00edstica computacional\nmineria de dades\nindustrials\nm\u00e8diques\nprocessament de llenguatge natural (natural language processing): la comprensi\u00f3 del \"llenguatge natural\" en contraposici\u00f3 als llenguatges \"artificials\", l'objectiu de poder accedir en un futur als ordinadors fent servir el mateix llenguatge natural que utilitzem els \u00e9ssers humans. s'inclou en aquesta mat\u00e8ria, la comprensi\u00f3 i 'an\u00e0lisis de texts, la traducci\u00f3 autom\u00e0tica i la generaci\u00f3 d'informes o articles. tamb\u00e9 s'inclou el tractament de la paraula parlada, el reconeixement vocal i la comprensi\u00f3 de l'expressi\u00f3 oral.\nrob\u00f2tica: aconseguir l'augment de l'autonomia i l'habilitat dels robots.\nsistemes de suport per a la presa de decisions\nvideojocs\nprototips inform\u00e0tics\nan\u00e0lisi de sistemes din\u00e0mics\nsistemes experts: la construcci\u00f3 de programes que reprodueixin correctament el comportament d'un expert hum\u00e0 en el seu domini concret de compet\u00e8ncia.\nresoluci\u00f3 de problemes: trobar els mecanismes de deducci\u00f3, cercar solucions i tamb\u00e9 aconseguir l'explicaci\u00f3 de la soluci\u00f3 que s'ha obtingut. s'estudia la planificaci\u00f3 intel\u00b7ligent de conductes i procediments d'acci\u00f3.\naprenentatge i ensenyament: fer que els programes aprenguin, per exemple, els programes que juguen a certs jocs estrat\u00e8gics, que a partir dels seus resultats millorin el seu comportament en futures partides. a m\u00e9s, l'afavoriment del proc\u00e9s d'aprenentatge dels \u00e9ssers humans.\njocs i puzles: l'elaboraci\u00f3 de programes de joc. cal destacar la intel\u00b7lig\u00e8ncia artificial en programes d'ordinador que juguen a dames, escacs o bridge i altres jocs estrat\u00e8gics.\n\n\n== intel\u00b7lig\u00e8ncia artificial a catalunya ==\na data de juliol del 2019, la generalitat de catalunya va realitzar un estudi que afirmava que \"179 empreses treballaven amb ia a catalunya\". la majoria d'aquestes desenvolupen software i dispositius, per\u00f2 tamb\u00e9 n'hi ha que creen algoritmes d'ia, realitzen consultories o proveeixen serveis relacionats amb l'ia.\n\n\n=== catalonia.ai: estrat\u00e8gia d'intel\u00b7lig\u00e8ncia artificial de catalunya ===\nconsisteix en un programa d'actuacions multisectorials de suport a l'evoluci\u00f3 de la ia a catalunya, coordinat pel departament de pol\u00edtiques administraci\u00f3 p\u00fablica i amb el suport del govern de la generalitat de catalunya. l'objectiu \u00e9s poder impulsar l'economia i millorar la vida de les persones mitjan\u00e7ant el lideratge del coneixement, la investigaci\u00f3, l'aplicaci\u00f3 i la creaci\u00f3 de solucions basades en intel\u00b7lig\u00e8ncia artificial. tamb\u00e9 es pret\u00e9n construir un ecosistema d'intel\u00b7lig\u00e8ncia artificial on cooperaran la comunitat cient\u00edfica i acad\u00e8mica, les empreses del sector, i els ciutadans per arribar a desenvolupar una ind\u00fastria de primer ordre que situ\u00ef a catalunya i a barcelona entre els motors d'ia del continent i del m\u00f3n. \n\n\n=== ai4eu: projecte de plataforma europea a catalunya ===\nl'artifical intelligence for europe \u00e9s un projecte que pret\u00e9n crear un ecosistema en ia en l'\u00e0mbit europeu que pugui desenvolupar i oferir als usuaris algoritmes, eines, recursos i coneixement. iniciat el gener del 2019 a barcelona i impulsat per la uni\u00f3 europea, compr\u00e8n 80 col\u00b7laboradors de 21 pa\u00efsos diferents dins la ue. els centres de recerca catalans que prenen partit dins del projecte s\u00f3n la upc i el bsc-cns.\nuna de les parts m\u00e9s importants d'aquest projecte \u00e9s el vessant \u00e8tic. per a assegurar-se que la intel\u00b7lig\u00e8ncia artificial se centri en les persones i sigui eficient i segura s'ha creat un grup de 52 experts europeus que s'encarregar\u00e0 d'establir sobre paper les bases d'una la ia \u00e8tica. es contempla tamb\u00e9 la possibilitat de crear l'observatori d'\u00e8tica ai4eu que tindria la funci\u00f3 de vetllar per al compliment de les bases. \n\n\n=== centres tecnol\u00f2gics a catalunya i les seves aportacions i investigacions en la ia ===\nbarcelona supercomputing centre (bsc). gestiona la xarxa espanyola de supercomputaci\u00f3 (res) gr\u00e0cies al consorci entre la generalitat de catalunya, l'upc i el ministeri de ci\u00e8ncia, innovaci\u00f3 i universitats.grup d'intel\u00b7lig\u00e8ncia artificial d'alt rendiment. aplica i investiga t\u00e8cniques d'intel\u00b7lig\u00e8ncia artificial amb infraestructures de computaci\u00f3 d'alt rendiment.tamb\u00e9 investiga per a millorar l'estat actual de la t\u00e8cnica i respondre als reptes socials i cient\u00edfics. aquest grup, juntament amb el bsc acolliran el supercomputador mare nostrum 5.institut d'investigaci\u00f3\u0301 en intel\u00b7lig\u00e8ncia artificial (iiia). realitza una recerca sobre sistemes d'aprenentatge, sistemes multi agent, raonament i l\u00f2gica en l'\u00e0mbit de l'ia. sectors i \u00e0mbits molt diversos com els mercats tecnol\u00f2gics i la salut ja s'han beneficiat dels resultats de les recerques.centre de visi\u00f3 per computador (cvc). fundat per la generalitat i la universitat aut\u00f2noma de barcelona, realitza una recerca sobre el camp de la visi\u00f3 per computador els sectors del color en context, l'an\u00e0lisi de documents i la imatge m\u00e8dica entra altres.centre d'investigaci\u00f3 i innovaci\u00f3 tecnol\u00f2gica de la upc. compr\u00e8n 20 centres i t\u00e9 la millora de la competitivitat de les empreses com a objectiu principal. entre les aplicacions de l'ia descobertes pels centres hi ha l'aplicaci\u00f3 per a la diagnosi preco\u00e7 de l'alzheimer.centre easy. du a terme una recerca combinada amb la transfer\u00e8ncia tecnol\u00f2gica a la ind\u00fastria. acompleix investigaci\u00f3 social mitjan\u00e7ant l'automatitzaci\u00f3\u0301 de la interacci\u00f3\u0301 dels usuaris per a millorar i alleugerir els resultats.datascience@ub. est\u00e0 especialitzat en les tecnologies del big data i en l'an\u00e0lisi avan\u00e7at de dades. est\u00e0 integrat per dos grups de recerca de la universitat de barcelona.cimne. per a assolir un avan\u00e7 en el coneixement i la tecnologia en l'enginyeria desenvolupa m\u00e8todes num\u00e8rics i t\u00e8cniques computacionals. abasta temes de recerca molt amplis.eurecat. realitza recerca en molts terrenys, entre ells els de materials, nous processos de fabricaci\u00f3, impressi\u00f3 funcional i teixits funcionals. a nivell europeu aporta algoritmes en un projecte de punts de c\u00e0rrega de vehicles el\u00e8ctrics.fundaci\u00f3 i2cat. en ia se centra sobretot en el desenvolupament de t\u00e8cniques de machine learning per al processament i tractament de dades rellevants en un mar de dades (big data).\ninstitut catal\u00e0 de recerca de l'aigua (icra). realitza recerca sobre l'aplicaci\u00f3 de la ia en sistemes d'ajuda a la presa de decisions en aspectes relacionats amb el medi ambient i el tractament d'aig\u00fces, entre altres.\niris: en l'\u00e0mbit de l'ia, dissenya i desenvolupa sistemes intel\u00b7ligents amb eines d'ia per la industria 4.0.\ninstitut de rob\u00f2tica i inform\u00e0tica industrial (iri). s\u00f3n experts en transferir coneixements a sistemes rob\u00f2tics adre\u00e7ats als humans i en sistemes d'ia.\nintelligent pharma, s.l. (ipharma). du a terme una investigaci\u00f3 per a desenvolupar inform\u00e0ticament algorismes d'ia \u00fatils en l'\u00e0mbit de la biotecnologia.\nla salle r&d. entre moltes l\u00ednies de treball compr\u00e8n la interacci\u00f3 persona-ordinador amb la visi\u00f3 computacional, els reconeixements facials i gestuals i l'aprenentatge autom\u00e0tic.\nvicorob. investiguen en \u00e0mbits que tenen aplicacions pr\u00e0ctiques en l'ia com ara els sistemes intel\u00b7ligents i la identificaci\u00f3 d'objectes dins de les imatges.\n\n\n== refer\u00e8ncies ==\n\n\n== vegeu tamb\u00e9 ==\na.i. artificial intelligence\ncomputaci\u00f3 afectiva\nintel\u00b7lig\u00e8ncia d'eixam\nmatriu de confusi\u00f3\nprosopagn\u00f2sia\nrob\u00f2tica d'eixam\ntraducci\u00f3 autom\u00e0tica\nwatson (intel\u00b7lig\u00e8ncia artificial)\narma aut\u00f2noma letal\nintel\u00b7lig\u00e8ncia artificial als videojocs\n\n\n== enlla\u00e7os externs ==\nacia - associaci\u00f3 catalana d'intel\u00b7lig\u00e8ncia artificial\neccai - european coordinating committee for artificial intelligence\neusflat - european society for fuzzy logic and technology\nla intel\u00b7lig\u00e8ncia artificial comen\u00e7a a crear rebuig social, per marc belzunces. vilaweb, 4/3/2023\nel termcat difon el vocabulari b\u00e0sic de la intel\u00b7lig\u00e8ncia artificial en una nova infografia\n\nviccionari"