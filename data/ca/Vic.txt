"vic \u00e9s un municipi i capital de la comarca d'osona, al sud de la regi\u00f3 de l'alt ter i al nord-est de catalunya. \u00e9s una de les capitals de comarca de la catalunya interior. la seva poblaci\u00f3 \u00e9s de 47.545 habitants (2022), segons idescat.\n\n\n== topon\u00edmia ==\nel nom d'aquest municipi es va escriure durant segles amb la forma vich, segons la grafia tradicional. d'en\u00e7\u00e0 de la primeria dels anys 80, la forma oficial \u00e9s \"vic\", en aplicaci\u00f3 de les normes ortogr\u00e0fiques de l'institut d'estudis catalans. la grafia amb \"h\" final es mant\u00e9 en el cognom vich, i tamb\u00e9 \u00e9s la que t\u00e9 la poblaci\u00f3 hom\u00f2nima d'arpit\u00e0nia.\n\n\n== hist\u00f2ria ==\n\nel nom original llat\u00ed de la poblaci\u00f3 fou ausa, com ho testimonien les monedes romanes i ib\u00e8riques que s'han conservat. la via romana m\u00e9s antiga documentada epigr\u00e0ficament a la pen\u00ednsula \u00e9s la que enlla\u00e7ava els poblats d'iluro i d'ausa, constru\u00efda entre el 120 ac i el 110 ac. a l'\u00e8poca visig\u00f2tica fou anomenada ausona.\nocupada pels \u00e0rabs vers el 715 va \u00e9sser restaurada pel comte guifr\u00e9 el pil\u00f3s (879) el qual va aixecar un castell a la part alta, on hi havia el temple rom\u00e0 i segurament la primitiva catedral. la nova catedral es va edificar a la part baixa i entorn d'ella es cre\u00e0 un important raval, conegut pel vicus ausonae, que ha donat el nom actual a la ciutatdurant els segles viii i ix, vic form\u00e0 part de les marques que separaven les forces franques de les isl\u00e0miques. la ciutat fou destru\u00efda el 788 durant una incursi\u00f3 musulmana i en la revolta d'aiss\u00f3 (825-826). posteriorment, nom\u00e9s un dels barris (vicus, barri en llat\u00ed) seria reconstru\u00eft, amb el nom de vicus ausonensis. d'ac\u00ed en derivaria el nom de vic quan guifr\u00e9 el pil\u00f3s repobl\u00e0 la part alta de la ciutat el 878 i va cedir el control de la part baixa al bisbe perqu\u00e8 s'hi fes la seu. a partir d'aquell moment, la ciutat seria governada conjuntament pel comte de barcelona i el bisbe de vic. en el concili de toluges del 1027, l'abat oliba, bisbe de vic, pact\u00e0 amb els nobles i bisbes presents l'acord de pau i treva de d\u00e9u, que establia unes dates anuals en qu\u00e8 la guerra era prohibida. la part superior o ciutat sobirana al segle xi va passar a la fam\u00edlia dels senescals, despr\u00e9s refosa amb els montcada, i el 1315 el bisbe la va cedir la part eclesi\u00e0stica a jaume el justdurant el segle xviii, la ciutat fou el primer focus de la rebel\u00b7li\u00f3 contra la pol\u00edtica centralista del rei felip v, i va sorgir un grup molt actiu d'austriacistes, coneguts com els vigatans. fins i tot es va arribar a despenjar el retrat del rei al consistori municipal. aquest conflicte va desembocar en la guerra de successi\u00f3 espanyola, que acabaria comportant que catalunya perd\u00e9s les seves llibertats. al llarg de la guerra, per\u00f2, per evitar problemes, canviarien de b\u00e0ndol depenent de l'ex\u00e8rcit que apareixia a la rodalia de la ciutat, que finalment va ser presa el 30 d'agost de 1713, despr\u00e9s que el diputat militar antoni de berenguer i de novell l'abandon\u00e0 quan el general feliciano de bracamonte s'hi acostava amb tropes borb\u00f2niques. la ciutat de vic, com tota la comarca d'osona, especialment el llu\u00e7an\u00e8s i comarques ve\u00efnes, fou escenari preponderant i nucli de les carlinades a catalunya, essent presa en diverses ocasions tant pel b\u00e0ndol carl\u00ed com l'isabel\u00ed, n'\u00e9s not\u00f2ria la presa de vic durant el transcurs de la tercera guerra carlina pel comandant general carl\u00ed de catalunya, el fam\u00f3s comte d'aviny\u00f3 rafael tristany i parera i els seus homes, l'any 1874, abans de jurar els furs a olot quan es restabl\u00ed oficialment la diputaci\u00f3 general de catalunya l'1 d'octubre d'aquell mateix any, derogada de nou un cop els carlins perden la guerra. a primers del segle xx, vic tenia 9.500 habitants.\ndurant la guerra civil vic va disposar d'un aer\u00f2drom que fins al maig de 1938 va allotjar la 2a esquadrilla de bombarders polik\u00e0rpov r-z natatxes. per altra banda, la guerra tamb\u00e9 va afectar la ind\u00fastria vigatana, que es va reconvertir cap a la fi de l'any 1937 quan diversos tallers van comen\u00e7ar a muntar i reparar caces polik\u00e0rpov i-15. aquesta infraestructura va atreure l'atenci\u00f3 feixista, que acabaria bombardejant la ciutat tres cops i un altre els afores. els bombardejos de vic es van cobrar desenes v\u00edctimes civils, ja que la ciutat no tenia defenses antia\u00e8ries, nom\u00e9s sirenes d'alarma i refugis antiaeris. la ciutat cauria a mans franquistes durant l'ofensiva contra catalunya el vespre del dia 1 de febrer, despr\u00e9s de durs enfrontaments amb les tropes republicanes.el 29 de maig de 1991 eta va fer explotar un cotxe bomba a la caserna de la gu\u00e0rdia civil que va matar deu persones i ferir-ne 44. durant els jocs ol\u00edmpics d'estiu 1992, vic acoll\u00ed les competicions d'hoquei sobre patins.\n\n\n== hist\u00f2ria eclesi\u00e0stica ==\nel bisbat de vic \u00e9s sufragani de l'arquebisbat de tarragona.\nla introducci\u00f3 del cristianisme a la zona fou, de ben segur, molt primerenca, com ho proven els diversos m\u00e0rtirs d'ausa esmentats en l'\u00e8poca de l'emperador deci, i el seu bisbe \u00e9s un dels primers citats. de cap, tanmateix, se'n sap el nom fins al 516, quan cinidius apareix com un dels assistents al concili provincial de tarragona i girona. aquilinus (589-99) fou present al tercer concili de toledo; esteve, al quart i a un que tingu\u00e9 lloc a \u00e8gara; dominus, al sis\u00e8; guericus, al vuit\u00e8, i wisefredus envi\u00e0 el seu vicari al tretz\u00e8 i assist\u00ed en persona al quinz\u00e8 i al setz\u00e8. aquest bisbe fou el darrer abans de la invasi\u00f3 musulmana.\nla reconquesta de vic comen\u00e7\u00e0 en el temps de llu\u00eds i el piet\u00f3s, que confi\u00e0 el govern de la ciutat al comte borrell. dels afers eclesi\u00e0stics, en tenia cura l'arquebisbat de narbona. el 826, la ciutat caigu\u00e9 novament en mans dels moros, fins que la recuper\u00e0 guifr\u00e9 el pel\u00f3s, comte de barcelona. aquest aconsegu\u00ed que l'arquebisbe de narbona consagr\u00e9s gotmar com a bisbe de vic.\nel bisbe at\u00f3 (960-72) \u00e9s digne de menci\u00f3 com a gran promotor d'estudis. molts estudiosos aprofitaren els avantatges oferts per les seva reforma, entre els quals destaca el monjo gerbert d'aurillac, que m\u00e9s endavant seria el papa silvestre ii.\nsegurament, el bisbe m\u00e9s fam\u00f3s de vic fou l'abat oliba, fill del comte de besal\u00fa, que amb l'ajut d'ermessenda de carcassona, comtessa de barcelona, constru\u00ed i decor\u00e0 ricament la catedral. la dedicaci\u00f3 tingu\u00e9 lloc el 31 d'agost de 1038. en l'\u00e8poca del seu successor, guillem de balsareny, hom trob\u00e0 a vic les rel\u00edquies dels sants patrons lluci\u00e0 i marci\u00e0. berenguer sunifred de llu\u00e7\u00e0 reform\u00e0 el cap\u00edtol catedralici, en va expulsar els membres laxos i va restablir l'observan\u00e7a regular.\nm\u00e9s recentment, josep morgades i gili mereix una atenci\u00f3 especial, perqu\u00e8 restaur\u00e0 el monestir de ripoll, en ru\u00efnes per l'abandonament i el pillatge, i en consagr\u00e0 novament l'esgl\u00e9sia l'1 de juliol del 1893. tamb\u00e9 fund\u00e0 el museu episcopal de vic, on apleg\u00e0 i conserv\u00e0 molts tresors medievals que s'havien guardat a les esgl\u00e9sies de la di\u00f2cesi. el succe\u00ed josep torras i bages, bisbe i escriptor, i m\u00e0xim representant del catalanisme conservador i cat\u00f2lic.\nd'entre els molts religiosos fills de la di\u00f2cesi destaca sant antoni maria claret.\n\n\n== geografia i ubicaci\u00f3 ==\nllista de top\u00f2nims de vic (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).vic est\u00e0 situat al nord-est de catalunya. \u00e9s la capital de la comarca d'osona i est\u00e0 situada al centre de la plana de vic. \u00e9s a uns 70 quil\u00f2metres al nord de barcelona i a uns 65 quil\u00f2metres de dist\u00e0ncia de girona. pel que fa a l'altitud gran part de la ciutat est\u00e0 a prop dels 500 metres sobre el nivell del mar. vic t\u00e9 bones comunicacions amb la resta de catalunya gr\u00e0cies a la construcci\u00f3 de l'eix transversal (c-25) i l'autovia c-17. a m\u00e9s la ciutat t\u00e9 una estaci\u00f3 de la l\u00ednia de ferrocarril de rodalies barcelona - puigcerd\u00e0 (r3).\n\n\n== clima ==\nla plana de vic \u00e9s famosa per la boira a l'hivern, fenomen afavorit per la inversi\u00f3 t\u00e8rmica que pot arribar a temperatures fredes al voltant de -10 \u00b0c. el clima \u00e9s continental amb influ\u00e8ncia mediterr\u00e0nia en les precipitacions. les temperatures s\u00f3n extremes a l'hivern i a l'estiu, amb forta oscil\u00b7laci\u00f3 t\u00e8rmica.\n\ndestaquen per exemple temperatures registrades de -20\u00bac l'any 1985 o els -17\u00bac del 25 de desembre del 2001, en canvi alguns estius les temperatures han fregat els 40\u00bac. la precipitaci\u00f3 \u00e9s abundant sobretot durant la primavera, tardor, i durant els estius gr\u00e0cies a les intenses tempestes de tarda, la humitat \u00e9s sempre elevada i durant els hiverns es poden formar denses boires i alguns dies nevar. aix\u00f2 es fa pal\u00e8s a la vegetaci\u00f3 on hi predomina el roure martinenc al fons de la plana. segons la classificaci\u00f3 clim\u00e0tica de k\u00f6ppen, el clima de vic seria oce\u00e0nic (cfb) per ra\u00f3 dels seus hiverns freds i estius plujosos amb abundants tempestes, per\u00f2 vorejant el clima cfa (juliol, 21.9 \u00b0c) que l'acostarien als climes submediterranis de l'est de fran\u00e7a, nord d'it\u00e0lia, balcans i nord d'anat\u00f2lia.\n\n\n== educaci\u00f3 ==\n\n\n=== centres p\u00fablics ===\nescola bressol serra de sanferm\nescola bressol caputxins\nescola bressol horta vermella\nescola la s\u00ednia (educaci\u00f3 infantil i prim\u00e0ria)\nescola vic-centre (educaci\u00f3 infantil i prim\u00e0ria)\nescola andersen (educaci\u00f3 infantil i prim\u00e0ria)\nescola doctor joaquim salarich (educaci\u00f3 infantil i prim\u00e0ria)\nescola guillem de mont-rodon - sant miquel (educaci\u00f3 infantil i prim\u00e0ria)\nescola sentfores (educaci\u00f3 infantil i prim\u00e0ria)\ninstitut jaume call\u00eds (educaci\u00f3 secund\u00e0ria obligat\u00f2ria, batxillerat i cicles formatius de grau mitj\u00e0 i superior)\ninstitut la plana (educaci\u00f3 secund\u00e0ria obligat\u00f2ria i batxillerat)\ninstitut de vic (educaci\u00f3 secund\u00e0ria obligat\u00f2ria, batxillerat i cicles formatius de grau mitj\u00e0 i superior)\nescola d'art i superior de disseny de vic (batxillerat i cicles formatius de grau mitj\u00e0 i superior)\n\n\n=== centres concertats ===\ncentre pedagogia terap\u00e8utica estel (educaci\u00f3 especial)\nescola dominiques vic (educaci\u00f3 infantil i prim\u00e0ria)\ncol\u00b7legi escorial (educaci\u00f3 infantil i prim\u00e0ria, educaci\u00f3 secund\u00e0ria obligat\u00f2ria i batxillerat)\ncol\u00b7legi pare coll (educaci\u00f3 infantil i prim\u00e0ria i educaci\u00f3 secund\u00e0ria obligat\u00f2ria)\ncol\u00b7legi sagrat cor (educaci\u00f3 infantil i prim\u00e0ria i educaci\u00f3 secund\u00e0ria obligat\u00f2ria)\ncol\u00b7legi sant miquel dels sants (educaci\u00f3 infantil i prim\u00e0ria, educaci\u00f3 secund\u00e0ria obligat\u00f2ria i batxillerat)\n\n\n=== centres privats ===\ncentre de perruqueria i est\u00e8tica escola taller (cicles formatius de grau mitj\u00e0 i superior)\ncentre d'estudis el seminari (cicles formatius de grau mitj\u00e0 i superior)\nllar d'infants sentfores\nllar d'infants cucut\nllar d'infants el meu jard\u00ed\nllar d'infants l'esquitx\nllar d'infants vedruna\n\n\n=== altres centres ===\nuniversitat de vic, universitat central de catalunya. (estudis universitaris)\nla farinera, centre d'arts visuals de vic\naula de formaci\u00f3 continuada\nescola de m\u00fasica i conservatori de vic (estudis musicals)\ncentre de formaci\u00f3 d'adults miquel mart\u00ed pol\ncentre de formaci\u00f3 d'adults de vic\ncentre de normalitzaci\u00f3 ling\u00fc\u00edstica d'osona\ninstitut del teatre centre d'osona\nescola d'educadors d'osona\nescola oficial d'idiomes d'osonatamb\u00e9 hi ha centres que ofereixen programes de qualificaci\u00f3 professional inicial (pqpi).\n\n\n== esports ==\nl'any 1992 va ser subseu ol\u00edmpica dels jocs ol\u00edmpics de barcelona'92 en la modalitat d'hoquei patins.\nel club pat\u00ed vic \u00e9s l'equip d'hoquei de la ciutat, que juga a l'ok lliga, la m\u00e0xima categoria estatal.\nel club b\u00e0squet vic \u00e9s l'equip de b\u00e0squet de la ciutat que va arribar en la leb or. la temporada 2017/18 participa a la lliga eba despr\u00e9s d'ascendir de copa catalunya.\nun dels esports m\u00e9s populars de vic \u00e9s l'atletisme, ja que disposa de les pistes d'atletisme del club atl\u00e8tic vic que es va crear l'any 1929. tamb\u00e9 disposa d'un equip de rugbi, els crancs del club atl\u00e8tic vic, que actualment juga a la categoria de segona catalana.\nvic t\u00e9 dos clubs de futbol. per una banda, hi ha la uni\u00f3 esportiva vic, que juga a l'estadi municipal de vic, i que milita a primera catalana; per l'altra, hi ha l'oar vic, un club dedicat a la formaci\u00f3 que t\u00e9 la seu a l'estadi torras i bages, al barri de l'estadi. aquest club militava a segona catalana la temporada 2017/18.\nels sagals d'osona s\u00f3n una colla castellera de vic fundada l'any 1997. la presentaci\u00f3 oficial de la colla va ser el 5 d'abril de 1998 a la pla\u00e7a de vic, acompanyada pels castellers de vilafranca i pels xics de granollers.\nel grup sardanista riallera \u00e9s una entitat sardanista de vic fundada l'any 1948. actualment ballen les colles riallera (grans), montseny (juvenils) i arquiris (infantils).\ntamb\u00e9 hi ha altres clubs esportius, com el club handbol vic, el club tennis vic, el club gimn\u00e0stic osona i el club de vic tenis taula.\n\n\n== gastronomia ==\n\nla ciutat \u00e9s famosa pels embotits, entre els quals sobresurt la llonganissa de vic, si b\u00e9 el m\u00e9s conegut \u00e9s una de les seves variants comercials, el fuet. cal destacar que el porc esdev\u00e9 l'aliment b\u00e0sic de la gastronomia vigatana i osonenca sobretot gr\u00e0cies a les caracter\u00edstiques ambientals de la zona, que fan dels productes sortints com la llonganissa o la botifarra \u00fanics i caracter\u00edstics.\n\n\n== turisme, cultura i monuments ==\n\u00e9s una ciutat que t\u00e9 un dels conjunts medievals m\u00e9s suggestius de catalunya, fou votat com una de les set meravelles de catalunya el 2007. el centre del nucli antic \u00e9s la pla\u00e7a del mercadal o pla\u00e7a major, en qu\u00e8 destaquen diversos edificis modernistes, porxades i torres. el museu episcopal de vic acull una de les millors col\u00b7leccions d'art medieval catal\u00e0 i est\u00e0 declarat museu d'inter\u00e8s nacional per la generalitat de catalunya.\ndos dels monuments m\u00e9s importants s\u00f3n:\n\nla catedral de vic\nel temple rom\u00e0 de vices discuteix quina va ser la primera esgl\u00e9sia catedral\u00edcia de vic, si sant pere ap\u00f2stol o b\u00e9 santa maria la rodona. durant segles, els bisbes celebraren la primera missa de nadal a santa maria, i la tercera, a sant pere. l'esgl\u00e9sia de santa maria, molt antiga, fou reconstru\u00efda des dels fonaments pel canonge guillem bonfil el 1140 i va ser consagrada al cap de quaranta anys pel bisbe pere de redorta. hom l'aterr\u00e0 el 1787 per fer espai per a la nova catedral.\nla catedral original, de nau \u00fanica, parets gruixudes i poques finestres, fou substitu\u00efda per la que edific\u00e0 l'abat oliba. dos-cents anys m\u00e9s tard, ramon d'anglesola ja publicava una carta pastoral exhortant els fidels a contribuir a la reparaci\u00f3 de l'edifici. el 1401, el bisbe diego de heredia hi afeg\u00ed un transsepte, i el 1585 s'obr\u00ed la porta de sant joan. amb el temps, per\u00f2, una reconstrucci\u00f3 completa fou cada vegada m\u00e9s necess\u00e0ria, i cap a finals del segle xvii es va enderrocar la catedral per fer-ne una de nova planta. la primera pedra del nou temple es pos\u00e0 el 24 de setembre de 1781, i es consagr\u00e0 el 15 de setembre del 1803. \u00e9s un edifici de disseny cl\u00e0ssic, una combinaci\u00f3 dels estils d\u00f2ric i tosc\u00e0, amb una fa\u00e7ana de pedra blanca enriquida amb una bonica balustrada. t\u00e9 tres entrades, corresponents a les tres naus, i est\u00e0tues colossals dels seus sis patrons. l'interior \u00e9s corinti. de la catedral medieval, nom\u00e9s se'n va conservar l'altar d'alabastre, d'estil g\u00f2tic, donatiu de principis del segle xv de bernard despujol, i el campanar i la cripta, rom\u00e0nics. d'entre les capelles laterals destaca la de sant bernat calb\u00f3 (bisbe de vic entre 1233 i 1243), que particip\u00e0 amb jaume el conqueridor en la conquesta de val\u00e8ncia. el claustre, de dos pisos i d'estil g\u00f2tic, \u00e9s de gran bellesa. tamb\u00e9 es pot admirar la porta g\u00f2tica que mena a la sala capitular.\nel seminari conciliar fou comen\u00e7at el 1635 per gaspar gil i fou acabat, per ordre del sant pare benet xiv, pel bisbe manuel mu\u00f1oz guil el 1748. el seminari modern se situa a l'antiga escola dels jesu\u00eftes. alguns dels preveres que s'hi han format han tingut molta anomenada, com el fil\u00f2sof jaume balmes i el poeta jacint verdaguer, autor de l'atl\u00e0ntida. el palau episcopal fou destru\u00eft en la guerra dels segadors i no es va refer completament fins a l'\u00e8poca del bisbe francesc de vey\u00e1n y mola, a comen\u00e7aments del segle xix. el seminari acull tamb\u00e9 el museu arqueol\u00f2gic de vic.\n\n\n=== museus ===\nmuseu episcopal de vic\nmuseu balmes\nmuseu clareti\u00e0\nmuseu de l'art de la pell de vic el museu episcopal de vic (mev) \u00e9s un museu d'art medieval especialitzat en art lit\u00fargic, pintura i escultura del per\u00edode g\u00f2tic i rom\u00e0nic catal\u00e0, situat al costat de la catedral de vic, a la comarca d'osona. est\u00e0 declarat museu d'inter\u00e8s nacional per la generalitat de catalunya. el museu episcopal de vic el va inaugurar el bisbe josep morgades i gili l'any 1891, recollint l'esfor\u00e7 realitzat per un grup d'intel\u00b7lectuals i clergues de vic de l'\u00e8poca de la renaixen\u00e7a per recuperar el patrimoni art\u00edstic catal\u00e0 i durant m\u00e9s de cent anys ha continuat amb la seva missi\u00f3 de conservar, estudiar, exhibir i difondre els seus fons de valor excepcional que des de l'any 2002 estan ubicats en un nou edifici fet a mida de les col\u00b7leccions. \n\n\n=== llocs d'inter\u00e8s cultural ===\nvicpuntzeroaquest espai inaugurat al 21 d'abril de 2021, recull en un \u00fanic lloc dos mil anys d'hist\u00f2ria de la ciutat de vic. l'exposici\u00f3 de vicpuntzero est\u00e0 situada al conjunt arquitect\u00f2nic de l'esgl\u00e9sia de la pietat situada al costat del temple rom\u00e0, englobant el campanar, la capella fonda (jaciment arqueol\u00f2gic), la nau central de l'esgl\u00e9sia de la pietat i la capella dels sants m\u00e0rtirs. es va decidir realitzar aquesta mostra en aquesta zona de la ciutat, ja que \u00e9s on els romans van comen\u00e7ar a edificar la seva poblaci\u00f3: auso. a m\u00e9s, al llarg de la hist\u00f2ria de vic altres civilitzacions d'altres \u00e8poques, com per exemple els habitants de per\u00edode medieval, van edificar sobre el mateix punt de la ciutat. per aquests motius la zona de l'esgl\u00e9sia de la pietat \u00e9s on convergeixen totes les etapes hist\u00f2riques de la capital d'osona, des dels seus inicis fins a l'actualitat.\ncal dir que aquesta exposici\u00f3 utilitza tecnologies modernes per explicar el passat. al llarg de la visita per l'espai s'explica la hist\u00f2ria de vic a trav\u00e9s d'una visita guiada, experi\u00e8ncies immersives i projeccions mappings. espec\u00edficament, la zona on trobem totes aquestes obres audiovisuals \u00e9s la capella fonda. primer de tot, amb l'\u00fas d'efectes lum\u00ednics i m\u00fasica, comptant amb l'explicaci\u00f3 del guia, l'espectador viatge al naixement de la ciutat observant les restes arqueol\u00f2giques presents en l'espai. finalment, una vegada acabat el recorregut per l'espai, en la mateixa capella, es projecta el v\u00eddeo mapping titulat vic, un viatge pel temps i l'art de quinze minuts de durada que recull l'evoluci\u00f3 de vic comen\u00e7ant pel seu naixement amb els romans fins al segle xxi.\n\n\n=== tradicions ===\nvic est\u00e0 en ple renaixement geganter. des del 2010 fins al 2013, la ciutat ha inaugurat dos gegants (lluci\u00e0 i merc\u00e8) i dos gegantons (muley-abbas i ermessenda); aquests \u00faltims van vestits com hi anaven abans els actuals gegants centenaris de vic, els comtes d'osona, per\u00f2 en versi\u00f3 per a canalla.\n\n\n==== festa de sant miquel dels sants ====\nel dia 5 de juliol se celebra sant miquel dels sants (festa major) que s'ha convertit en un inter\u00e8s nacional. l'any 2016 vic va esdevenir capital de la cultura catalana i vic demostra a catalunya que la seva cultura popular ha ressuscitat. centenars de persones hi assisteixen i cada any m\u00e9s. durant els dies de sant miquel dels sants, se celebra la multitudin\u00e0ria crida de festa major on els tres caps de ll\u00fapia cada un representats per un color (verd, negre, vermell) juntament amb centenars de persones recorren la ciutat en cercavila i es troben tots tres a la pla\u00e7a de la catedral on s'hi respira un ambient molt sentimental i de festa major.\nel dia de llu\u00efment s'esdev\u00e9 el dia 5 de juliol on amb l'olor de l'espigol pel carrer sant miquel. l'\u00e0liga, gegants comtes, els gegants pubills, els gegantons, cotonines, bou i mulassa i juntament amb els grallers, la banda municipal de la ciutat de vic, i la cobla.\n\n\n== economia ==\ndurant segles, l'activitat industrial i comercial principal de la ciutat ha estat la ind\u00fastria t\u00e8xtil, avui gaireb\u00e9 desapareguda. les explotacions ramaderes i les ind\u00fastries transformadores del sector primari conviuen amb un teixit industrial molt diversificat, i amb un sector comercial i de serveis en creixement. la millor mostra d'aquesta economia viva \u00e9s el mercat del ram, la fira m\u00e9s tradicional i important de la ciutat. \u00e9s, aix\u00ed mateix, ciutat universit\u00e0ria, amb estudiants d'arreu d'osona i de les comarques interiors de catalunya, sense oblidar un bon nombre d'habitants de l'\u00e0rea de barcelona que hi acudeixen amb tren. el centre hist\u00f2ric \u00e9s ple de bars, restaurants, associacions, tallers i oficines, que testimonien la vitalitat econ\u00f2mica de vic.\ndes del 1989 s'hi organitza anualment el mercat de m\u00fasica viva de vic, una de les fires musicals m\u00e9s importants. la ciutat \u00e9s famosa per les seves botifarres i altres derivats del porc, especialment el fuet, una botifarra curada prima. la fabricaci\u00f3 de botifarres curades i embotits \u00e9s hereva de la llarga tradici\u00f3 de la plana de vic en la ind\u00fastria porcina.\nfinalment, des del 1996 se celebra de forma anual i a principis de desembre el mercat medieval de vic. la fira, que es concentra al centre hist\u00f2ric de la capital osonenca, pret\u00e9n recrear l'\u00e8poca medieval amb uns expositors que proposen una oferta \u00e0mplia i variada, des de joieria, passant per formatgeria, xocolateria, entre d'altres. cal destacar, d'una banda, les botigues de menjar locals que aprofiten per oferir els productes de la terra (embotits, sobretot), i per l'altra, la representaci\u00f3 de l'assalt de l'altarriba, una obra teatral que s'interpreta a diferents punts (exclusius) del centre hist\u00f2ric que es basa en uns fets del segle xv de la mateixa ciutat. activitats infantils, m\u00fasica, balls, espectacles, la recreaci\u00f3 d'oficis medievals i l'exhibici\u00f3 d'aus rapinyaires fan d'un mercat medieval aut\u00e8ntic que acull, de mitjana, entre 200.000 i 300.000 visitants en nom\u00e9s quatre dies.\n\n\n== demografia ==\nel 1932 incorpora el municipi de sentfores.els immigrants es concentren de manera significativa en els barris de l'estadi (amb un 47,54% d'immigraci\u00f3 el 2019, immigrants provinents especialment del marroc, ghana, la xina i l'\u00edndia); i el remei (amb un 45,19% de poblaci\u00f3 immigrada, especialment de ghana, el marroc i l'\u00edndia, per\u00f2 tamb\u00e9 de nig\u00e8ria i el senegal).\n\n\n== administraci\u00f3 ==\n\n\n== pol\u00edtica ==\n\n\n=== declaraci\u00f3 d'independ\u00e8ncia ===\nel 17 de setembre del 2012, vic es va proclamar territori catal\u00e0 lliure i va ser el tercer municipi d'osona a declarar-s'hi despr\u00e9s de sant pere de torell\u00f3 i calldetenes.\n\n\n== vigatans il\u00b7lustres i fills il\u00b7lustres ==\ncategoria principal: vigatansaulus mevi (s. i a.c.), militar sota el c\u00f2nsol l\u00facul i militar rom\u00e0.\nandreu febrer (1375/80-1444?), il\u00b7lustre trobador.\njoan alemany (segle xvi), metge i astr\u00f2leg.\nsant miquel dels sants (1591-1625), patr\u00f3 de la ciutat.\nramon sala i sa\u00e7ala (1665-1697), veguer i batlle de vic.\nlluci\u00e0 galliss\u00e0 i costa (1731-1810), humanista, bibliotecari i erudit.\ngabriel de avil\u00e9s y del fierro (1735-1810), marqu\u00e8s d'avil\u00e9s, militar i funcionari a les \u00edndies.\njosep francesc de ferrer de llupi\u00e0 brossa (1764-1826), bar\u00f3 de savassona i senyor d'esparreguera, olost, cererols i sau.\nlluci\u00e0 casadevall i duran (1785-1852), vicari capitular des del 1837 i bisbe de vic.\njaume lluci\u00e0 balmes i urpi\u00e0 (1810-1848), fil\u00f2sof i te\u00f2leg.\nsegimon riera (1821-1864), religi\u00f3s i missioner.\njosep gir\u00f3 i tur\u00e0 (1813-1881), farmac\u00e8utic i catedr\u00e0tic.\nmari\u00e0 aguilar i casadevall (1810-1883), bibliotecari episcopal.\njosep sadoc alemany i conill (1814\u20131888), missioner cat\u00f2lic i bisbe catal\u00e0, primer arquebisbe de san francisco, calif\u00f2rnia.\njoaquim salarich i verdaguer (1816-1884), historiador, metge i novel\u00b7lista.\njosep xifr\u00e9 i mussach (1817-1899), religi\u00f3s catal\u00e0, cofundador i tercer superior general de la congregaci\u00f3 dels missioners fills de l'immaculat cor de maria.\nbernat calv\u00f3 puig i capdevila (1819-1880), m\u00fasic i compositor.\npau parassols i pi (1824-1902) sacerdot, historiador i escriptor.\njaume collell i bancells (1846-1932), eclesi\u00e0stic, periodista, poeta i escriptor.\neusebi molera i bros (1847-1932), enginyer, urbanista i arquitecte.\nmart\u00ed gen\u00eds i aguilar (1847-1932), escriptor i farmac\u00e8utic.\ncarme sall\u00e9s i barangueras (1848-1911), religiosa i fundadora, proclamada beata.\nramon d'abadal i calder\u00f3 (1862-1945), tamb\u00e9 conegut com a raimon d'abadal, pol\u00edtic catalanista conservador de la lliga regionalista i un reconegut advocat.\nnarc\u00eds verdaguer i call\u00eds (1862-1918), advocat especialitzat en q\u00fcestions comercials i aranzel\u00e0ries i pol\u00edtic catal\u00e0, cos\u00ed germ\u00e0 de jacint verdaguer.\njoan collell i cuatrecasas (1864-1921), religi\u00f3s.\nmari\u00e0 serra i estur\u00ed (1867-1931), periodista i canonge de la catedral de vic.\njosep pratdesaba i portabella (1870\u20131967), cient\u00edfic i astr\u00f2nom que va donar el seu observatori meteorol\u00f2gic particular a la ciutat i que avui \u00e9s l'observatori oficial de la ciutat.\njosep gudiol i cunill (1872-1931), sacerdot, arque\u00f2leg i historiador de l'art.\nllu\u00eds romeu i corominas (1874-1937), prevere, compositor i mestre de capella catal\u00e0.\nmiquel rovira i serrabassa (1882\u20131957), eclesi\u00e0stic i m\u00fasic, deixeble de llu\u00eds romeu i corominas\nmanuel serra i moret (1884-1963), pol\u00edtic i escriptor, fundador de la uni\u00f3 socialista de catalunya, conseller de la generalitat de catalunya i president del parlament de catalunya a l'exili.\nramon d'abadal i de vinyals (1888-1970), historiador i pol\u00edtic, nebot del tamb\u00e9 pol\u00edtic ramon d'abadal i calder\u00f3.\nmiquel vilatim\u00f3 i costa (1890-1936), fil\u00f2sof.\nantoni vilaplana i forcada (1893-1944), diplom\u00e0tic.\njaume font i andreu (1894-1963), religi\u00f3s catal\u00e0 que exerc\u00ed com a bisbe de zamora i de sant sebasti\u00e0.\neduard junyent i subir\u00e0 (1901-1978), sacerdot, historiador i arque\u00f2leg.\ncamil riera i canudes (1913-1978), fil\u00f2sof i te\u00f2leg.\njoan sunyol i gen\u00eds (1922-2014), intel\u00b7lectual i escriptor.\nm\u00aa \u00e0ngels anglada i d'abadal (1930-1999), escriptora.\npilar cabot (1940-2017), poetessa.\njosep romeu i bisbe (1952-2013), mestre, escriptor, activista cultural.\njoan grau i roca (1959-2005), director de teatre.\npilarin bay\u00e9s (n. 1941), il\u00b7lustradora i ninotaire.\npep sala (n. 1960), m\u00fasic i antic component del grup de rock sau.\nivan benet (n. 1976), actor.\nmarta rovira (n. 1977), pol\u00edtica d'esquerra republicana de catalunya\nblanca bardagil (n. 1988), dramaturga, directora teatral i guionista\n\n\n== vegeu tamb\u00e9 ==\nlaura a la ciutat dels sants\nmuseu episcopal de vic\npuig dels jueus (vic)\narxiu i biblioteca episcopal de vic\nvic de la gardi\u00f2la\nportal d'osona\nvigatanisme\nfanals de vic\n\n\n== refer\u00e8ncies ==\n\n\n== enlla\u00e7os externs ==\np\u00e0gina web de l'ajuntament arxivat 2006-07-15 a wayback machine.\ninformaci\u00f3 de la generalitat de catalunya\ninformaci\u00f3 de l'institut d'estad\u00edstica de catalunya\n\nentreu aqu\u00ed al portal d'osona"