"tokio (jap. \u6771\u4eac\u90fd t\u014dky\u014d-to) \u2013 stolica i najwi\u0119ksze miasto japonii, po\u0142o\u017cone na po\u0142udniowo-wschodnim wybrze\u017cu honsiu i zarazem najwi\u0119kszy obszar metropolitalny na \u015bwiecie na poziomie 38 305 000 mieszka\u0144c\u00f3w (stan na kwiecie\u0144 2018). nazwa t\u014dky\u014d (jap. \u6771\u4eac) oznacza \u201ewschodni\u0105 stolic\u0119\u201d. do 1868 roku miasto nazywa\u0142o si\u0119 edo.\ntokio formalnie nie jest miastem, ale prefektur\u0105 metropolitaln\u0105 od 1 lipca 1943. zosta\u0142o zniszczone przez trz\u0119sienie ziemi w 1923, a tak\u017ce przez ameryka\u0144skie bombardowania w maju 1945 (podczas ii wojny \u015bwiatowej). by\u0142o r\u00f3wnie\u017c organizatorem letnich igrzysk olimpijskich w 1964 i ponownie w 2021.\nznajduj\u0105 si\u0119 tutaj: cesarski kompleks pa\u0142acowy (pa\u0142ac cesarski), gmach parlamentu, tokyo tower, tokyo skytree, zabytkowe \u015bwi\u0105tynie buddyjskie, chramy shint\u014d, muzea, obiekty kultury, parki. tokio jest siedzib\u0105 jednej z g\u0142\u00f3wnych gie\u0142d \u015bwiata i rekordowej liczby du\u017cych przedsi\u0119biorstw.\nw 2018 tokio odwiedzi\u0142o 12,12 mln turyst\u00f3w z ca\u0142ego \u015bwiata \u2013 by\u0142o dziewi\u0105tym najcz\u0119\u015bciej odwiedzanym miastem na \u015bwiecie.\n\n\n== terytorium ==\nt\u014dky\u014d-to jest odr\u0119bn\u0105 jednostk\u0105 w podziale administracyjnym pa\u0144stwa, co jest zaznaczone znakiem \u90fd (wymawianym to) oznaczaj\u0105cym \u201estolic\u0119\u201d lub \u201emetropoli\u0119\u201d i w j\u0119zyku angielskim t\u0142umaczone jako tokyo metropolis lub tokyo metropolitan prefecture, czyli tokijska prefektura metropolitalna. w\u0142adze miasta wyr\u00f3\u017cniaj\u0105 w niej trzy obszary: 23 dzielnice, region tama oraz wyspy.\n\n\n=== metropolia ===\nobszar wielkiej aglomeracji (nieb\u0119d\u0105cej formaln\u0105 jednostk\u0105 administracyjn\u0105), zwany wielkim tokio, obejmuje cz\u0119\u015bci s\u0105siednich prefektur i miast, skupiaj\u0105c w 2017 r. 37,9 mln mieszka\u0144c\u00f3w. wielkie tokio, czyli greater tokyo area zwane jest tak\u017ce tokyo megalopolis region. w takim uj\u0119ciu obejmuje t\u014dky\u014d-to oraz trzy s\u0105siednie prefektury: saitama, chiba, kanagawa. istnieje tak\u017ce jeszcze szersze poj\u0119cie, r\u00f3wnie\u017c nieformalne, national capital region, czyli t\u014dky\u014d-to i siedem prefektur: saitama, chiba, kanagawa, ibaraki, tochigi, gunma, yamanashi.\n\n\n== po\u0142o\u017cenie i znaczenie miasta ==\nmetropolia sto\u0142eczna tokio le\u017cy w regionie kant\u014d, na najwi\u0119kszej japo\u0144skiej r\u00f3wninie, na wyspie honsiu (honsh\u016b), u uj\u015bcia rzeki sumida do zatoki tokijskiej. wsp\u00f3\u0142rz\u0119dne geograficzne centralnej cz\u0119\u015bci miasta to: 35\u00b041\u2032 szeroko\u015bci geograficznej p\u00f3\u0142nocnej i 139\u00b046\u2032 d\u0142ugo\u015bci geograficznej wschodniej.\nobszar prefektury metropolitalnej tokio poci\u0119ty jest rzekami. sumida jest historycznym korytem rzeki ara, kt\u00f3ra od ii \u0107w. xx w. ma sztucznie wykonane, alternatywne koryto do zatoki tokijskiej, omijaj\u0105ce obszar centralny miasta. na wschodzie p\u0142yn\u0105 rzeki naka i edo. ta ostatnia jest wschodni\u0105 granic\u0105 miasta (na odcinku po\u0142udniowym, gdzie przekopano alternatywne koryto do zatoki, stary ciek nosi nazw\u0119 ky\u016b-edo). g\u0142\u00f3wnym ciekiem zachodniej cz\u0119\u015bci obszaru jest rzeka tama, b\u0119d\u0105ca na znacznej d\u0142ugo\u015bci po\u0142udniow\u0105 granic\u0105 miasta.\nwschodnia cz\u0119\u015b\u0107 miasta le\u017cy na p\u0142askim, a na wsch\u00f3d od sumidy wr\u0119cz podmok\u0142ym terenie, podczas gdy zachodnia \u2013 na terenie lekko pofalowanym, z widocznymi dolinami i p\u0142ytkimi w\u0105wozami dawnych rzek. jest to wschodni skraj wy\u017cyny musashino, ci\u0105gn\u0105cej si\u0119 na zach\u00f3d, a\u017c po g\u00f3ry oddzielaj\u0105ce j\u0105 od kotliny dawnej prowincji kai. g\u00f3ry zajmuj\u0105 du\u017cy obszar prefektury. ich zbocza s\u0105 strome i zalesione (lasem pokryte jest 36% obszaru t\u014dky\u014d-to). najwy\u017cszym szczytem jest kumotori o wysoko\u015bci 2017 m n.p.m. na terenie sto\u0142ecznej prefektury znajduj\u0105 si\u0119 tak\u017ce inne szczyty, m.in.: takanosu (1737 m n.p.m.), \u014ddake (1267 m n.p.m.), czy otoczone szczeg\u00f3lnym kultem mitake (929 m n.p.m.) i takao (599 m n.p.m.). wysoko w g\u00f3rach na rzece tamie znajduje si\u0119 najwi\u0119ksze jezioro na terenie prefektury \u2013 sztuczny zbiornik okutama-ko.\nwielki zesp\u00f3\u0142 miejski po\u0142udniowego kant\u014d, kt\u00f3rego stolica japonii stanowi centrum, tworzy obszar zurbanizowany, zajmuj\u0105cy wi\u0119ksz\u0105 cz\u0119\u015b\u0107 t\u014dky\u014d-to oraz prefektury kanagawa (gdzie le\u017cy jokohama, drugie co do wielko\u015bci miasto japonii), jak r\u00f3wnie\u017c znaczn\u0105 cz\u0119\u015b\u0107 prefektur chiba i saitama. w strefie bezpo\u015bredniego oddzia\u0142ywania miasta pozostaj\u0105 r\u00f3wnie\u017c prefektury: gunma, ibaraki, tochigi, yamanashi i shizuoka.\nstolica jest centrum politycznym, handlowym, finansowym, edukacyjnym i medialnym kraju. nie ma ona konkurencji w japonii pod wzgl\u0119dem liczby biur, ministerstw, korporacji, uczelni, muze\u00f3w, teatr\u00f3w i park\u00f3w rozrywki. a\u017c 47,3% korporacji japo\u0144skich o kapitale powy\u017cej miliarda jen\u00f3w znajduje si\u0119 w tokio. 9,8% wszystkich zatrudnionych w kraju pracuje na terenie prefektury tokio i wytwarza 16,8% dochodu narodowego. metropolia ma wysoko rozwini\u0119ty system komunikacji miejskiej, m.in. najd\u0142u\u017csz\u0105 na \u015bwiecie sie\u0107 szybkich kolei miejskich oraz jeden z najwi\u0119kszych system\u00f3w miejskich dr\u00f3g ekspresowych.\ntokio le\u017cy w strefie du\u017cej aktywno\u015bci sejsmicznej, co stwarza specyficzne wymagania dla zabudowy. istnieje realne zagro\u017cenie kolejnym wielkim trz\u0119sieniem ziemi, kt\u00f3re mog\u0142oby ponownie zniszczy\u0107 miasto. mimo to miasto wci\u0105\u017c przyci\u0105ga ludzi z ca\u0142ego kraju, a nawet \u015bwiata. od d\u0142u\u017cszego czasu imigracja lokuje si\u0119 g\u0142\u00f3wnie nie w samym mie\u015bcie, ale na obszarze szeroko poj\u0119tej aglomeracji.\n\n\n== ludno\u015b\u0107 ==\nszacuje si\u0119, \u017ce ju\u017c w i po\u0142owie xviii wieku liczba ludno\u015bci tokio (\u00f3wczesnego edo) przekroczy\u0142a 1 mln, czyni\u0105c to miasto najwi\u0119kszym na \u015bwiecie. przez kolejne 100 lat populacja miasta pozostawa\u0142a na podobnym poziomie, cho\u0107 bywa\u0142y okresy znacznych ubytk\u00f3w wynikaj\u0105cych z katastrof naturalnych (po\u017car\u00f3w, trz\u0119sie\u0144 ziemi, tsunami, tajfun\u00f3w, powodzi), rzadziej w wyniku powsta\u0144 i epidemii.\nrestauracja meiji w 1868, jak r\u00f3wnie\u017c wielki po\u017car w 1871, wp\u0142yn\u0119\u0142y na znaczne zmniejszenie populacji stolicy. koniec xix i pocz\u0105tek xx wieku charakteryzowa\u0142y si\u0119 ponownym przyrostem ludno\u015bci wynikaj\u0105cym z industrializacji kraju, dalszej urbanizacji i modernizacji w stylu zachodnim.\nw 1923 miasto i jego okolice nawiedzi\u0142o pot\u0119\u017cne trz\u0119sienie ziemi, co istotnie wp\u0142yn\u0119\u0142o na populacj\u0119 (wi\u0119kszo\u015b\u0107 teren\u00f3w miasta zosta\u0142a doszcz\u0119tnie zniszczona nie tylko w wyniku ruch\u00f3w skorupy ziemskiej, ale przede wszystkim nast\u0119puj\u0105cych po nich po\u017car\u00f3w).\nw kolejnych latach (zw\u0142aszcza w latach 30. xx wieku) miasto do\u015bwiadczy\u0142o nieznanego w historii wzrostu liczby ludno\u015bci (g\u0142\u00f3wnie powrotu rdzennych tokijczyk\u00f3w oraz migracji nowej ludno\u015bci z teren\u00f3w wiejskich) wynikaj\u0105cego z odbudowy zniszczonych dzielnic, przebudowy pozosta\u0142ych teren\u00f3w (unowocze\u015bnienia infrastruktury, za\u0142o\u017cenia nowych zak\u0142ad\u00f3w przemys\u0142owych, powstania nowoczesnych osiedli mieszkaniowych).\npod koniec ii wojny \u015bwiatowej miasto do\u015bwiadczy\u0142o kolejnego znacznego spadku liczby ludno\u015bci w wyniku ameryka\u0144skich nalot\u00f3w bombowych, kt\u00f3re zniszczy\u0142y oko\u0142o 70% powierzchni miasta.\nod 1946 nast\u0119powa\u0142y odbudowa i ponowny powr\u00f3t tokijczyk\u00f3w do stolicy oraz nap\u0142yw nowej ludno\u015bci z okolicznych region\u00f3w. od 1967 migracje do/z tokio charakteryzowa\u0142y si\u0119 saldem ujemnym, z wyj\u0105tkiem 1985. w 2004 zanotowano saldo dodatnie 72 tys. os\u00f3b (na 795 tys. os\u00f3b migruj\u0105cych). jednak\u017ce nie oznacza to, \u017ce wzrost miasta zosta\u0142 zahamowany, poniewa\u017c urbanizacji uleg\u0142y tereny po\u0142o\u017cone poza 23 okr\u0119gami specjalnymi i prefektur\u0105 tokio. na przyk\u0142ad sie\u0107 transportowa zachodnich dzielnic kawasaki i jokohamy, nakierowana raczej na tokio, ni\u017c na centra obu miast, \u015bwiadczy o tym, \u017ce wzrost ich populacji by\u0142 w gruncie rzeczy wzrostem bezpo\u015brednio zwi\u0105zanym z tokio.\nwed\u0142ug stanu na 1 pa\u017adziernika 2015 r. populacja tokio szacowana jest na 13,5 mln, co stanowi oko\u0142o 11% ca\u0142kowitej liczby ludno\u015bci japonii. ma zatem najwi\u0119ksz\u0105 populacj\u0119 spo\u015br\u00f3d wszystkich 47 prefektur, a zajmuj\u0105c powierzchni\u0119 2191 km\u00b2, co stanowi 0,6% ca\u0142kowitej powierzchni kraju, ma g\u0119sto\u015b\u0107 zaludnienia 6158 os\u00f3b/km\u00b2, a wi\u0119c jest prefektur\u0105 najg\u0119\u015bciej zaludnion\u0105. w podziale na trzy wyr\u00f3\u017cniane regiony liczba ludno\u015bci wynosi: (1) obszar okr\u0119g\u00f3w specjalnych (23-ku) zamieszkuje 9,2 mln os\u00f3b, (2) obszar tama \u2013 4,2 mln, (3) wysp tokio \u2013 26 tysi\u0119cy. prefektura metropolitalna tokio ma 6,9 mln gospodarstw domowych, ze \u015bredni\u0105 1,94 osoby na gospodarstwo domowe. liczba rezydent\u00f3w zagranicznych wed\u0142ug podstawowego rejestru wynosi 440 tys. na dzie\u0144 1 pa\u017adziernika 2015 roku.\nproces starzenia si\u0119 populacji jest jednym z wi\u0119kszych problem\u00f3w demograficznych japonii. w tokio w 1985 roku 8,9% ludno\u015bci znajdowa\u0142o si\u0119 w grupie powy\u017cej 65 lat, a w 2000 by\u0142o to 17,3%. odsetek os\u00f3b starszych przekroczy\u0142 standard onz 14% dla \u201espo\u0142ecze\u0144stwa w podesz\u0142ym wieku\u201d w 1998 roku, a obecnie zbli\u017ca si\u0119 do poziomu 21%, co oznacza \u201espo\u0142ecze\u0144stwo w podesz\u0142ym wieku\u201d.\nw 2000 roku liczba os\u00f3b w wieku produkcyjnym wynosi\u0142a 6,47 mln, z czego 312 tys. pozostawa\u0142o bez zatrudnienia. spo\u015br\u00f3d zatrudnionych mieszka\u0144c\u00f3w tokio 46,3% pracowa\u0142o na stanowiskach urz\u0119dniczych, 29,9% \u2013 w us\u0142ugach, 24% \u2013 w przemy\u015ble i transporcie, 0,5% \u2013 w rolnictwie i rybo\u0142\u00f3wstwie.\n\n\n== historia ==\npierwsza wzmianka o osadzie rybackiej na przedpolu p\u00f3\u017aniejszego zamku edo pojawi\u0142a si\u0119 w xii wieku. ieyasu tokugawa \u2013 za\u0142o\u017cyciel dynastii siogun\u00f3w, panuj\u0105cej od xvii do xix wieku, uzyskawszy od hideyoshi toyotomi ziemie kant\u014d jako dzier\u017caw\u0119 lenn\u0105 (lata 90. xvi w.), uczyni\u0142 z edo centrum swoich d\u00f3br, a potem faktyczn\u0105 stolic\u0119 kraju. edo by\u0142o siedzib\u0105 dynastii tokugawa do restauracji meiji w xix wieku.\n\n\n=== historia edo ===\n\n\n=== przebudowa okres\u00f3w meiji i taish\u014d ===\nna pocz\u0105tku okresu meiji (1868\u20131912) miasto otrzyma\u0142o now\u0105 nazw\u0119 t\u014dky\u014d, co znaczy \u201ewschodnia stolica\u201d, i oficjalnie sta\u0142o si\u0119 siedzib\u0105 cesarza i w\u0142adz kraju. w 1871 utworzono prefektur\u0119 tokio (jap. \u6771\u4eac\u5e9c t\u014dky\u014d-fu), kt\u00f3ra rok p\u00f3\u017aniej uzyska\u0142a granice zbli\u017cone do obecnych; obejmowa\u0142a ona 15 dzielnic (jap. \u533a ku) miasta i kilka powiat\u00f3w. w 1889 dzielnice te wesz\u0142y w sk\u0142ad nowo utworzonej jednostki \u2013 miasta tokio (jap. \u6771\u4eac\u5e02 t\u014dky\u014d-shi). jako jednostka administracji terytorialnej istnia\u0142a do 1943, w granicach powi\u0119kszonych w 1932 i sk\u0142ada\u0142a si\u0119 z 35 dzielnic.\newolucja miasta od stolicy siogun\u00f3w feudalnego pa\u0144stwa do stolicy rozwijaj\u0105cego si\u0119, nowoczesnego kraju przebiega\u0142a stopniowo. dzielnice centrum miasta zaj\u0119te przez mieszczan ewoluowa\u0142y w kierunku centrum handlowego, dzielnice daimy\u014d zaj\u0119te zosta\u0142y przez rezydencje arystokracji, rodz\u0105cej si\u0119 bur\u017cuazji, wysokich urz\u0119dnik\u00f3w pa\u0144stwowych, dzielnice samuraj\u00f3w \u2013 przez przedstawicieli klasy \u015bredniej. szczeg\u00f3lnie du\u017ce przemiany mia\u0142y miejsce wkr\u00f3tce na terenach dawnych rezydencji daimy\u014d.\nw 1872 po\u017car strawi\u0142 cz\u0119\u015b\u0107 \u015br\u00f3dmie\u015bcia. odbudowa by\u0142a pierwsz\u0105 pr\u00f3b\u0105 wprowadzenia architektury zachodniej: powsta\u0142a w\u00f3wczas \u201egeorgia\u0144ska\u201d obudowa g\u0142\u00f3wnej ulicy ginzy \u2013 ch\u016b\u014d-d\u014dri. w 1876 otwarto park ueno, pierwszy wielki kompleks zieleni publicznej, za\u0142o\u017cony obok xvii-wiecznego chramu ueno t\u014dsh\u014d-g\u016b. w 1882 znalaz\u0142o w nim lokalizacj\u0119 tokijskie muzeum narodowe (za\u0142o\u017cone w 1872 jako pierwsze muzeum w japonii). w tym samym roku za\u0142o\u017cono ogr\u00f3d zoologiczny. w parku organizowano wielkie wystawy, m.in. w 1877 (i krajowa wystawa przemys\u0142owa), 1890 (iii wystawa), 1907 (wystawa przemys\u0142owa meiji), 1922 (wystawa pokoju). powstawa\u0142y dla nich okaza\u0142e pawilony, b\u0119d\u0105ce nieraz manifestacj\u0105 najmodniejszych form architektury zachodu. w 1877 otwarto uniwersytet tokijski. jego g\u0142\u00f3wny kampus powsta\u0142 na terenie dawnego maj\u0105tku rodziny maeda, na zach\u00f3d od parku ueno.\nw 1872 otwarto pierwsz\u0105 w kraju lini\u0119 kolejow\u0105, \u0142\u0105cz\u0105c\u0105 tokijsk\u0105 dzielnic\u0119 shimbashi z jokoham\u0105. drug\u0105 \u2013 doprowadzono w 1883 od p\u00f3\u0142nocy do dworca ueno. obie linie po\u0142\u0105czy\u0142a w 1885 obwodnica kolejowa. linia ta, zwana lini\u0105 yamanote (lub yamate), cho\u0107 budowana jeszcze w znacznym oddaleniu od zabudowy, wyznaczy\u0142a przysz\u0142y obszar dzielnic centralnych i mia\u0142a odegra\u0107 wielk\u0105 rol\u0119 w ukszta\u0142towaniu wsp\u00f3\u0142czesnego miasta. w 1882 w mie\u015bcie uruchomiono pierwsz\u0105 lini\u0119 tramwaju konnego. elektryfikacja sieci nast\u0119powa\u0142a od 1903. mniej wi\u0119cej w pierwszej dekadzie xx w. zabudowa miasta osi\u0105gn\u0119\u0142a lini\u0119 obwodnicy yamanote, a wraz z ni\u0105 rozbudowywano linie tramwajowe. sie\u0107 ta znalaz\u0142a si\u0119 pod jednym zarz\u0105dem, a w 1911 zosta\u0142a wykupiona przez miasto.\ncharakterystyczne drewniane mosty z okresu edo przetrwa\u0142y najd\u0142u\u017cej na w\u0119\u017cszych rzekach i kana\u0142ach. na sumidzie proces zast\u0119powania ich konstrukcjami \u017celaznymi zacz\u0105\u0142 si\u0119 w 1874 (umaya-bashi), a sko\u0144czy\u0142 w 1911 (shin-\u014dhashi). most nihonbashi, zast\u0105piony konstrukcj\u0105 kamienn\u0105 w 1911, uzyska\u0142 atrakcyjn\u0105 opraw\u0119 architektoniczn\u0105.\nmodernizacja miasta na wi\u0119ksz\u0105 skal\u0119 nast\u0105pi\u0142a poprzez budow\u0119 dzielnicy rz\u0105dowej. ulokowano j\u0105 wok\u00f3\u0142 cesarskiego kompleksu pa\u0142acowego, na terenie uzyskanym po zlikwidowanych rezydencjach daimy\u014d. powsta\u0142y w\u00f3wczas liczne budynki urz\u0119d\u00f3w, agencji rz\u0105dowych i ministerstw w kasumigaseki oraz siedzib bank\u00f3w i instytucji finansowych w marunouchi, bezpo\u015brednio na zach\u00f3d od wzniesionego w 1914 dworca t\u014dky\u014d. kana\u0142, stanowi\u0105cy po\u0142udniow\u0105 fos\u0119 dawnego pier\u015bcienia dom\u00f3w samurajskich, zosta\u0142 zasypany, aby umo\u017cliwi\u0107 budow\u0119 szerokiej ulicy obwodowej. pomi\u0119dzy marunouchi i kasumigaseki urz\u0105dzono publiczny park hibiya, otwarty w 1903 roku. japo\u0144sk\u0105 wersj\u0119 wersalu zrealizowano w postaci pa\u0142acu akasaka geihinkan (arch. t\u014dkuma katayama, 1909) przeznaczonego pierwotnie na siedzib\u0119 nast\u0119pcy tronu, a obecnie pe\u0142ni\u0105cego rol\u0119 rezydencji dla oficjalnych go\u015bci pa\u0144stwa. jednocze\u015bnie, w 1908, pojawi\u0142a si\u0119 pierwsza w mie\u015bcie (i kraju) kamienica czynszowa. zbudowano j\u0105 ko\u0142o parku ueno i nazwano \u201eueno club\u201d.\nwskutek braku dost\u0119pnych teren\u00f3w w \u015br\u00f3dmie\u015bciu, du\u017ce kompleksy zielone zak\u0142adano na obrze\u017cach miasta. w 1906 otwarto park shinjuku (shinjuku gyoen), a w latach 20. urz\u0105dzono kompleks parkowo-architektoniczny chramu meiji, po\u015bwi\u0119cony cesarzowi i cesarzowej meiji (zm. 1912 i 1914).\nw drugiej po\u0142owie okresu meiji wzrost liczby ludno\u015bci tokio stymulowany by\u0142 rozwojem przemys\u0142u. w 1897 by\u0142y 333 fabryki zatrudniaj\u0105ce 30 tys. os\u00f3b, za\u015b w 1919 roku 7233 fabryki zatrudnia\u0142y niemal 190 tys. os\u00f3b. g\u0142\u00f3wnym miejscem, gdzie lokowa\u0142 si\u0119 przemys\u0142, pocz\u0105tkowo g\u0142\u00f3wnie w postaci ma\u0142ych i \u015brednich przedsi\u0119biorstw, by\u0142y wschodnie brzegi sumidy, gdzie grunty by\u0142y podmok\u0142e i przez to tanie. p\u00f3\u017aniej popularnymi lokalizacjami dla fabryk sta\u0142y si\u0119 p\u00f3\u0142nocne obszary senju (adachi) i \u014dji (kita).\n\n\n=== przebudowa i rozbudowa po trz\u0119sieniu ziemi w kant\u014d ===\n\nw dniu 1 wrze\u015bnia 1923 region kant\u014d nawiedzi\u0142o pot\u0119\u017cne trz\u0119sienie ziemi o sile 8,3 w skali richtera. ogromny po\u017car strawi\u0142 dwie trzecie obszaru tokio: ca\u0142\u0105 zabudow\u0119 po wschodniej stronie rzeki sumida, wszystkie dzielnice na jej zachodnim brzegu od asakusa na p\u00f3\u0142nocy, przez \u015br\u00f3dmie\u015bcie po shimbashi oraz bezpo\u015brednie otoczenie kompleksu pa\u0142acu cesarskiego. liczb\u0119 ofiar obliczano na 142 807 os\u00f3b. by\u0142a to jedna z najwi\u0119kszych katastrof w historii ludzko\u015bci.\npo trz\u0119sieniu ziemi rozpocz\u0119to intensywn\u0105 odbudow\u0119, kt\u00f3rej kierunki wyznaczy\u0142a agencja odbudowy stolicy cesarskiej pod kierownictwem wybitnego polityka i \u201emodernizatora\u201d japonii, shinpei got\u014d. plan zak\u0142ada\u0142 powa\u017cne zmiany ukszta\u0142towania najbardziej zniszczonych dzielnic, budow\u0119 szerokich arterii wyposa\u017conych w odpowiedni\u0105 infrastruktur\u0119, m.in. yasukuni-d\u014dri i sh\u014dwa-d\u014dri, zespo\u0142u du\u017cych most\u00f3w na sumidzie, urz\u0105dzenie wielkich park\u00f3w (w tym na nabrze\u017cach rzeki), urz\u0105dzenie hal targowych (m.in. targu w tsukiji), budow\u0119 wielu szk\u00f3\u0142 elementarnych i towarzysz\u0105cych im teren\u00f3w zielonych. chocia\u017c cz\u0119\u015bci tych zamierze\u0144 nigdy nie zrealizowano, zakres dokonanych restrukturyzacji uk\u0142adu dzia\u0142ek i kwarta\u0142\u00f3w \u015br\u00f3dmie\u015bcia oraz liczba przebi\u0107 i poszerze\u0144 ulic s\u0105 imponuj\u0105ce. ju\u017c w\u00f3wczas zasypano wiele kana\u0142\u00f3w \u015br\u00f3dmiejskich, traktowanych jak anachronizm, i przeznaczono je pod ulice lub zabudow\u0119. zupe\u0142ne zniszczenie miasta u\u0142atwi\u0142o te\u017c kolejom rz\u0105dowym przeprowadzenie dw\u00f3ch nadziemnych linii \u015brednicowych \u0142\u0105cz\u0105cych dworzec t\u014dky\u014d z dworcem ueno oraz dworzec ry\u014dgoku z powsta\u0142\u0105 wcze\u015bniej lini\u0105 ch\u016b\u014d (1932), krzy\u017cuj\u0105cych si\u0119 w akihabara. natomiast prywatne konsorcja budowa\u0142y kolejne odcinki podziemnej linii metra \u2013 pierwszy otwarto mi\u0119dzy asakusa i ueno w 1929, a ca\u0142\u0105 tras\u0119 do shibuya otwarto w 1939. jednocze\u015bnie urz\u0105dzano planowane wcze\u015bniej nowe koryto rzeki ara, kt\u00f3re przebiega poza wschodnimi rubie\u017cami \u00f3wczesnego miasta (uko\u0144czone przed 1932).\nw okresie mi\u0119dzywojennym przemiana obrazu architektonicznego historycznego \u015br\u00f3dmie\u015bcia w kierunku wzorca metropolii zachodu by\u0142a ju\u017c bardzo zaawansowana. szczeg\u00f3lnie wiele okaza\u0142ych gmach\u00f3w istnia\u0142o ju\u017c w nihonbashi, ky\u014dbashi i ginzy. w nagata-ch\u014d uko\u0144czono (1925) monumentalny gmach parlamentu z osiowym przedpolem (arch. f. watanabe, sh. takeuchi), w stylu klasycyzuj\u0105cego modernizmu. rok p\u00f3\u017aniej uko\u0144czono podobny w formie gmach galerii obraz\u00f3w meiji (arch. masatsugu kobayashi). stopniowo pr\u00f3bowano te\u017c stworzy\u0107 budowle bardziej zwi\u0105zane z tradycj\u0105 narodow\u0105. przyk\u0142adem jest gmach g\u0142\u00f3wny muzeum narodowego wzniesiony w 1932 w parku ueno. jego styl okre\u015blano jako \u201ekoronno-imperialny\u201d (arch. jin watanabe). stosowano te\u017c formy bardziej surowe, modernistyczne \u2013 np. budynek dworca ueno (1932).\ntak\u017ce w okresie mi\u0119dzywojennym intensywnej urbanizacji ulega\u0142y obszary po\u0142o\u017cone coraz dalej na zewn\u0105trz od kolei obwodowej yamanote. spowodowa\u0142a ona budow\u0119 licznych linii elektrycznych kolejek dojazdowych, kt\u00f3re \u0142\u0105czy\u0142y si\u0119 z lini\u0105 yamanote, nie maj\u0105c prawa penetrowa\u0107 samego miasta (gdzie by\u0142 monopol tramwaj\u00f3w toden). charakterystyczna dla japonii rozbudowa wa\u017cniejszych stacji kolejowych do skali wielkich zespo\u0142\u00f3w handlowo-us\u0142ugowych, zosta\u0142a podj\u0119ta w tokio ju\u017c w okresie mi\u0119dzywojennym, najpierw przez zarz\u0105dy dentetsu. to w\u0142a\u015bnie te stacje, z towarzysz\u0105cymi im w\u0142asnymi domami towarowymi, sta\u0142y si\u0119 ogniskami, wok\u00f3\u0142 kt\u00f3rych ukszta\u0142towa\u0142y si\u0119 subcentra tokijskie po\u0142o\u017cone na linii yamanote. koleje dojazdowe zaanga\u017cowa\u0142y si\u0119 te\u017c w rozw\u00f3j przedmie\u015b\u0107 mieszkaniowych po\u0142o\u017conych na trasach swoich linii. najbardziej znane z nich to przedmie\u015bcie den\u2019ench\u014dfu kolei elektrycznej t\u014dky\u016b. planowemu rozwojowi towarzyszy\u0142a jednak spontaniczna urbanizacja teren\u00f3w le\u017c\u0105cych poza kolej\u0105 obwodow\u0105 \u2013 ona g\u0142\u00f3wnie nada\u0142a chaotyczne oblicze zachodnim i po\u0142udniowym dzielnicom zewn\u0119trznym.\nw 1943 wprowadzono wsp\u00f3ln\u0105 administracj\u0119 miasta i prefektury, tworz\u0105c specjaln\u0105 prefektur\u0119 sto\u0142eczn\u0105 t\u014dky\u014d-to. dzielnice tworz\u0105ce dawne miasto tokio uzyska\u0142y status podobny do innych gmin (miast) istniej\u0105cych wcze\u015bniej na terenie prefektury.\n\n\n=== powojenna odbudowa i boom gospodarczy ===\nu schy\u0142ku ii wojny \u015bwiatowej miasto zosta\u0142o ponownie zniszczone przez bombardowania, zw\u0142aszcza przez wielki po\u017car wywo\u0142any ameryka\u0144skim nalotem dywanowym 9 marca 1945. zgin\u0119\u0142o oko\u0142o 200 tys. os\u00f3b, wi\u0119cej ni\u017c w wybuchach bomb atomowych w hiroszimie i nagasaki. ludno\u015b\u0107 prefektury, licz\u0105ca w 1940 roku 7,35 mln zmala\u0142a w 1945 do 3,5 mln. powojenny wzrost ludno\u015bci, pot\u0119gowany imigracj\u0105, post\u0119powa\u0142 szybko: w 1962 prefektura liczy\u0142a ju\u017c ponad 10 mln mieszka\u0144c\u00f3w. oba kataklizmy i kolejne odbudowy przyczyni\u0142y si\u0119 do tego, \u017ce wschodnie i centralne obszary \u015br\u00f3dmie\u015bcia maj\u0105 bardziej regularny uk\u0142ad kwarta\u0142\u00f3w i wi\u0119cej szerokich ulic, ni\u017c obszary zachodnie. tokio jest zasadniczo miastem o nowej zabudowie, nawet wi\u0119kszo\u015b\u0107 zabytk\u00f3w musia\u0142a by\u0107 odbudowana \u2013 zwykle w starych kszta\u0142tach, ale w nowej konstrukcji (np. sens\u014d-ji).\ndo lat 50. xx wieku tokio by\u0142o siedzib\u0105 ameryka\u0144skich wojsk okupacyjnych. rezydowa\u0142y one m.in. na terenie dawnego placu \u0107wicze\u0144 wojskowych w yoyogi, przylegaj\u0105cego do \u015bwi\u0105tyni meiji. w 1964 obszar ten sta\u0142 si\u0119 g\u0142\u00f3wnym terenem olimpijskim, a w 1967 otwarto tam park yoyogi.\nwidocznym wyrazem modernizacji miasta po wojennych zniszczeniach by\u0142a zabudowa z niepalnych materia\u0142\u00f3w, zdecydowanie wi\u0119kszej skali, w formach modernistycznego \u201estylu mi\u0119dzynarodowego\u201d. organizacja olimpiady letniej w 1964 spowodowa\u0142a przy\u015bpieszenie inwestycji, przede wszystkim w urz\u0105dzenia sportowe \u2013 powsta\u0142 w\u00f3wczas m.in. kompleks stadion\u00f3w w yoyogi (arch. kenz\u014d tange) oraz wa\u017cne inwestycje komunikacyjne. symbolem tych ostatnich by\u0142a sie\u0107 miejskich dr\u00f3g ekspresowych, prowadzonych na estakadach (wyj\u0105tkowo w tunelach). trasy, budowane w korytarzach kana\u0142\u00f3w i rzek tokijskich, w\u0142a\u015bciwie usun\u0119\u0142y ze \u015br\u00f3dmie\u015bcia ten tradycyjny element jego pejza\u017cu. innym symbolem by\u0142a kolej jednoszynowa tokyo monorail \u0142\u0105cz\u0105ca centrum z lotniskiem haneda. jednocze\u015bnie znacznie przy\u015bpieszono budow\u0119 metra, kt\u00f3rym, wraz z rozwijan\u0105 sieci\u0105 autobusow\u0105, do 1972 zast\u0105piono tramwaje.\nw okresie boomu gospodarczego trwa\u0142a urbanizacja teren\u00f3w zewn\u0119trznych. na po\u0142udniowym zachodzie od tokio, teoretycznie na obszarach miast kawasaki i jokohama, kolej prywatna t\u014dky\u016b rozpocz\u0119\u0142a po 1953 zabudow\u0119 pasa zurbanizowanego wzd\u0142u\u017c specjalnie zbudowanej linii \u2013 tzw. tama den\u2019entoshi (miasto-ogr\u00f3d tama), obecnie pas ten wybiega na ok. 20 km od granic tokio. r\u00f3wnie\u017c inne koleje prywatne zaanga\u017cowa\u0142y si\u0119 w dzia\u0142alno\u015b\u0107 dewelopersk\u0105. prefektura tokio podj\u0119\u0142a w 1965 wielki projekt budowy miasta satelitarnego tama new town.\n\n\n== ewolucja struktury ==\n\n\n=== ekspansja zewn\u0119trzna ===\nproces urbanizacji strefy podmiejskiej tokio odnosi si\u0119 obecnie do obszar\u00f3w po\u0142o\u017conych poza t\u014dky\u014d-to, szczeg\u00f3lnie na terenach prefektur: kanagawa, saitama i chiba. nier\u00f3wnomiernemu rozwojowi tej strefy, szczeg\u00f3lnie silnemu na zachodzie i po\u0142udniu, usi\u0142uje si\u0119 przeciwdzia\u0142a\u0107 przez tworzenie infrastruktury na p\u00f3\u0142nocy, a ostatnio r\u00f3wnie\u017c na wschodzie. celowi temu mia\u0142y s\u0142u\u017cy\u0107 \u201ekoleje trzeciego sektora\u201d, takie jak hokuso-k\u014ddan, t\u014dy\u014d-k\u014dsoku\u2019 oraz tsukuba express. wschodnim odpowiednikiem \u201etama new town\u201d ma si\u0119 sta\u0107 \u201echiba new town\u201d, za\u015b rozproszone urbanizacje p\u00f3\u0142nocy pr\u00f3buje si\u0119 konsolidowa\u0107 przez administracyjne utworzenie miasta saitama i budow\u0119 jego centrum.\n\n\n=== osuszanie teren\u00f3w zatoki tokijskiej ===\nosuszania tych teren\u00f3w dokonuje si\u0119 od pocz\u0105tku okresu edo i jest ono jednym z g\u0142\u00f3wnych kierunk\u00f3w rozwoju przestrzennego miasta. ju\u017c przed pierwsz\u0105 wojn\u0105 \u015bwiatow\u0105 zabudowywano zesp\u00f3\u0142 sztucznych wysp tsukishima i kachidoki u wylotu sumidy, a rejon shibaury znajdowa\u0142 si\u0119 w trakcie osuszania. na mocy planu odbudowy z 1923 zabudowano rejon minato-minami, na wsch\u00f3d od dworca shinagawa, le\u017c\u0105cego pierwotnie na nabrze\u017cu (prace na prze\u0142omie lat 20. i 30. xx wieku) oraz kompleksy wysp: harumi, toyosu, shiomi \u2013 wszystkie na nabrze\u017cu wschodniej cz\u0119\u015bci miasta. po wojnie kontynuowano prace. powsta\u0142y w\u00f3wczas m.in. wyspy: shin-kiba, tatsumi, heiwajima, katsushima, yashio. na nowych terenach mieszcz\u0105 si\u0119 obiekty o r\u00f3\u017cnych funkcjach: mieszkaniowych, biurowych, sportowo-rekreacyjnych (np. tor wy\u015bcig\u00f3w konnych \u014di, park kasai rinkai, tokijski disneyland). s\u0105 tam fabryki, sk\u0142ady i urz\u0105dzenia portowe (w tym np. lotnisko haneda, kolejowy dworzec kontenerowy i wagonownia poci\u0105g\u00f3w shinkansen). sporz\u0105dzona w 1960 przez zesp\u00f3\u0142 kenz\u014d tange wizja rozwoju miasta na wielkich osiach w poprzek zatoki mog\u0142a wydawa\u0107 si\u0119 \u201ewielk\u0105 utopi\u0105\u201d; jednak obecnie pomys\u0142 ten wydaje si\u0119 bliski realizacji, chocia\u017c w odmiennej formie. cezur\u0105 w procesie zagospodarowywania terenu zatoki by\u0142a budowa t\u014dky\u014d rinkai (\u201etokyo waterfront\u201d) \u2013 kompleksu mieszkalno-us\u0142ugowego odaiba-ariake, z pewn\u0105 przesad\u0105 reklamowanego jako \u201enowe centrum tokio\u201d. poszczeg\u00f3lne wyspy, usypane za lini\u0105 dawnego wa\u0142u odaiba, po\u0142\u0105czone s\u0105 sieci\u0105 tuneli i most\u00f3w drogowych i kolejowych, w tym autostrad\u0105. ekspansja miasta na teren zatoki jest prowadzona nadal w postaci zagospodarowywania wielu wolnych teren\u00f3w na ju\u017c powsta\u0142ych wyspach oraz tworzenia nowych.\n\n\n=== wykorzystanie terenu ===\ninnym kierunkiem ewolucji miasta jest ci\u0105g\u0142a intensyfikacja wykorzystania terenu. tradycyjny model \u201enisko-g\u0119sto\u201d zmieni\u0142 si\u0119 w wielu miejscach w g\u0119st\u0105 zabudow\u0119 \u015brednio-wysok\u0105 (do 10 pi\u0119ter). dominuj\u0105cym czynnikiem decyduj\u0105cym o intensywno\u015bci jest rachunek ekonomiczny, a nie warto\u015b\u0107 zabytkowa czy architektoniczna (symptomatyczna by\u0142a rozbi\u00f3rka w 1968 hotelu imperial f. l. wrighta).\nod lat 70. xx wieku buduje si\u0119 wie\u017cowce. pierwsz\u0105 dzielnic\u0105 wysokich biurowc\u00f3w sta\u0142o si\u0119 zachodnie shinjuku (nishi-shinjuku). w 1991 powsta\u0142a tam dwuwie\u017cowa siedziba w\u0142adz miasta (proj. kenz\u014d tange) o wysoko\u015bci 243 m. w \u015br\u00f3dmie\u015bciu, na terenach dawnego dworca towarowego jr shimbashi-shiodome, dzielnica wie\u017cowc\u00f3w powsta\u0142a na prze\u0142omie wiek\u00f3w.\nroppongi sta\u0142o si\u0119 miejscem lokalizacji dw\u00f3ch gigant\u00f3w: roppongi hills mori tower (2003, 238 m) i tokyo midtown (2007, 248 m). stanowi\u0105 one kompleksy wielofunkcyjne, godz\u0105c biura z kultur\u0105 i rozrywk\u0105. dzielnic\u0105 coraz wy\u017cszej zabudowy staje si\u0119 te\u017c \u015br\u00f3dmiejskie marunouchi. w trosce o sp\u00f3jno\u015b\u0107 mi\u0119dzy wysok\u0105 dost\u0119pno\u015bci\u0105 a intensywno\u015bci\u0105 wykorzystania terenu, skupiska wie\u017cowc\u00f3w lokalizowane s\u0105 g\u0142\u00f3wnie w s\u0105siedztwie wa\u017cniejszych dworc\u00f3w kolei jr (np. shinjuku, ikebukuro, shiodome, shinagawa, akihabara). mimo to tokio pozostaje metropoli\u0105 o stosunkowo niskiej g\u0119sto\u015bci zaludnienia \u2013 tak\u017ce w obszarze centralnym, co jest nie tylko efektem exodusu ludno\u015bci wypieranej przez funkcje komercyjne, ale r\u00f3wnie\u017c wynika z zachowania si\u0119 na wielu obszarach tradycyjnej jednorodzinnej zabudowy. poza obszarem zniszczonym podczas wojny, \u015brednio-wysoka zabudowa powsta\u0142a cz\u0119sto tylko wzd\u0142u\u017c g\u0142\u00f3wnych ulic i skrywa dzielnice tradycyjne na ty\u0142ach.\n\n\n=== problem \u015br\u00f3dmie\u015bcia ===\nproces r\u00f3\u017cnicowania si\u0119 i specjalizacji dzielnic doprowadzi\u0142 do powstania uk\u0142adu policentrycznego, w kt\u00f3rym historyczne \u015br\u00f3dmie\u015bcie (ginza, ky\u014dbashi, nihonbashi) sta\u0142o si\u0119 dzielnic\u0105 przede wszystkim biurowo-handlow\u0105, s\u0105siednie marunouchi \u2013 wy\u0142\u0105cznie biurow\u0105. wydaje si\u0119 ono przegrywa\u0107 w konkurencji z bardzo o\u017cywionymi dzielnicami i \u201epodcentrami\u201d po\u0142o\u017conymi na linii yamanote, przede wszystkim shinjuku (subcentrum biznesu, handlu i rozrywki), shibuya (centrum handlu, mody i m\u0142odzie\u017cowej rozrywki), czy tak\u017ce z ikebukuro (subcentrum wielofunkcyjne). \u017cadna z wielkich sal koncertowych nie zosta\u0142a zbudowana w starym \u015br\u00f3dmie\u015bciu. nawet w kategorii eleganckiego handlu ginza ma rosn\u0105c\u0105 konkurencj\u0119 w okolicach shibuya, harajuku i bulwaru omotesand\u014d. specyfik\u0119 \u015br\u00f3dmie\u015bcia ilustruj\u0105 dane demograficzne. trzy dzielnice centralne: chiyoda, ch\u016b\u014d i minato, mieszcz\u0105 w nocy 268 tys. os\u00f3b, podczas gdy za dnia przebywa w nich 2341 tys. os\u00f3b. tak wielka r\u00f3\u017cnica mi\u0119dzy dzienn\u0105 i nocn\u0105 populacj\u0105 centrum nie ma odpowiednik\u00f3w w innych metropoliach i przyczynia si\u0119 do przeci\u0105\u017cenia uk\u0142adu transportowego miasta. miasto popiera wi\u0119c lokalizacj\u0119 w \u015br\u00f3dmie\u015bciu wielkich kompleks\u00f3w mieszkaniowych, kt\u00f3re, ze wzgl\u0119du na szczup\u0142o\u015b\u0107 dost\u0119pnego miejsca, kszta\u0142towane s\u0105 jako zabudowa wysoka.\n\n\n== podzia\u0142 administracyjny ==\n\nsto\u0142eczna prefektura (t\u014dky\u014d-to) graniczy z prefekturami: chiba od wschodu, yamanashi od zachodu, kanagawa od po\u0142udnia, saitama od p\u00f3\u0142nocy. na czele w\u0142adz stoi gubernator, wybierany w wyborach powszechnych.\nprefektur\u0119 sto\u0142eczn\u0105 t\u014dky\u014d-to dzieli si\u0119 nieformalnie na trzy cz\u0119\u015bci: 23 okr\u0119gi specjalne (dzielnice), obszar tama i obszar wysp. w nomenklaturze japo\u0144skiej jednostki administracyjne na tych trzech obszarach, to: \u201eku\u201d, \u201eshi\u201d, \u201emachi\u201d, \u201emura\u201d.\nka\u017cde miasto czy miasteczko ma swojego w\u0142asnego burmistrza i rad\u0119 miejsk\u0105.\nw rejestracji samochodowej nie ma jednolitego oznaczenia dla tokio. u\u017cywane s\u0105 nazwy jednostek, w kt\u00f3rych znajduj\u0105 si\u0119 urz\u0119dy rejestracji: adachi, nerima, shinagawa, hachi\u014dji i tama.\n\n\n=== obszar 23 dzielnic ===\nwi\u0119kszo\u015b\u0107 wsp\u00f3\u0142czesnych dzielnic (-ku, ang.: ward) powsta\u0142a w 1947 z po\u0142\u0105czenia mniejszych dzielnic miasta tokio. poni\u017cej podano tak\u017ce dawne nazwy ze wzgl\u0119du na ich znaczenie historyczne.\n\ndzielnice obecne, po\u0142o\u017cone g\u0142\u00f3wnie na obszarze miasta w granicach sprzed 1932:\n\nbunky\u014d \u2013 powsta\u0142a z po\u0142\u0105czenia dzielnic hong\u014d i koishikawa\nchiyoda \u2013 powsta\u0142a z po\u0142\u0105czenia dzielnic kanda i k\u014djimachi (obejmuj\u0105cej pa\u0142ac cesarski i teren dawnego pier\u015bcienia rezydencji daimy\u014d)\nch\u016b\u014d \u2013 powsta\u0142a z po\u0142\u0105czenia dzielnic ky\u014dbashi (obejmuj\u0105cej ginz\u0119) i nihonbashi\nk\u014dt\u014d \u2013 powsta\u0142a z po\u0142\u0105czenia dzielnic fukagawa i j\u014dt\u014d (do 1932 poza miastem)\nminato \u2013 powsta\u0142a z po\u0142\u0105czenia dzielnic akasaka i azabu\nshinjuku \u2013 powsta\u0142a z po\u0142\u0105czenia dzielnic ushigome, yotsuya oraz yodobashi (do 1932 poza miastem; obejmowa\u0142a w\u0142a\u015bciwe shinjuku)\ntait\u014d \u2013 powsta\u0142a z po\u0142\u0105czenia dzielnic asakusa i shitaya (obejmuj\u0105cej ueno)dzielnice obecne, po\u0142o\u017cone na terenach w\u0142\u0105czonych w 1932:\n\ndzielnice maj\u0105 \u0142\u0105czn\u0105 powierzchni\u0119 627,53 km2 . w 2020 r. mieszka\u0142y w nich 9 744 534 osoby, w 5 209 997 gospodarstwach domowych\u2009 (w 2010 r. 8 949 447 os\u00f3b, w 4 547 435 gospodarstwach domowych).\n\n\n=== obszar tama ===\nmiasta (-shi, -machi, ang.: city, town) wchodz\u0105ce w sk\u0142ad t\u014dky\u014d-to maj\u0105 podobne prawa, co inne japo\u0144skie miasta. wi\u0119kszo\u015b\u0107 z nich s\u0142u\u017cy jako \u201esypialnie\u201d dla ludzi pracuj\u0105cych w centralnym tokio. niekt\u00f3re z nich rozwin\u0119\u0142y przemys\u0142, jeszcze w innych ulokowano uniwersytety, centra rozrywki i kultury.\n\nmiasteczka i wsie (-machi, -mura, ang.: town, village)\ncztery gminy w tej grupie jednostek tworz\u0105 powiat tama-zach\u00f3d (nishi-tama-gun):\n\nhinode, po\u0142o\u017cone w dolinie rzeki hirai;\nmizuho;\nokutama \u2013 w dolinie rzeki tama;\nhinohara \u2013 u \u017ar\u00f3de\u0142 rzeki aki.\n\n\n=== obszar wysp tokio ===\ndo prefektury metropolitalnej tokio nale\u017c\u0105 r\u00f3wnie\u017c wyspy na pacyfiku, wchodz\u0105ce w sk\u0142ad archipelag\u00f3w: izu (izu-shot\u014d, administracyjnie dzieli si\u0119 na trzy podprefektury: \u014dshima, miyake, hachij\u014d) i ogasawara (ogasawara-shot\u014d, administracyjnie jako podprefektura ogasawara-shich\u014d). niekt\u00f3re z wysp s\u0105 oddalone nawet o 1900 km od tokio. wi\u0119kszo\u015b\u0107 wysp ma status samorz\u0105dowych wsi (-mura).\n\nna wyspach \u014dshima (izu \u014dshima) i miyake-jima znajduj\u0105 si\u0119 jedyne, czynne wulkany po\u0142o\u017cone na terytorium t\u014dky\u014d-to.\nwyspy nale\u017c\u0105ce administracyjnie do stolicy, to m.in.:\n\n\u014dshima (izu \u014dshima, pow. 90,73 km2 ) \u2013 108 km od tokio\ntoshima (pow. 4,12 km2 ) \u2013 135 km od tokio\nnii-jima (pow. 22,97 km2 ) \u2013 160 km od tokio\nk\u014dzu-shima (pow. 18,24 km2 ) \u2013 170 km od tokio\nmiyake-jima (pow. 55,20 km2 ) \u2013 179 km od tokio; wyspa ewakuowana w latach 2000\u20132005 ze wzgl\u0119du na wybuch wulkanu\nmikura-jima (pow. 20,52 km2 ) \u2013 200 km od tokio\nhachij\u014d-jima (pow. 69,11 km2 ) \u2013 287 km od tokio\naoga-shima (pow. 5,96 km2 ) \u2013 355 km od tokio\nogasawara-shot\u014d \u2013 oddalony od tokio o oko\u0142o 1000 km archipelag, w sk\u0142ad kt\u00f3rego wchodz\u0105 dwa zespo\u0142y wysp: wok\u00f3\u0142 chichi-jima (960 km od tokio) oraz wok\u00f3\u0142 haha-jima (1010 km od tokio)\n\n\n=== parki narodowe ===\nw prefekturze tokio istniej\u0105 cztery parki narodowe:\n\nchichibu tama kai kokuritsu k\u014den, park narodowy chichibu-tama-kai \u2013 w g\u00f3rach na pograniczu prefektur tokio i saitama; na jego terenie znajduj\u0105 si\u0119 popularne cele kr\u00f3tkich wycieczek;\nfuji-hakone-izu kokuritsu k\u014den park narodowy fuji-hakone-izu \u2013 po\u0142o\u017cony g\u0142\u00f3wnie na l\u0105dzie sta\u0142ym, obejmuje te\u017c archipelag izu;\nmeiji-no mori takao kokutei k\u014den quasi-park narodowy meiji no mori takao \u2013 wok\u00f3\u0142 g\u00f3ry takao-san na terenie miasta hachi\u014dji, tak\u017ce cel pielgrzymek i wycieczek;\nogasawara kokuritsu k\u014den, park narodowy ogasawara \u2013 na archipelagu ogasawara; wyspy kandyduj\u0105 do listy \u015bwiatowego dziedzictwa.\n\n\n== obraz miasta, \u201es\u0105siedztwa\u201d ==\nmimo specjalizacji funkcjonalnej niekt\u00f3rych fragment\u00f3w \u015br\u00f3dmie\u015bcia, struktura miejska tokio \u2013 jak wielu innych miast japo\u0144skich \u2013 pozostaje wielofunkcyjna. chocia\u017c zdarzaj\u0105 si\u0119 dzielnice bogate, to nie ma wyra\u017anie ukszta\u0142towanych enklaw biedy, charakterystycznych dla wielu miast kraj\u00f3w rozwini\u0119tych. nie ukszta\u0142towa\u0142y si\u0119 one nawet w osiedlach du\u017cych blok\u00f3w mieszkalnych; buduje si\u0119 je nadal, nierzadko jako priorytetowe inwestycje w eksponowanych punktach miasta.\nprzestrzeni tokio nie odbiera si\u0119 poprzez struktur\u0119 \u201eokr\u0119g\u00f3w specjalnych\u201d (pozostaj\u0105 one nieco sztucznym tworem administracji), ale przez specyfik\u0119 formy i funkcji niekt\u00f3rych \u201es\u0105siedztw\u201d \u2013 mniejszych dzielnic o wyr\u00f3\u017cniaj\u0105cym si\u0119 charakterze. raczej nie pokrywaj\u0105 si\u0119 one z podzia\u0142em administracyjnym. mentaln\u0105 topografi\u0119 miasta tworz\u0105 \u201es\u0105siedztwa\u201d, nazwy wa\u017cniejszych skrzy\u017cowa\u0144, stacje kolejowe, charakterystyczne budynki lub sklepy, a nawet przystanki autobusowe (ka\u017cdy ma swoj\u0105 nazw\u0119).\n\n\n=== pa\u0142ac cesarski i historyczne centrum ===\nw geograficznym \u015brodku centralnej cz\u0119\u015bci miasta, tworz\u0105cej grup\u0119 23 okr\u0119g\u00f3w/dzielnic specjalnych, w skr\u00f3cie 23-ku, znajduje si\u0119 cesarski kompleks parkowo-pa\u0142acowy k\u014dkyo o powierzchni 341 ha. do restauracji meiji w miejscu tym znajdowa\u0142 si\u0119 zamek edo (edo-j\u014d), siedziba siogun\u00f3w rodu tokugawa, kt\u00f3ry rz\u0105dzi\u0142 japoni\u0105 w latach 1603\u20131867. na terenie tym znajduje si\u0119 kilka budynk\u00f3w i pawilon\u00f3w, m.in.: g\u0142\u00f3wny pa\u0142ac cesarski ky\u016bden, rezydencje niekt\u00f3rych cz\u0142onk\u00f3w rodziny cesarskiej, siedziba agencji dworu cesarskiego (kunai-ch\u014d) odpowiedzialnej za sprawy pa\u0144stwowe dotycz\u0105ce rodziny cesarskiej, archiwum, muzea i biura administracyjne.\n\nmarunouchi, y\u016brakuch\u014d i \u014dtemachi \u2013 w\u0105ski pas dzielnic, b\u0119d\u0105cych g\u0142\u00f3wnym centrum finansowo-administracyjnym tokio. to tutaj znajduj\u0105 si\u0119 g\u0142\u00f3wne urz\u0119dy pa\u0144stwowe, siedziby najwi\u0119kszych japo\u0144skich korporacji handlowych, us\u0142ugowych i przemys\u0142owych, towarzystw ubezpieczeniowych, bank\u00f3w, agencji prasowych, przedsi\u0119biorstw lotniczych i organizacji turystycznych. pot\u0119\u017cne gmachy s\u0105 o\u015brodkami takich korporacji, jak: mitsubishi, mitsui, mizuho, marubeni, daimaru, fujitsu czy sumitomo. w \u014dtemachi swoje siedziby lub filie maj\u0105 najwi\u0119ksze japo\u0144skie dzienniki, takie jak: \u201easahi shimbun\u201d, \u201enikkan k\u014dgy\u014d shimbun\u201d, \u201enihon keizai shimbun\u201d, \u201esankei shimbun\u201d i \u201eyomiuri shimbun\u201d. znajduj\u0105 si\u0119 tam r\u00f3wnie\u017c siedziby: poczty japo\u0144skiej, agencji administracji podatkowej, departamentu policji sto\u0142ecznej, tokijskiego biura imigracyjnego, tokijskiego biura mi\u0119dzynarodowej telekomunikacji i agencji obserwacji meteorologicznej. opr\u00f3cz kilku muze\u00f3w, teatr\u00f3w takarazuka revue i nissei, teatru cesarskiego oraz tokijskiego mi\u0119dzynarodowego forum, atrakcji turystycznych w tej cz\u0119\u015bci miasta nie ma. szerokie, eleganckie ulice pomi\u0119dzy pot\u0119\u017cnymi biurowcami daj\u0105 wyobra\u017cenie o ekonomicznej sile, kt\u00f3ra nap\u0119dza gospodark\u0119 japonii. wschodnim skrajem przebiega estakada sze\u015bciotorowej linii kolejowej, na kt\u00f3rej, na osi pa\u0142acu cesarskiego, znajduje si\u0119 kompleks dworca t\u014dky\u014d, z zabytkowym budynkiem recepcyjnym po stronie marunouchi. dalej na po\u0142udniowy wsch\u00f3d, za wiaduktem kolei, znajduje si\u0119ginza, najbardziej na po\u0142udnie wysuni\u0119ta cz\u0119\u015b\u0107 historycznego \u015br\u00f3dmie\u015bcia. ginza by\u0142a pierwsz\u0105 w japonii dzielnic\u0105 handlow\u0105, w kt\u00f3rej pojawi\u0142y si\u0119 renomowane domy towarowe, ekskluzywne sklepy odzie\u017cowe i jubilerskie, sklepy oferuj\u0105ce drog\u0105 porcelan\u0119 oraz wykwintne kawiarnie i restauracje. w dzielnicy tej jest tak\u017ce mn\u00f3stwo galerii i teatr\u00f3w. niedob\u00f3r gruntu na powierzchni ziemi i jego kosmicznie wyg\u00f3rowane ceny sprawi\u0142y, \u017ce mn\u00f3stwo butik\u00f3w, drogerii i kawiarni ulokowa\u0142o si\u0119 w podziemiach, gdzie liczne wielokilometrowe korytarze i pasa\u017ce handlowe \u0142\u0105cz\u0105ce stacje metra i podziemne perony dworc\u00f3w kolejowych udekorowano ogrodami krajobrazowymi, fontannami i wystawami dzie\u0142 artystycznych. punktem centralnym ginzy jest skrzy\u017cowanie ginza 4-ch\u014dme, przy kt\u00f3rym znajduj\u0105 si\u0119 domy towarowe wak\u014d i mitsukoshi, salon nissana oraz, okre\u015blany jako fashion tower, budynek san ai dream center. plan przestrzenny tej dzielnicy oparty jest na regularnej, geometrycznej siatce ulic. umo\u017cliwia on \u0142atw\u0105 orientacj\u0119, tak\u017ce turystom. ginza ma bardziej zr\u00f3\u017cnicowany charakter, mie\u015bci si\u0119 tutaj jedyny w mie\u015bcie teatr kabuki (kabukiza), a im dalej na wsch\u00f3d, tym wi\u0119cej jest funkcji mieszkaniowej. zabudowa jest zwarta, typowa dla \u015br\u00f3dmie\u015bcia tokio: przy g\u0142\u00f3wnych ulicach budynki na w\u0105skich dzia\u0142kach si\u0119gaj\u0105 dziesi\u0119ciu pi\u0119ter, ale wysoko\u015b\u0107 s\u0105siaduj\u0105cych dom\u00f3w mo\u017ce by\u0107 skrajnie r\u00f3\u017cna. za p\u0119tl\u0105 \u015br\u00f3dmiejsk\u0105 autostrady, nabrze\u017ca sumidy nale\u017c\u0105 do\ntsukiji \u2013 dzielnicy znanej z targu rybnego (w 2018 zosta\u0142 zamkni\u0119ty i przeniesiony na toyosu, sztuczn\u0105 wysp\u0119 w zatoce tokijskiej) oraz ze \u015bwi\u0105tyni tsukiji hongan-ji, budowli o orientalizuj\u0105cych formach z ii dekady xx wiekuch\u016b\u014d-d\u014dri prowadzi z ginzy na p\u00f3\u0142noc do dzielnicy\n\nnihonbashi, po\u0142o\u017conej wok\u00f3\u0142 znanego mostu. pierwotnie by\u0142o to centrum miasta, obecnie to przeci\u0119tnie wygl\u0105daj\u0105ca dzielnica \u015br\u00f3dmiejska o funkcjach biurowo-handlowych, w kt\u00f3rej jednak znajduj\u0105 si\u0119 wa\u017cne instytucje \u017cycia finansowego: bank japonii i tokyo stock exchange.\n\n\n=== na p\u00f3\u0142noc od pa\u0142acu ===\nna p\u00f3\u0142noc od pa\u0142acu cesarskiego znajduje si\u0119\n\nkanda \u2013 dzielnica znana z handlu ksi\u0105\u017ckami, zw\u0142aszcza antykwarycznymi (dobrze ponad sto ksi\u0119gar\u0144 znajduje si\u0119 w kwarta\u0142ach przy yasukuni-d\u014dri w okolicach stacji metra jimboch\u014d). w kandzie znajduj\u0105 si\u0119 g\u0142\u00f3wny kompleks uniwersytetu meiji, a tak\u017ce cerkiew. kanda ko\u0144czy si\u0119 na rzece kanda, p\u0142yn\u0105cej w p\u0142ytkim w\u0105wozie. jej nabrze\u017cem przebiega linia kolejowa jr. okolice stacji jr ochanomizu i zabytkowego mostu mansei stanowi\u0105 jeden z najbardziej charakterystycznych punkt\u00f3w miasta, gdzie liczne mosty i wiadukty kolejowe wplataj\u0105 si\u0119 w intensywn\u0105 \u015br\u00f3dmiejsk\u0105 zabudow\u0119. za rzek\u0105, na p\u00f3\u0142nocny wsch\u00f3d od kandy, zaczyna si\u0119\nakihabara \u2013 najwi\u0119ksze na \u015bwiecie centrum sprzeda\u017cy sprz\u0119tu elektronicznego i elektrotechnicznego. wielopi\u0119trowe domy towarowe i olbrzymie komisy s\u0142yn\u0105 z niezwykle bogatej oferty sprz\u0119tu komputerowego, sprz\u0119tu audio i wideo, zestawu agd, lamp i urz\u0105dze\u0144 rolniczych sprzedawanych po promocyjnych cenach, niejednokrotnie znacznie ni\u017cszych, ni\u017c w innych krajach. akihabara jest tak\u017ce jednym z najwi\u0119kszych w \u015bwiecie centr\u00f3w mangi i anime, gdzie mo\u017cna dosta\u0107 ka\u017cdy komiks, film i gr\u0119 komputerow\u0105 japo\u0144skiej produkcji. akihabara powoli staje si\u0119 kolejnym centrum biurowym skoncentrowanym wok\u00f3\u0142 krzy\u017cowej stacji jr akihabara. jej okolice przechodz\u0105 wielk\u0105 metamorfoz\u0119; uko\u0144czenie plac\u00f3w wok\u00f3\u0142 dworca nada nowe oblicze tej dzielnicy, o kt\u00f3rym do tej pory decydowa\u0142 nat\u0142ok sklep\u00f3w ci\u0105gn\u0105cych si\u0119 wzd\u0142u\u017c ulic, zau\u0142k\u00f3w i pod wiaduktem kolei. na zachodnim skraju dzielnicy znajduj\u0105 si\u0119 naprzeciwko siebie shint\u014distyczny chram kanda my\u014djin i konfucja\u0144ska \u015bwi\u0105tynia yushima seid\u014d. ch\u016b\u014d-d\u014dri i r\u00f3wnoleg\u0142a do niej sh\u014dwa-d\u014dri, z charakterystyczn\u0105 betonow\u0105 estakad\u0105, doprowadzaj\u0105 do dzielnicyueno, kt\u00f3r\u0105 dworzec ueno, obs\u0142uguj\u0105cy ruch w kierunku p\u00f3\u0142nocnym, dzieli na p\u0142ask\u0105 cz\u0119\u015b\u0107 wschodni\u0105 \u2013 mieszkalno-biurow\u0105 \u2013 i pag\u00f3rkowat\u0105 cz\u0119\u015b\u0107 zachodni\u0105, gdzie znajduj\u0105 si\u0119 rozleg\u0142e tereny zielone \u2013 park ueno z ogrodem zoologicznym. na terenie parku znajduj\u0105 si\u0119 r\u00f3wnie\u017c: jeziorko shinobazu, biblioteka, narodowe muzeum nauki, narodowe muzeum sztuki zachodniej, muzeum shitamachi, tokijskie muzeum narodowe i galeria skarb\u00f3w hory\u016bji. dzielnice ueno s\u0105 niezwyk\u0142\u0105 mieszank\u0105 starych i ciasnych uliczek z zabytkowymi domkami oraz nowoczesnych i ruchliwych ulic, blok\u00f3w mieszkalnych i magazyn\u00f3w. parki, ogrody i spokojne stare zau\u0142ki s\u0105 ulubionymi miejscami artyst\u00f3w, szukaj\u0105cych odpoczynku s\u0119dziwych tokijczyk\u00f3w, wolnomy\u015blicieli i bezdomnych. na wsch\u00f3d od dworca mieszcz\u0105 si\u0119 bazary uliczne, z czego najruchliwszym jest ulokowany wzd\u0142u\u017c tor\u00f3w kolejowych, jak i pod nimi, bazar ameyoko, b\u0119d\u0105cy pozosta\u0142o\u015bci\u0105 po czarnym rynku, kt\u00f3ry zakwit\u0142 tu\u017c po ii wojnie \u015bwiatowej. obecnie jest najwi\u0119kszym tokijskim pchlim targiem i ostatnim, gdzie zachowa\u0142a si\u0119 tradycyjna atmosfera wschodnioazjatyckich bazar\u00f3w. od zachodu z kompleksem parku s\u0105siaduj\u0105: akademia sztuk pi\u0119knych oraz rozleg\u0142y zesp\u00f3\u0142 uniwersytetu tokijskiego i kliniki uniwersyteckiej. znajduje si\u0119 on ju\u017c w rejonie hong\u014d. na p\u00f3\u0142noc od parku ueno znajduje si\u0119 rejon\nyanaka, z cmentarzem yanaka i rozleg\u0142ym kompleksem niewielkich \u015bwi\u0105ty\u0144, z kt\u00f3rych wi\u0119kszo\u015b\u0107 ma swoje cmentarze przy\u015bwi\u0105tynne. na wsch\u00f3d od ueno rozci\u0105ga si\u0119\nasakusa \u2013 rozleg\u0142a dzielnica o charakterze mieszkaniowym, pe\u0142na \u015bwi\u0105ty\u0144 r\u00f3\u017cnej wielko\u015bci, daj\u0105cych enklawy zieleni. najwi\u0119ksza z nich to kompleks wok\u00f3\u0142 sens\u014d-ji, rozpoczynaj\u0105cy si\u0119 d\u0142ug\u0105 osi\u0105 zadaszonej ulicy, flankowanej przez liczne kramy. w s\u0105siedztwie buddyjskiej \u015bwi\u0105tyni znajduje si\u0119 sintoistyczna asakusa-jinja. ca\u0142y kompleks \u015bwi\u0105tynny jest jednym z najpopularniejszych w kraju cel\u00f3w pielgrzymkowych. okolica ma do dzisiaj do\u015b\u0107 tradycyjny charakter; znajduj\u0105 si\u0119 tam drewniane domy przy kameralnych zau\u0142kach, a tak\u017ce, otoczone g\u0119st\u0105, ale raczej nisk\u0105 zabudow\u0105, weso\u0142e miasteczko hanayashiki, za\u0142o\u017cone przed 150 laty. niedaleko \u015bwi\u0105ty\u0144, nad sumid\u0105, znajduje si\u0119 du\u017cy dworzec prywatnej kolei t\u014dbu, wbudowany w dom towarowy jeszcze przed wojn\u0105. wszystko razem tworzy, charakterystyczny dla japonii, religijno-handlowo-rozrywkowy kompleks o\u017cywiony do p\u00f3\u017anego wieczora.na p\u00f3\u0142nocny zach\u00f3d od kandy znajduje si\u0119 za\u0142o\u017cony w xvii w. ogr\u00f3d chi\u0144ski koishikawa korakuen, jeden z najcenniejszych ogrod\u00f3w japonii. obok niego wyr\u00f3s\u0142 ostatnio wielki kompleks sali widowiskowej tokyo dome, kt\u00f3remu towarzysz\u0105 zesp\u00f3\u0142 handlowy \u201etokyo city\u201d i weso\u0142e miasteczko. na zach\u00f3d od kandy, w parku na dawnym terenie zamku edo \u2013 znana sala sportowo-koncertowa bud\u014dkan. tu\u017c za fos\u0105 natomiast znajduje si\u0119 du\u017cy kompleks wzbudzaj\u0105cego kontrowersje chramu yasukuni, \u015bwi\u0105tyni za\u0142o\u017conej na pocz\u0105tku ery meiji, w kt\u00f3rej czci si\u0119 bohater\u00f3w narodowych, ale pochowani s\u0105 tam tak\u017ce zbrodniarze z okresu ii wojny \u015bwiatowej.\n\n\n=== na po\u0142udniowy zach\u00f3d od pa\u0142acu ===\nbezpo\u015brednio na po\u0142udnie od pa\u0142acu cesarskiego znajduje si\u0119 za\u0142o\u017cony w 1903 park hibiya, a obok zaczyna si\u0119 kompleks urz\u0119d\u00f3w pa\u0144stwowych, zlokalizowanych w:\n\nkasumigaseki i nagata-ch\u014d \u2013 znajduj\u0105 si\u0119 tu ministerstwa, g\u0142\u00f3wna siedziba premiera oraz siedziby partii politycznych. zabudowa sk\u0142ada si\u0119 z osobnych gmach\u00f3w r\u00f3\u017cnej skali, kt\u00f3re, zw\u0142aszcza w nagata-ch\u014d, nie tworz\u0105 \u017cadnej kompozycji (w przeciwie\u0144stwie, jak wolno s\u0105dzi\u0107, do drewnianych willi daimy\u014d, kt\u00f3re musia\u0142y sta\u0107 tu w czasach edo). nad kompleksem pr\u00f3buje dominowa\u0107 wielki gmach parlamentu. za nim, na zadrzewionym wzg\u00f3rzu, po\u0142o\u017cony jest chram hie-jinja. odkryte schody ruchome, zbudowane na stoku, \u0142\u0105cz\u0105 \u015bwi\u0105tyni\u0119 z ruchliw\u0105, r\u00f3wno zabudowan\u0105 ulic\u0105, powsta\u0142\u0105 w pocz\u0105tkach okresu meiji na zasypanym kanale.\nakasaka \u2013 wielofunkcyjna dzielnica, w kt\u00f3rej znajduj\u0105 si\u0119 ambasady, luksusowe hotele, rezydencje os\u00f3b spokrewnionych z rodzin\u0105 cesarsk\u0105, apartamenty, ekskluzywne restauracje, tradycyjne herbaciarnie, domy gejsz i nocne lokale z hostessami. pomi\u0119dzy nimi wij\u0105 si\u0119 wielokilometrowe estakady i gnie\u017cd\u017c\u0105 niezbyt imponuj\u0105ce bloki mieszkalne. na p\u00f3\u0142nocy dzielnicy rozci\u0105ga si\u0119 rozleg\u0142y ogr\u00f3d z pa\u0142acem akasaka, niegdy\u015b siedzib\u0105 nast\u0119pcy tronu, obecnie jest to rezydencja dla go\u015bci pa\u0144stwowych. w ogrodzie rozsiane s\u0105 wille, w kt\u00f3rych nadal mieszkaj\u0105 cz\u0142onkowie rodziny cesarskiej. na zach\u00f3d od niego rozleg\u0142y kompleks zielony \u2013 tzw. \u201eogrody zewn\u0119trzne \u015bwi\u0105tyni meiji\u201d (meiji-jing\u016b gai-en) \u2013 mie\u015bci najwi\u0119ksze tokijskie stadiony, m.in. olimpijski kokuritsu ky\u014dgij\u014d. osiowe za\u0142o\u017cenie obok nich tworzy galeria obraz\u00f3w meiji (seitoku-kinen kaigakan). natomiast na po\u0142udniowo-zachodnim kra\u0144cu dzielnicy wznosi si\u0119 najwy\u017cszy budynek miasta \u2013 \u201etokyo midtown\u201d.\naoyama. chocia\u017c osi\u0105 rozwoju dzielnicy by\u0142a ulica aoyama-d\u014dri, to znacznie ciekawiej prezentuje si\u0119 poprzeczna do niej omote-sand\u014d \u2013 ulica-bulwar wysadzana drzewami, w europejskim stylu, za\u0142o\u017cona jako droga prowadz\u0105ca do chramu meiji, po\u0142o\u017conego na zewn\u0105trz okr\u0119\u017cnej linii kolejowej yamanote. ulice te s\u0142ynne s\u0105 z mi\u0119dzynarodowych dom\u00f3w mody, drogich butik\u00f3w oferuj\u0105cych odzie\u017c znanych projektant\u00f3w, ekskluzywnych restauracji w\u0142oskich i francuskich oraz galerii i hal wystawowych po\u015bwi\u0119conych g\u0142\u00f3wnie sztuce wsp\u00f3\u0142czesnej.\nharajuku i yoyogi. harajuku to popularna dzielnica ekstrawaganckiej mody m\u0142odzie\u017cowej, zlokalizowana po wschodniej stronie stacji jr harajuku. natomiast na zewn\u0105trz yamanote-sen rozci\u0105gaj\u0105 si\u0119 tereny parkowe yoyogi-k\u014den, z dwiema halami olimpijskimi i siedzib\u0105 telewizji nhk. po\u0142o\u017cony obok kompleks sintoistycznego chramu meiji to g\u0119sto zadrzewiony, rozleg\u0142y park, z budynkiem g\u0142\u00f3wnym po\u015brodku, urz\u0105dzony na kanwie prywatnego ogrodu pary cesarskiej meiji. po\u0142o\u017cone na zamkni\u0119ciu osi omote-sand\u014d wej\u015bcie na kilkakrotnie za\u0142aman\u0105 alej\u0119-o\u015b g\u0142\u00f3wn\u0105 \u015bwi\u0105tyni zaakcentowane jest opracowanym architektonicznie wiaduktem oraz wielk\u0105 torii.\nroppongi \u2013 dzielnica zamieszka\u0142a m.in. przez zagranicznych biznesmen\u00f3w oraz krajowe gwiazdy filmowe i muzyczne. obecnie jedna z najpopularniejszych dzielnic rozrywkowych. jej rozkwit zacz\u0105\u0142 si\u0119 na prze\u0142omie lat 70. i 80., kiedy szczeg\u00f3lnie modna w japonii sta\u0142a si\u0119 zachodnia kultura. ameryka\u0144skie i europejskie restauracje, dyskoteki i nocne lokale zacz\u0119\u0142y p\u0119ka\u0107 w szwach. powstawa\u0142o wiele takich miejsc, a\u017c roppongi z dzielnicy mieszkaniowej przekszta\u0142ci\u0142a si\u0119 w dzielnic\u0119 nowoczesnej rozrywki, ruchliw\u0105 i ha\u0142a\u015bliw\u0105, jak wszystkie inne. jej symbolami s\u0105 zesp\u00f3\u0142 wielofunkcyjny \u201eroppongi hills\u201d, sala koncertowa \u201esuntory hall\u201d i rozci\u0105gaj\u0105ca si\u0119 wzd\u0142u\u017c roppongi-d\u014dri \u2013 kolejna arteria \u201ewzbogacona\u201d betonow\u0105 estakad\u0105 autostrady transtokijskiej. s\u0105siaduj\u0105ca z ni\u0105 dzielnica azabu pe\u0142na jest dostatnich, ale niewielkich dom\u00f3w, g\u0119sto wype\u0142niaj\u0105cych kr\u0119te i w\u0105skie ulice.\n\n\n=== \u201esubcentra\u201d na p\u0119tli yamanote ===\nparkowy kompleks yoyogi wyra\u017anie rozdziela dwa tokijskie \u201epodcentra\u201d \u2013 shibuya i shinjuku.\n\nshibuya \u2013 subcentrum, w kt\u00f3rym mie\u015bci si\u0119 najwi\u0119cej dom\u00f3w mody, ekstrawaganckich sklep\u00f3w odzie\u017cowych, dom\u00f3w towarowych, kin, kabaret\u00f3w, klub\u00f3w karaoke, dyskotek i hoteli mi\u0142o\u015bci. imponuj\u0105ce architektonicznie budynki przykryte s\u0105 wielkimi ekranami telewizyjnymi i neonami, kt\u00f3re jak w kalejdoskopie migocz\u0105 i og\u0142uszaj\u0105 kakofoni\u0105 d\u017awi\u0119k\u00f3w. w shibui jest te\u017c siedziba nhk, najstarszej i najwi\u0119kszej stacji telewizyjnej w japonii. obiekty te powsta\u0142y w s\u0105siedztwie stacji jr shibuya w miejscu, kt\u00f3re ewoluowa\u0142o od osady, opartej na organicznym, wiejskim planie w formie kilku zbiegaj\u0105cych si\u0119 dr\u00f3g. motorem wzrostu by\u0142a dzia\u0142alno\u015b\u0107 komercyjna kolei dojazdowej t\u014dky\u016b. obecna shibuya to nie tylko popularne miejsce wypad\u00f3w m\u0142odzie\u017cy, ale tak\u017ce centrum kulturalne bunkamura, zbudowane przez korporacj\u0119 zarz\u0105dzaj\u0105c\u0105 obecnie t\u0105 kolej\u0105. shibuya jest jednym z najbardziej o\u017cywionych miejsc w tokio, gdzie \u017cycie toczy si\u0119 ca\u0142\u0105 dob\u0119. w weekendy w zachodniej shibui odbywaj\u0105 si\u0119 liczne festiwale filmowe i muzyczne r\u00f3\u017cnorakich subkultur m\u0142odzie\u017cowych.na p\u00f3\u0142noc od yoyogi:\n\nshinjuku, w\u0142a\u015bciwa stolica prefektury tokio i siedziba w\u0142adz miejskich, rozwin\u0119\u0142o si\u0119 wok\u00f3\u0142 dworca kolei pa\u0144stwowych i towarzysz\u0105cych mu trzech dworc\u00f3w kolejek dojazdowych. wszystkie razem stanowi\u0105 najbardziej obci\u0105\u017cony kompleks dworcowy na \u015bwiecie (3,5 mln pasa\u017cer\u00f3w dziennie). po letnich igrzyskach olimpijskich w 1964 roku znaczenie shinjuku wzros\u0142o, a wraz z nim wysoko\u015b\u0107 zabudowy. pocz\u0105tek da\u0142 luksusowy hotel keio plaza i do ko\u0144ca lat 70., po zachodniej stronie dzielnicy, wyr\u00f3s\u0142 las szklanych, stalowych i \u017celbetowych drapaczy chmur. w ostatnich latach wie\u017cowce powsta\u0142y r\u00f3wnie\u017c przy ulicy na po\u0142udnie od wiaduktu, przecinaj\u0105cej dworzec shinjuku. na wsch\u00f3d i p\u00f3\u0142noc od dworc\u00f3w kolejowych rozpo\u015bcieraj\u0105 si\u0119 dzielnice handlu i rozrywki, g\u0142\u00f3wnie shinjuku, kabukich\u014d i \u014dkubo, w kt\u00f3rych znajduj\u0105 si\u0119 przede wszystkim domy towarowe, bary, pijalnie, salony gier, kasyna, kluby karaoke, hotele mi\u0142o\u015bci i kapsu\u0142owe, lokale striptizowe, sexshopy i domy publiczne oraz jedna z najwi\u0119kszych w japonii enklaw mniejszo\u015bci seksualnych. liczb\u0119 zarejestrowanych, jak i nieoficjalnych miejsc rozrywki w tej cz\u0119\u015bci miasta szacowa\u0107 mo\u017cna na tysi\u0105ce. r\u00f3wnie\u017c wi\u0119c shinjuku pe\u0142ne jest \u017cycia o ka\u017cdej porze dnia i nocy. na po\u0142udniowy wsch\u00f3d od centrum us\u0142ugowego rozci\u0105ga si\u0119 rozleg\u0142y park shinjuku.na p\u00f3\u0142noc od shinjuku i mniejszego podcentrum takadanobaba znajduje si\u0119\n\nikebukuro \u2013 podcentrum o zwartej i jednorodnej strukturze, r\u00f3wnie\u017c rozwini\u0119te wok\u00f3\u0142 stacji kolei pa\u0144stwowych i dworc\u00f3w kolejek prywatnych, tym razem seibu i t\u014dbu. dworzec, nadbudowany kompleksem dom\u00f3w towarowych, zamykaj\u0105cych perspektyw\u0119 zadrzewionego bulwaru green-\u014d-d\u014dri, jest jednym z najlepiej wkomponowanych w uk\u0142ad urbanistyczny dworc\u00f3w linii yamanote. na zach\u00f3d od dworca wzniesiono centrum kulturalne tokyo metropolitan art space, poprzedzone rzadkim w mie\u015bcie pieszym placem. oko\u0142o 600 m od dworca na wsch\u00f3d znajduje si\u0119 wie\u017cowiec sunshine city \u2013 kompleks hotelowy i handlowy, zbudowany na terenie odzyskanym po likwidacji du\u017cego wi\u0119zienia sugamo. wyrasta on nieoczekiwanie z morza zabudowy jednorodzinnej, dziel\u0105cej ikebukuro od \u015br\u00f3dmie\u015bcia, przez kt\u00f3r\u0105 wije si\u0119 ostatnia linia tokijskiego tramwaju. du\u017cy kompleks zieleni tworzy zesp\u00f3\u0142 \u015bwi\u0105tyni gokoku-ji z 1681, b\u0119d\u0105cej te\u017c mauzoleum rodziny cesarza meiji. od strony miasta \u015bwi\u0105tyni\u0119 poprzedza jedna z najd\u0142u\u017cszych osi akcentuj\u0105cych wej\u015bcie g\u0142\u00f3wne \u2013 ponad kilometrowej d\u0142ugo\u015bci ulica otowa-d\u014dri. na zach\u00f3d od tej ulicy znajduje si\u0119 katedra katolicka, charakterystyczna budowla o ekspresyjnej formie \u2013 kolejne dzie\u0142o k. tangego.\n\n\n=== inne \u201es\u0105siedztwa\u201d ===\nshinagawa \u2013 dzielnica wysokich biurowc\u00f3w, hoteli i dom\u00f3w mieszkalnych zbudowana na osuszonym fragmencie zatoki tokijskiej na wsch\u00f3d od dworca shinagawa. w przeciwie\u0144stwie do podcentr\u00f3w na linii yamanote, dzielnica ma spokojny charakter centrum biznesu, powi\u0105zanego z reszt\u0105 obszaru kraju za pomoc\u0105 linii shinkansen. po zachodniej stronie dworca istnieje du\u017cy kompleks hotelowy, a na p\u00f3\u0142noc od niego \u2013 \u015bwi\u0105tynia sengaku-ji, miejsce poch\u00f3wku 47 samuraj\u00f3w opisanych w s\u0142ynnej opowie\u015bci.\nshiba, po\u0142o\u017cona bezpo\u015brednio na po\u0142udnie od shimbashi, wyr\u00f3\u017cnia si\u0119 du\u017cym kompleksem \u015bwi\u0105tyni z\u014dj\u014d-ji oraz g\u00f3ruj\u0105c\u0105 nad nim stalow\u0105 \u201etokyo tower\u201d \u2013 symbolem nowoczesno\u015bci miasta lat 50. po\u0142o\u017cone na wzg\u00f3rzach cz\u0119\u015bci rejon\u00f3w shiba, shinagawa oraz s\u0105siaduj\u0105ce tereny rejon\u00f3w azabu i mita prezentuj\u0105 zachowan\u0105 struktur\u0119 dawnych rezydencji daimy\u014d, zast\u0105pionych co prawda r\u00f3\u017cnymi gmachami publicznymi, ale stoj\u0105cymi w rozleg\u0142ych ogrodach pami\u0119taj\u0105cych okres edo.\nshinbashi, w kt\u00f3rym do 1914 znajdowa\u0142 si\u0119 dworzec pierwszej japo\u0144skiej kolei, a potem du\u017cy dworzec towarowy. na gruntach tego dworca wybudowano w latach 90. xx w. kompleks wielofunkcyjnych wysoko\u015bciowc\u00f3w shiodome shiosaito.\nkinshi-ch\u014d \u2013 g\u0142\u00f3wny region zakup\u00f3w i rozrywki we wschodniej cz\u0119\u015bci tokio (sumida-ku), wok\u00f3\u0142 stacji na linii jr s\u014dbu, w dzielnicy stosunkowo drobnej i g\u0119stej zabudowy.\nodaiba \u2013 nowe znaczenie nazwy to w w\u0105skim sensie wielka, sztuczna wyspa; w szerszym \u2013 zesp\u00f3\u0142 wielofunkcyjny po\u0142o\u017cony na wyspach odaiba i ariake, za\u0142o\u017cony na imponuj\u0105cym osiowym planie i nadal (2007) oczekuj\u0105cy na wype\u0142nienie zabudow\u0105. w\u015br\u00f3d budowli ju\u017c uko\u0144czonych znalaz\u0142o si\u0119 wiele czo\u0142owych obiekt\u00f3w architektury wsp\u00f3\u0142czesnej (centrum wystawowe \u201ebig sight\u201d \u2013 t\u014dky\u014d kokusai tenjij\u014d, siedziba fuji tv, muzeum wsp\u00f3\u0142czesnej nauki i techniki miraikan), zbudowanych nieraz w unikatowych, ekspresyjnych formach. elementy odaiby po\u0142\u0105czone s\u0105 nadziemn\u0105 lini\u0105 kolejki automatycznej yurikamome, kt\u00f3ra przez \u201erainbow bridge\u201d, kolejny symbol odaiby, wi\u0105\u017ce dzielnic\u0119 z shimbashi.\n\n\n== gospodarka ==\nogromne centrum finansowo-handlowe i przemys\u0142owe. tokio ma najwi\u0119ksz\u0105 na \u015bwiecie gospodark\u0119 w\u015br\u00f3d innych metropolii: 35 mln mieszka\u0144c\u00f3w aglomeracji generowa\u0142o w 2005 doch\u00f3d 1191 mld dolar\u00f3w usa; wiod\u0105ca pozycja miasta ma si\u0119 utrzyma\u0107 w najbli\u017cszej przysz\u0142o\u015bci.\ntokyo stock exchange jest drug\u0105 co do wielko\u015bci na \u015bwiecie pod wzgl\u0119dem rynkowej warto\u015bci zarejestrowanych akcji: 4,99 biliona dolar\u00f3w ameryka\u0144skich. wielkie banki, przedsi\u0119biorstwa handlowe i ubezpieczeniowe, \u015bwiatowe targi przemys\u0142owe. w okresie japo\u0144skiego \u201eboomu\u201d gospodarczego wi\u0119kszo\u015b\u0107 central du\u017cych przedsi\u0119biorstw przenios\u0142a si\u0119 do tokio, g\u0142\u00f3wnie z osaki, kt\u00f3ra tym samym utraci\u0142a prymat dyspozycyjnego centrum gospodarczego.\nw przemy\u015ble wytw\u00f3rczym najwi\u0119kszy udzia\u0142 (2004) ma poligrafia (16,2% produkcji w prefekturze), nast\u0119pnie produkcja \u015brodk\u00f3w transportu (11,6%), elektronika (11,5%), produkcja maszyn elektrycznych (7,9%) wreszcie produkcja innych maszyn (7,7%). na prze\u0142omie wiek\u00f3w w hachi\u014dji by\u0142 przemys\u0142 jedwabniczy. w g\u00f3rach trudniono si\u0119 hodowl\u0105 jedwabnik\u00f3w, wydobywaniem wapienia, tak\u017ce tkactwem.\nw samym tokio obecnie nie ma ju\u017c wi\u0119kszych dzielnic przemys\u0142owych (wyj\u0105wszy nabrze\u017ca rzeki ara w itabashi-ku). w regionie tama przemys\u0142 wyst\u0119puje na pograniczu miast hachi\u014dji i hin\u014d oraz w fuch\u016b (fabryka firmy t\u014dshiba). wi\u0119ksze kompleksy przemys\u0142owe istniej\u0105 poza t\u014dky\u014d-to, na terenach nadbrze\u017cnych zatoki tokijskiej w miastach prefektury kanagawa (jokohama, kawasaki) i prefektury chiba (ichikawa, funabashi, chiba, ichihara) oraz nad rzek\u0105 ara w prefekturze saitama (toda, kawaguchi).\nna terenie prefektury znajduje si\u0119 nieca\u0142e 8400 ha u\u017cytk\u00f3w rolnych. najwa\u017cniejszymi uprawianymi warzywami s\u0105 szpinak i szpinak musztardowy (komatsuna).\nwydatki konsumpcyjne w tokio kszta\u0142tuj\u0105 si\u0119 na poziomie 109% w stosunku do \u015bredniej krajowej. dor\u00f3wnuj\u0105 tej \u015bredniej w zakresie koszt\u00f3w transportu oraz koszt\u00f3w gazu, elektryczno\u015bci i wody, przekraczaj\u0105 j\u0105 za\u015b a\u017c o ok. 50% w mieszkalnictwie.\n\n\n== transport ==\n\n\n=== po\u0142\u0105czenia zewn\u0119trzne ===\n\n\n==== transport kolejowy ====\nw tokijskim w\u0119\u017ale kolei sieci krajowej (jr) zbiegaj\u0105 si\u0119 cztery normalnotorowe linie wysokich pr\u0119dko\u015bci shinkansen: t\u014dkaid\u014d, t\u014dhoku, j\u014detsu, nagano. punktem ko\u0144cowym wszystkich tych linii jest dworzec t\u014dky\u014d. trzy ostatnie wchodz\u0105 do miasta wsp\u00f3ln\u0105 tras\u0105 od dworca \u014dmiya w mie\u015bcie saitama, poci\u0105gi zatrzymuj\u0105 si\u0119 tak\u017ce na dworcu ueno. t\u014dkaid\u014d shinkansen ma natomiast dodatkowy dworzec shinagawa. klasyczna sie\u0107 w\u0105skotorowa jr ma linie magistralne: t\u014dkaid\u014d (obs\u0142uguje j\u0105 dworzec t\u014dky\u014d), ch\u016b\u014d (obs\u0142uga przez dworzec shinjuku), t\u014dhoku, j\u014detsu oraz j\u014dban-sen (wszystkie trzy obs\u0142ugiwane przez dworzec ueno).\nca\u0142o\u015b\u0107 sieci kolei krajowej obs\u0142ugiwana jest przez kolej jr higashi nihon, z wyj\u0105tkiem linii t\u014dkaid\u014d shinkansen, eksploatowanej przez jr t\u014dkai.\n\n\n==== transport drogowy ====\nna w\u0119ze\u0142 ponadregionalnej komunikacji drogowej sk\u0142ada si\u0119 przede wszystkim system autostrad. tokio jest punktem zbiegu nast\u0119puj\u0105cych autostrad mi\u0119dzyregionalnych: t\u014dmei (kierunek nagoja, kansai), ch\u016b\u014d (matsumoto, nagano), kan\u2019etsu (nagaoka), t\u014dhoku (sendai), j\u014dban (mita). ponadto do autostrad pa\u0144stwowych zalicza si\u0119 tras\u0119 regionaln\u0105 do jokohamy, tras\u0119 do chiby i dalej wschodnim wybrze\u017cem zatoki oraz tras\u0119 do lotniska narita i dalej na wybrze\u017ce pacyfiku (kashima). zalicza si\u0119 te\u017c przepraw\u0119 mostowo-tunelow\u0105 przez zatok\u0119 tokijsk\u0105 \u2013 tokyo wan aqua-line. autostrady pa\u0144stwowe docieraj\u0105 do granic \u201e23-ku\u201d, sk\u0105d ruch przejmuje sie\u0107 miejskich dr\u00f3g ekspresowych. tam te\u017c znajduj\u0105 si\u0119 odcinki nieuko\u0144czonego zewn\u0119trznego pier\u015bcienia autostradowego.\nw tokio zbiega si\u0119 tak\u017ce 14 dr\u00f3g krajowych.\n\n\n==== transport morski ====\nport handlowy, zarz\u0105dzany przez prefektur\u0119, ma nabrze\u017ca \u0142\u0105cznej d\u0142ugo\u015bci 2,64 km, ok. 1 km\u00b2 odkrytej powierzchni magazynowej, dost\u0119pnej publicznie oraz ok. 0,2 km\u00b2 hal magazynowych. w 2005 obs\u0142u\u017cono 32 180 statk\u00f3w i prze\u0142adowano 92 mln ton \u0142adunk\u00f3w, z czego po\u0142ow\u0119 w handlu mi\u0119dzynarodowym (trzecie miejsce w kraju). specyfik\u0105 portu s\u0105 wielki udzia\u0142 transportu kontenerowego (93% tona\u017cu) oraz prze\u0142adunek towar\u00f3w wysokiej warto\u015bci. instalacje portu wyst\u0119puj\u0105 na wielu sztucznych wyspach: yashio, j\u014dnan, hinode, aomi, ariake. funkcje portowe wymuszaj\u0105 budow\u0119 powi\u0105za\u0144 mi\u0119dzy wyspami w postaci wysokich most\u00f3w lub tuneli (tych drugich na kana\u0142ach portowych jest wi\u0119kszo\u015b\u0107). dla obs\u0142ugi cz\u0119\u015bci portu le\u017c\u0105cego w po\u0142udniowych dzielnicach miasta poprowadzono specjaln\u0105 lini\u0119 kolei t\u014dkaid\u014d kamotsu, od strony dworca towarowego kawasaki przebiegaj\u0105c\u0105 tunelem pod basenami portowymi. obs\u0142ug\u0105 statk\u00f3w zajmuj\u0105 si\u0119 ponadto inne porty zatoki tokijskiej w jokohamie, kawasaki i chibie.\n\n\n==== transport lotniczy ====\nmiasto obs\u0142uguj\u0105 dwa mi\u0119dzynarodowe porty lotnicze: starszy haneda, nowszy narita. haneda znajduje si\u0119 na terenie miasta, ok. 15 km od centrum, obs\u0142uguje ponad 60 mln pasa\u017cer\u00f3w rocznie i jest czwartym pod wzgl\u0119dem wielko\u015bci lotniskiem \u015bwiata. narita za\u015b znajduje si\u0119 ko\u0142o miasta o tej samej nazwie (pref. chiba), ok. 60 km od centrum tokio. obs\u0142uguje ponad 30 mln os\u00f3b rocznie. oba lotniska po\u0142\u0105czone s\u0105 z miastem sieci\u0105 kolejow\u0105 i autostradow\u0105. poza tym istnieje trzecie lotnisko komunikacyjne w mie\u015bcie ch\u014dfu, obs\u0142uguj\u0105ce loty na wyspy izu. du\u017ce ameryka\u0144skie lotnisko wojskowe (yokota air base) funkcjonuje w mie\u015bcie fussa.\n\n\n=== sie\u0107 wewn\u0119trzna ===\n\n\n==== system szynowy ====\nruch miejski obs\u0142uguje przede wszystkim trzyna\u015bcie linii metra, o \u0142\u0105cznej d\u0142ugo\u015bci 312 km, nale\u017c\u0105cych do dw\u00f3ch zarz\u0105d\u00f3w: tokyo metro i toei (czyli prefektury t\u014dky\u014d-to).\npoza sieci\u0105 metra pozostaj\u0105 tak\u017ce linie \u201ema\u0142ych kolei automatycznych\u201d (yurikamome i nippori-toneri liner). dzia\u0142a tak\u017ce linia rinkai-sen, zbudowana dla po\u0142\u0105czenia zespo\u0142u odaiba z lini\u0105 yamanote oraz du\u017ca linia kolei jednoszynowej do lotniska haneda (tokyo monorail), obs\u0142uguj\u0105ca te\u017c wybrze\u017ca zatoki.\nwielki ruch aglomeracyjny i wewn\u0105trzmiejski obs\u0142uguje kolej jr, dzi\u0119ki kilku liniom miejskim \u2013 \u015brednicowym i obwodowym. ruch poci\u0105g\u00f3w miejsko-aglomeracyjnych jest bardzo g\u0119sty, na liniach czterotorowych si\u0119ga 60 par poci\u0105g\u00f3w w godzinie szczytu. system jr jest przeci\u0105\u017cony, obci\u0105\u017cenia w porannym szczycie si\u0119gaj\u0105 221% nominalnej pojemno\u015bci poci\u0105g\u00f3w. trzy linie jr eksploatowane s\u0105 z \u201eprzechodzeniem\u201d poci\u0105g\u00f3w na metro, jedna \u2013 z \u201eprzechodzeniem\u201d na rinkai-sen.\nruch towarowy ma do dyspozycji du\u017c\u0105 obwodnic\u0119 tokio, musashino-sen, o przebiegu tsurumi \u2013 fuch\u016b \u2013 nishi-kokubunji \u2013 minami-urawa \u2013 shin-matsue \u2013 nishi-funabashi, prowadzon\u0105 na zachodzie w d\u0142ugich tunelach (trasa liczy ok. 100 km; uko\u0144cz. 1976). na 2/3 d\u0142ugo\u015bci linia s\u0142u\u017cy te\u017c ruchowi aglomeracyjnemu.\nwielk\u0105 rol\u0119 \u2013 dowozow\u0105, a tak\u017ce lokaln\u0105 w obr\u0119bie przedmie\u015b\u0107 \u2013 spe\u0142nia kilkana\u015bcie linii kolei prywatnych, rozwini\u0119tych z dawnych kolejek dojazdowych. s\u0105 to nast\u0119puj\u0105ce sieci: keiky\u016b, t\u014dky\u016b, odaky\u016b, kei\u014d, seibu, keisei, t\u014dbu. ich linie maj\u0105 r\u00f3\u017cny stopie\u0144 bezkolizyjno\u015bci w stosunku do sieci ulicznej, jednak\u017ce eksploatowane s\u0105 z intensywno\u015bci\u0105 podobn\u0105 do metra. wszystkie ko\u0144cz\u0105 si\u0119 na granicy obszaru centralnego tokio. ruch przejmowany jest nast\u0119pnie przez sie\u0107 metra albo sie\u0107 miejsk\u0105 kolei jr. cz\u0119\u015b\u0107 poci\u0105g\u00f3w jad\u0105cych liniami kolei prywatnych (albo wszystkie \u2013 zale\u017cnie od linii) mo\u017ce wje\u017cd\u017ca\u0107 bezpo\u015brednio na linie metra (tzw. \u201eprzechodzenie poci\u0105g\u00f3w\u201d).\nwysoki standard techniczny reprezentuje linia regionalna tsukuba express, b\u0119d\u0105ca (podobnie jak rinkai-sen) kolej\u0105 \u201etrzeciego sektora\u201d (w\u0142asno\u015b\u0107 publiczno-prywatna).\nreliktem sieci tramwajowej toden jest linia toei-arakawa-sen, funkcjonuj\u0105ca g\u0142\u00f3wnie na wydzielonych torowiskach, w p\u00f3\u0142nocno-zachodnich dzielnicach. druga, podobna linia dzia\u0142a w setagaya-ku jako pozosta\u0142o\u015b\u0107 sieci kolejek dojazdowych nadal obs\u0142ugiwana lekkim taborem (t\u014dky\u016b-setagaya-sen).\n\n\n==== autobusy ====\nsie\u0107 autobusowa podzielona jest na kilka system\u00f3w. wi\u0119ksz\u0105 cz\u0119\u015b\u0107 obszaru \u201e23-ku\u201d obs\u0142uguj\u0105 autobusy toei. na peryferiach (r\u00f3wnie\u017c w obr\u0119bie \u201e23-ku\u201d) istniej\u0105 obszary penetrowane g\u0142\u00f3wnie albo wy\u0142\u0105cznie przez sieci autobusowe przewo\u017anik\u00f3w prywatnych, kt\u00f3rymi najcz\u0119\u015bciej s\u0105 firmy eksploatuj\u0105ce te\u017c koleje prywatne (keiky\u016b, t\u014dky\u016b, kei\u014d, seibu, keisei). nie ma powszechnie dost\u0119pnej mapy prezentuj\u0105cej linie wszystkich przewo\u017anik\u00f3w. liczne linie r\u00f3\u017cnych przedsi\u0119biorstw, obs\u0142ugiwane przez komfortowe autobusy dalekobie\u017cne (\u201elimousine bus\u201d), \u0142\u0105cz\u0105 lotniska z r\u00f3\u017cnymi cz\u0119\u015bciami miasta i regionu tama.\nwi\u0119kszo\u015b\u0107 linii autobusowych ma oznaczenia literowo-cyfrowe. z wyj\u0105tkiem niekt\u00f3rych obszar\u00f3w albo relacji (zw\u0142aszcza peryferyjnych), na kt\u00f3rych nie dzia\u0142aj\u0105 koleje miejskie, rola autobus\u00f3w jest drugorz\u0119dna.\npodobnie jak w innych miastach kraju, w tokio w\u0142a\u015bciwie nie ma zbiorowego transportu nocnego. wszystkie koleje miejskie ko\u0144cz\u0105 prac\u0119 oko\u0142o 0:30. noc\u0105 jedynym publicznym \u015brodkiem transportu s\u0105 taks\u00f3wki.\n\n\n==== sie\u0107 drogowa ====\nrozwini\u0119ta sie\u0107 miejskich dr\u00f3g ekspresowych liczy ok. 280 km i obejmuje miasta tokio oraz kawasaki i jokoham\u0119 w s\u0105siedniej prefekturze kanagawa. w tokio sie\u0107 ta sk\u0142ada si\u0119 z ma\u0142ej p\u0119tli wok\u00f3\u0142 nihonbashi i ginzy, p\u0119tli \u015br\u00f3dmiejskiej, p\u0119tli dzielnic wewn\u0119trznych, linii wzd\u0142u\u017c wybrze\u017ca zatoki oraz z kilkunastu tras radialnych. trasy prowadzone s\u0105 g\u0142\u00f3wnie na estakadach ponad ulicami, kana\u0142ami i rzekami (w tym nad nabrze\u017cem sumidy). w s\u0105siedztwie w\u0119z\u0142\u00f3w, a niekiedy tak\u017ce na szlakach, estakady s\u0105 wielopoziomowe. ca\u0142a sie\u0107 jest przeci\u0105\u017cona. jest to spowodowane m.in. nieuko\u0144czeniem autostrad obwodowych na peryferiach (ich zaawansowanie ocenia si\u0119 tylko na 20%).\nsie\u0107 uliczna dysponuje wi\u0119ksz\u0105 liczb\u0105 wielopasmowych arterii w \u015br\u00f3dmie\u015bciu ni\u017c na peryferiach. typowa ulica mieszkaniowa, podobnie jak w ca\u0142ej japonii, jest pozbawiona chodnik\u00f3w i z trudem mie\u015bci dwa samochody obok siebie. niekt\u00f3re g\u0119sto zabudowane przedmie\u015bcia maj\u0105 tak rzadk\u0105 sie\u0107 szerszych ulic, \u017ce s\u0105 na znacznych obszarach pozbawione nawet obs\u0142ugi autobusowej.\n\n\n=== charakterystyka mobilno\u015bci ===\nwska\u017anik motoryzacji tokio jest najwy\u017cszy w\u015br\u00f3d metropolii azji wschodniej i wynosi ok. 275 samochod\u00f3w/1000 mieszka\u0144c\u00f3w. jest on jednak znacznie ni\u017cszy ni\u017c w metropoliach zachodu. jest to prawdopodobnie spowodowane wysokim deficytem terenu, podwy\u017cszaj\u0105cym znacznie koszty u\u017cytkowania samochodu.\nstruktura modalna przemieszcze\u0144 na obszarze prefektury kszta\u0142towa\u0142a si\u0119 w 1998 nast\u0119puj\u0105co: pieszo i rowerem \u2013 25% podr\u00f3\u017cy, samochodem \u2013 25%, kolej\u0105 \u2013 47%, autobusem \u2013 3%. udzia\u0142 poszczeg\u00f3lnych rodzaj\u00f3w kolei w przewozach w ca\u0142ym regionie tokijskim przedstawia si\u0119 nast\u0119puj\u0105co (1995): jr \u2013 40%, koleje prywatne \u2013 38%, metro \u2013 22%.\ndla ruchu w aglomeracji charakterystyczne s\u0105 wielkie potoki doje\u017cd\u017caj\u0105cych do pracy: do \u201e23-ku\u201d doje\u017cd\u017ca codziennie ok. 2,6 mln os\u00f3b, w wi\u0119kszo\u015bci do trzech dzielnic centralnych ch\u016b\u014d, chiyoda i minato. codziennie do prefektury tokio doje\u017cd\u017ca: z prefektury saitama \u2013 945,9 tys. os\u00f3b, z kanagawa \u2013 937,7, z chiba \u2013 743,9, z ibaraki \u2013 67,3, z tochigi \u2013 14,9, z gunma \u2013 9,1, z yamanashi \u2013 8,9. do wyd\u0142u\u017cania odleg\u0142o\u015bci codziennych dojazd\u00f3w przyczyniaj\u0105 si\u0119 linie shinkansen, kt\u00f3rymi prowadzi si\u0119 tak\u017ce szybki ruch regionalny.\n\n\n== kultura ==\nkompleksy wielofunkcyjne\n\nt\u014dky\u014d geijutsu gekij\u014d (ang.: tokyo metropolitan art space tmas) \u2013 zesp\u00f3\u0142 teatralno-wystawowy z sal\u0105 na 2000 miejsc (ikebukuro)\nt\u014dky\u016b bunkamura \u2013 kompleks kulturalno-handlowy w shibuyi, w\u0142asno\u015b\u0107 t\u014dky\u016b corporationmuzea:\n\u2013 kompleks parku ueno\n\nt\u014dky\u014d kokuritsu hakubutsukan muzeum narodowe w tokio \u2013 g\u0142\u00f3wnie dawna sztuka japo\u0144ska i azjatycka;\nt\u014dky\u014d-to bijutsukan (ang.: tokyo metropolitan art museum) \u2013 g\u0142\u00f3wnie wystawy sztuki wsp\u00f3\u0142czesnej\nkokuritsu seiy\u014d bijutsukan narodowe muzeum sztuki zachodniej \u2013 g\u0142\u00f3wnie sztuka europejska xviii i xix w.\u2013 inne\n\nseitoku-kinen kaigakan (galeria obraz\u00f3w meiji) w meiji-jing\u016b gai-en \u2013 sztuka japo\u0144ska od edo do nowoczesno\u015bci\nbridgestone bijutsukan \u2013 ekspozycja europejskiego malarstwa, szczeg\u00f3lnie impresjonizmu, postimpresjonizmu i modernizmu, tak\u017ce troch\u0119 dzie\u0142 japo\u0144czyk\u00f3w (gmach bridgestone corp. w rejonie ky\u014dbashi)\nt\u014dky\u014d kokuritsu kindai bijutsukan (ang.: tokyo national museum of modern art, w skr\u00f3cie momat) \u2013 pierwsze muzeum sztuki wsp\u00f3\u0142czesnej \u2013 kitanomaru-k\u014den, ko\u0142o pa\u0142acu cesarskiego; muzeum ma tak\u017ce \u201enational film center\u201d w ginzie\nkokuritsu shin-bijutsukan (\u201enarodowe centrum sztuki\u201d) w roppongi \u2013 muzeum sztuki wsp\u00f3\u0142czesnej\nt\u014dken hakubutsukan (muzeum mieczy) \u2013 znajduje si\u0119 w yoyogi 4-ch\u014dme\nfune no kagakukan (naukowe muzeum morskie w tokio) \u2013 na wyspie odaibateatry, muzyka:\n\nkabukiza (teatr kabuki) \u2013 ginza\nkokuritsu gekij\u014d (teatr narodowy) \u2013 wystawia na trzech scenach klasyczny japo\u0144ski dramat; rejon hayabusa-ch\u014d, chiyoda-ku (naprzeciwko hanz\u014dmon \u2013 zachodniej bramy pa\u0142acu)\nshin kokuritsu gekij\u014d (nowy teatr narodowy) \u2013 tokijska opera i teatr dramatyczny, shinjuku; kompleks nazywa si\u0119 te\u017c \u201etokyo opera city\u201d\nsuntory hall \u2013 sala koncertowa na 2 tys. miejsc (roppongi), w\u0142asno\u015b\u0107 koncernu suntory\nt\u014dky\u014d firuh\u0101mon\u012b k\u014dky\u014d gakudan (\u201etokijska orkiestra filharmoniczna\u201d) \u2013 g\u0142\u00f3wna siedziba bunkamura orchard hall (shibuya); grywa tak\u017ce w tokyo opera city (kompleks nowego teatru narodowego) i w suntory hall\nt\u014dkyo-to k\u014dky\u014d gakudan (\u201etokyo metropolitan symphony orchestra\u201d, w skr\u00f3cie toky\u014d)\nt\u014dky\u014d bunka kaikan (ang.: tokyo festival hall) \u2013 sala koncertowa w parku ueno\n\n\n== nauka i edukacja ==\nwybrane uczelnie \npa\u0144stwowe\n\nt\u014dky\u014d daigaku\nt\u014dky\u014d k\u014dgy\u014d daigaku (ang. tokyo institute of technology), w skr\u00f3cie tokyo tech, titech, t\u014dk\u014ddai\nhitotsubashi daigaku (ang. hitotsubashi university) \u2013 nauki spo\u0142eczne\nochanomizu joshi daigaku (ang. ochanomizu university) \u2013 presti\u017cowy uniwersytet dla kobiet\nt\u014dky\u014d gakugei daigaku (ang. tokyo gakugei university), w skr\u00f3cie gakudai \u2013 uniwersytet pedagogiczny\nt\u014dky\u014d ika shika daigaku (ang. tokyo medical and dental university)\nt\u014dky\u014d geijutsu daigaku (ang. tokyo national university of the arts), w skr\u00f3cie geidai \u2013 w uenopubliczne\n\nshuto daigaku t\u014dky\u014d (ang. tokyo metropolitan university) \u2013 w mie\u015bcie hachi\u014djiprywatne\n\nmeiji daigaku (ang. meiji university) \u2013 za\u0142. 1888, ochanomizu i dwa inne kampusy w mie\u015bcie\nkei\u014d gijuku daigaku (ang. keio university)\nwaseda daigaku (ang. waseda university), w skr\u00f3cie s\u014ddai\nt\u014dky\u014d rika daigaku (ang. tokyo university of science)\nch\u016b\u014d daigaku \u2013 kampusy w tokio (korakuen i ichigaya) oraz w hachi\u014dji\nt\u014dky\u014d ika daigaku (ang. tokyo medical university, tmu)\nt\u014dky\u014d k\u014dgei daigaku (ang. tokyo polytechnic university), studia m.in. nad mang\u0105 i animacj\u0105\nt\u014dky\u014d n\u014dgy\u014d daigaku (ang. tokyo university of agriculture), w skr\u00f3cie n\u014ddai\nseishin joshi daigaku (ang. university of the sacred heart), studia humanistyczne dla kobiet\nj\u014dchi daigaku (ang. sophia university), nauki humanistyczne, spo\u0142eczne i przyrodnicze\nt\u014dky\u014d joshi daigaku (ang. tokyo woman\u2019s christian university), w skr\u00f3cie t\u014dnjo\nrikky\u014d daigaku (ang. rikkyo university, znany tak\u017ce pod nazw\u0105 saint paul\u2019s university)\nt\u014dkai daigaku (ang. tokai university)\nshibaura k\u014dgy\u014d daigaku (ang. shibaura institute of technology) sit, w skr\u00f3cie shibaura k\u014ddaiwybrane biblioteki\n\nkokuritsu kokkai toshokan (ang. national diet library, pol.: biblioteka parlamentu) \u2013 12 mln wolumin\u00f3w\nt\u014dky\u014d daigaku toshokan (ang. tokyo university library) \u2013 8 mln wolumin\u00f3w\nt\u014dky\u014d toritsu toshokan (ang. tokyo metropolitan library), g\u0142\u00f3wna siedziba w minami azabu; ma m.in. du\u017c\u0105 kolekcj\u0119 dokument\u00f3w dotycz\u0105cych historii miasta\nbiblioteka uniwersytetu waseda \u2013 4,5 mln wolumin\u00f3w\nbiblioteka uniwersytetu kei\u014d \u2013 2,5 mln wolumin\u00f3wwybrane muzea (spo\u015br\u00f3d ok. stu)\n\nt\u014dky\u014d kokuritsu hakubutsukan (ang. tokyo national museum), muzeum narodowe w tokio \u2013 najstarsze i najwi\u0119ksze muzeum w japonii, za\u0142o\u017cone w 1872\nedo-t\u014dky\u014d hakubutsukan (ang. edo-tokyo museum), muzeum edo-tokio w dzielnicy ry\u014dgoku \u2013 ekspozycja dziej\u00f3w miasta w interesuj\u0105cej aran\u017cacji; oddzia\u0142em muzeum jest skansen miejskiej zabudowy drewnianej edo-t\u014dky\u014d tatemonoen w mie\u015bcie koganei\nnippon kagaku miraikan (ang. national museum of emerging science and innovation) \u2013 \u201emuzeum przysz\u0142o\u015bci\u201d, otwarte na wyspie odaiba w 2001\nmitaka no mori jiburi bijutsukan (ang. mitaka forest ghibli museum), nazwa formalna: mitaka shiritsu anim\u0113shon bijutsukan, pol. muzeum filmu animowanego miasta mitaka) \u2013 po\u0142o\u017cone w parku inokashira, w mitace\nfune no kagakukan (ang. museum of maritime science), naukowe muzeum morskie w tokio \u2013 otwarte w 1974 w dzielnicy shinagawa, po\u015bwi\u0119cone technice morskiej i zwi\u0105zkom japonii z morzem\nkokuritsu kagaku hakubutsukan (ang. national museum of nature and science), narodowe muzeum przyrody i nauki \u2013 prezentuje liczne wystawy z zakresu historii naturalnej, interaktywne do\u015bwiadczenia naukowe, a tak\u017ce eksponaty po\u015bwi\u0119cone nauce japo\u0144skiej sprzed okresu meiji\n\n\n== sport ==\nxviii igrzyska olimpijskie w 1964 odby\u0142y si\u0119 w tokio. sta\u0142y si\u0119 imprez\u0105 \u0142\u0105cz\u0105c\u0105 tradycje ze wsp\u00f3\u0142czesno\u015bci\u0105 (zastosowano m.in. najnowsze techniki pomiar\u00f3w wynik\u00f3w). po wykluczeniu przez organizator\u00f3w niekt\u00f3rych sportowc\u00f3w z indonezji oraz korei p\u00f3\u0142nocnej pa\u0144stwa te wycofa\u0142y swoje reprezentacje. mkol nie wyrazi\u0142 zgody na wyst\u0119p ekip rpa, co by\u0142o reakcj\u0105 na rasistowsk\u0105 (w stosunku do czarnosk\u00f3rej wi\u0119kszo\u015bci) polityk\u0119 rz\u0105du w pretorii. do programu igrzysk wprowadzono kobiec\u0105 i m\u0119sk\u0105 siatk\u00f3wk\u0119 oraz narodowy sport japonii \u2013 judo. lekkoatletyka zosta\u0142a poszerzona o dwie nowe konkurencje dla kobiet: pi\u0119ciob\u00f3j lekkoatletyczny (p\u00f3\u017aniejszy siedmiob\u00f3j) i bieg na 400 m. igrzyska olimpijskie w tokio by\u0142y rekordowe pod wzgl\u0119dem osi\u0105gni\u0119tych wynik\u00f3w \u2013 pobito 37 rekord\u00f3w \u015bwiata i 77 olimpijskich.\n\nkompleks jing\u016b gai-en:\n\nkokuritsu kasumigaoka rikuj\u014d kyogij\u014d, narodowy stadion olimpijski \u2013 stadion g\u0142\u00f3wny olimpiady 1964, zbudowany w 1958\nmeiji jing\u016b yaky\u016bj\u014d, stadion meiji jingu \u2013 stadion baseballu z 1926, u\u017cywany przez klub tokyo yakult swallows; w\u0142asno\u015b\u0107 \u015bwi\u0105tyni meiji\nchichibunomiya ragubi-j\u014d, chichibunomiya rugby stadium\nt\u014dky\u014d tai\u2019ikukan, tokyo metropolitan gymnasium \u2013 kryta hala z 1954inne:\n\nry\u014dgoku kokugikan \u2013 kryta hala dla zawod\u00f3w sumo, dzielnica ry\u014dgoku, sumida-ku\nt\u014dky\u014d dome \u2013 sta\u0142ym u\u017cytkownikiem hali jest klub baseballowy yomiuri giants, ale s\u0142u\u017cy te\u017c rozmaitym imprezom sportowym\nkomazawa olympic park z 1959, ze stadionem pi\u0142karskim i hal\u0105 lekkoatletyczn\u0105 \u2013 w setagaya-ku\nkokuritsu yoyogi ky\u014dgij\u014d (ang.: yoyogi national gymnasium) \u2013 du\u017ca i ma\u0142a hala, pierwotnie p\u0142ywalnia, obecnie g\u0142\u00f3wnie hokej i koszyk\u00f3wka (zbud. 1964)\nk\u014drakuen hall (w kompleksie tokyo dome) oraz differ ariake (na ariake) \u2013 kryte areny, gdzie odbywaj\u0105 si\u0119 zawody sport\u00f3w walki (boks, zapasy)\nariake tenisu-no mori k\u014den, ariake tennis forest park; kompleks obejmuje hal\u0119 ariake coliseum \u2013 na wyspie ariake\ntokyo stadium (albo ajinomoto stadium) \u2013 g\u0142\u00f3wny stadion football club tokyo \u2013 w mie\u015bcie ch\u014dfu\nedogawa-ku rikuj\u014d ky\u014dgij\u014d, stadion edogawa \u2013 g\u0142\u00f3wnie pi\u0142ka no\u017cna europejska\n\u014di keiba-j\u014d, tor wy\u015bcig\u00f3w konnych \u014di \u2013 shinagawa-ku\nt\u014dky\u014d keiba-j\u014d, tor wy\u015bcig\u00f3w konnych tokyo (zbudowany w 1933) \u2013 w mie\u015bcie fuch\u016b\nwakasu golf rings \u2013 pole golfowe na sztucznej wyspie wakasu, jedyne na terenie miasta; poza nim kilka p\u00f3l mie\u015bci si\u0119 w regionie tama (inagi, machida, hachi\u014dji, ch\u014dfu).\n\n\n== s\u0105siednie miasta ==\n\n\n== miasta i regiony partnerskie ==\n\n nowy jork, stany zjednoczone (29.02.1960)\n pekin, chi\u0144ska republika ludowa (14.03.1979)\n pary\u017c, francja (14.07.1982)\n nowa po\u0142udniowa walia, australia (9.05.1984)\n seul, korea po\u0142udniowa (3.09.1988)\n d\u017cakarta, indonezja (23.10.1989)\n s\u00e3o paulo, brazylia (13.06.1990)\n kair, egipt (23.10.1990)\n moskwa, rosja (16.07.1991)\n berlin, niemcy (14.05.1994)\n rzym, w\u0142ochy (5.07.1996)\n londyn, wielka brytania (14.10.2015)\n\n\n== zobacz te\u017c ==\ninformator w\u0142adz miastasynagoga beth david w tokio\nkatedra naj\u015bwi\u0119tszej marii panny w tokio\ntokijska wyspa ciep\u0142a\n\n\n== uwagi ==\n\n\n== przypisy ==\n\n\n== bibliografia ==\nhidenobu jinnai, tokyo: a spatial anthropology, university of california press, berkeley-los angeles, 1995, isbn 0-520-07135-2.\nno\u00ebl nou\u00ebt the shogun\u2019s city: a history of tokyo, routledge-curzon, 1995, isbn 0-904404-61-7.\ndonald richie introducing tokyo, kodansha international, t\u014dky\u014d, 1997, isbn 4-7700-1798-7.\ngeospatial information authority of japan: \u4ee4\u548c3\u5e74 \u5168\u56fd\u90fd\u9053\u5e9c\u770c\u5e02\u533a\u753a\u6751\u5225\u9762\u7a4d\u8abf (1\u67081\u65e5\u6642\u70b9) (reiwa 3rd year area adjustment by prefecture, city, ward, town, and village (as of january 1)). gsi.go.jp, 2021. [dost\u0119p 2021-10-05]. [zarchiwizowane z tego adresu (2021-06-05)]. (jap.).\nstatistics bureau, ministry of internal affairs and communications: preliminary counts of the population and households. [w:] 2020 population census [on-line]. e-stat.go.jp portal site of official statistics of japan, 2021. [dost\u0119p 2021-10-05]. (ang.).\n\u5e73\u621022\u5e74\u56fd\u52e2\u8abf\u67fb \u2013 \u4eba\u53e3\u901f\u5831\u96c6\u8a08\u7d50\u679c (2010 census - population bulletin aggregation results). e-stat.go.jp portal site of official statistics of japan, 2011. [dost\u0119p 2021-10-05]. (jap.).\n\n\n== linki zewn\u0119trzne ==\nzarz\u0105d ch\u016b\u014d-ku, mapy terenu obecnej dzielnicy pochodz\u0105ce z r\u00f3\u017cnych epok \u2013 materia\u0142 pokazuj\u0105cy zakres zmian uk\u0142adu przestrzennego centrum miasta.. [dost\u0119p 2011-08-05]. [zarchiwizowane z tego adresu (2011-08-23)].\nmori building, mid-tokyo maps \u2013 prezentacja interaktywna wielu aspekt\u00f3w miasta na mapach. [dost\u0119p 2011-08-05]. [zarchiwizowane z tego adresu (2007-10-16)].\nthe meiji and taisho eras in photographs \u2013 tokio na starych zdj\u0119ciach ze zbior\u00f3w parlamentu japonii. [dost\u0119p 2011-08-05].\nold tokyo. vintage images from japan [dost\u0119p 2011-08-05] [zarchiwizowane z adresu 2007-09-28] .strona g\u0142\u00f3wna serwisu\nalbum zdj\u0119\u0107 o tokyo [dost\u0119p 2011-08-05] [zarchiwizowane z adresu 2011-08-08] .strona g\u0142\u00f3wna serwisu\nted bestor, tokyo: culture, society, and history. [dost\u0119p 2011-08-05].\nmapion \u2013 internetowy plan t\u014dky\u014d-to. [dost\u0119p 2011-08-05]. (jap.)."