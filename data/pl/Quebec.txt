"quebec (fr. qu\u00e9bec; wym. fr.: [ke\u02c8b\u025bk]; wym. ang.: [kw\u0268\u02c8b\u025bk] lub [k\u0268\u02c8b\u025bk]) \u2013 prowincja kanady. jest najwi\u0119ksz\u0105 prowincj\u0105 w kanadzie pod wzgl\u0119dem powierzchni, a pod wzgl\u0119dem liczby ludno\u015bci ust\u0119puje jedynie ontario. na zachodzie graniczy z ontario, na p\u00f3\u0142nocy przez zatok\u0119 hudsona z terytorium nunavut, na wschodzie z kontynentaln\u0105 cz\u0119\u015bci\u0105 nowej fundlandii i labradoru oraz z nowym brunszwikiem. od po\u0142udnia graniczy ze stanami usa: nowy jork, new hampshire, vermont i maine. najwi\u0119kszym miastem prowincji jest montreal. inne du\u017ce miasta: quebec (stolica prowincji), trois-rivi\u00e8res i sherbrooke.\npionierem kolonizacji tego obszaru (zwanego pierwotnie now\u0105 francj\u0105) by\u0142 na pocz\u0105tku xvii wieku samuel de champlain. do dzi\u015b dla zdecydowanej wi\u0119kszo\u015bci mieszka\u0144c\u00f3w pierwszym j\u0119zykiem jest francuski, chocia\u017c po\u0142owa z nich zna jednocze\u015bnie j\u0119zyk angielski. j\u0119zyk francuski jest jedynym j\u0119zykiem urz\u0119dowym w prowincji \u2013 zgodnie z ustaw\u0105 nr 101 (loi 101).\n\n\n== geografia ==\n\n\n=== ukszta\u0142towanie powierzchni ===\n90% powierzchni prowincji le\u017cy na tarczy kanadyjskiej. te polodowcowe, surowe, mocno pofa\u0142dowane, kamieniste, poprzecinane tysi\u0105cami strumieni i urozmaicone jeziorami tereny s\u0105 bardzo s\u0142abo zaludnione. oddzieln\u0105 krain\u0119 geograficzn\u0105 stanowi dolina zatoki hudsona \u2013 nizinny i bagnisty pas ziemi otaczaj\u0105cy zatok\u0119, mierz\u0105cy od 50 do 150 km szeroko\u015bci.\nniemal ca\u0142a ludno\u015b\u0107 quebecu skupiona jest na \u017cyznej nizinie laurenty\u0144skiej, rozci\u0105gaj\u0105cej si\u0119 wzd\u0142u\u017c rzeki \u015bwi\u0119tego wawrzy\u0144ca. szeroka i wolno p\u0142yn\u0105ca rzeka na d\u0142ugich odcinkach wy\u017c\u0142obi\u0142a g\u0142\u0119boki w\u0105w\u00f3z. jedynym urozmaiceniem doliny jest pasmo g\u00f3r laurenty\u0144skich. wschodnia cz\u0119\u015b\u0107 prowincji \u2013 p\u00f3\u0142wysep gasp\u00e9sie \u2013 jest p\u00f3\u0142nocnym kra\u0144cem appalach\u00f3w.\n\n\n=== wody \u015br\u00f3dl\u0105dowe ===\nquebec jest prowincj\u0105 bardzo bogat\u0105 w wody \u015br\u00f3dl\u0105dowe. obok olbrzymiej rzeki \u015bwi\u0119tego wawrzy\u0144ca przez quebec przep\u0142ywaj\u0105 tysi\u0105ce rzek i strumieni, tworz\u0105cych zlewiska zatoki \u015bw. wawrzy\u0144ca, morza labradorskiego oraz zatoki hudsona. na terenie prowincji znajduj\u0105 si\u0119 r\u00f3wnie\u017c tysi\u0105ce wi\u0119kszych i mniejszych jezior, a tak\u017ce sztucznych zbiornik\u00f3w wodnych, powsta\u0142ych przez spi\u0119trzanie w\u00f3d w celach energetycznych. do najwi\u0119kszych zaliczy\u0107 mo\u017cna:\n\nmistassini \u2013 wys. 372 m n.p.m., pow. 2335 km\u00b2,\nmanicouagan \u2013 wys. 360 m n.p.m., pow. 1942 km\u00b2,\nzbiornik gouin \u2013 wys. 404 m n.p.m., pow. 1570 km\u00b2,\nlac \u00e0 l\u2019eau claire \u2013 wys. 241 m n.p.m., pow. 1383 km\u00b2,\nlac bienville \u2013 wys. 426 m n.p.m., pow. 1249 km\u00b2,\nlac saint-jean \u2013 wys. 98 m n.p.m., pow. 1003 km\u00b2,\nzbiornik pipmuacan \u2013 wys. 396 m n.p.m., pow. 978 km\u00b2,\nminto \u2013 wys. 168 m n.p.m., pow. 761 km\u00b2,\nzbiornik cabonga \u2013 wys. 361 m n.p.m., pow. 677 km\u00b2.\n\n\n=== klimat ===\nw po\u0142udniowej cz\u0119\u015bci quebecu r\u00f3wnowa\u017c\u0105 si\u0119 wp\u0142ywy klimatu atlantyckiego i kontynentalnego. wyst\u0119puj\u0105 cztery pory roku: surowa i \u015bnie\u017cna zima, \u0142agodna i kr\u00f3tka wiosna, upalne lato i \u201ez\u0142ota\u201d jesie\u0144. w montrealu \u015brednia dzienna temperatura maksymalna w lipcu wynosi 22 \u00b0c, a styczniu \u2013 19 \u00b0c . w p\u00f3\u0142nocnej cz\u0119\u015bci prowincji panuje klimat subpolarny z temperaturami zimowymi osi\u0105gaj\u0105cymi \u201330 \u00b0c, a niekiedy nawet \u201350 \u00b0c\n\n\n=== zasoby naturalne ===\nwoda, kt\u00f3rej spad wykorzystuje si\u0119 w energetyce wodnej, jest najwi\u0119kszym naturalnym bogactwem quebecu. istotnym bogactwem prowincji s\u0105 jej zasoby le\u015bne, kt\u00f3re pozwoli\u0142y na rozw\u00f3j przemys\u0142u drzewnego. w p\u00f3\u0142nocnej cz\u0119\u015bci prowincji znajduj\u0105 si\u0119 tak\u017ce bogate z\u0142o\u017ca minera\u0142\u00f3w i metali, takich jak z\u0142oto, platyna, mied\u017a, nikiel, niob, ruda \u017celaza i azbest.\n\n\n== podzia\u0142 administracyjny ==\nqu\u00e9bec podzielony jest na 17 region\u00f3w administracyjnych. regiony charakteryzuj\u0105 si\u0119 sporymi r\u00f3\u017cnicami w obszarze. zazwyczaj w najmniejszych regionach g\u0119sto\u015b\u0107 zaludnienia jest najwi\u0119ksza.\n\n\n== j\u0119zyk ==\ndla wi\u0119kszo\u015bci mieszka\u0144c\u00f3w pierwszym j\u0119zykiem jest francuski. wielu mieszka\u0144c\u00f3w quebecu nie zna angielskiego w og\u00f3le lub pos\u0142uguje si\u0119 nim bardzo s\u0142abo. j\u0119zyk francuski jest jedynym j\u0119zykiem urz\u0119dowym w prowincji \u2013 zgodnie z ustaw\u0105 nr 101 (loi 101). rz\u0105d by\u0142ej premier pauline marois z ramienia partii quebeckiej (2012\u20132014) d\u0105\u017cy\u0142 do dalszego umocnienia roli j\u0119zyka francuskiego w prowincji, co spotyka\u0142o si\u0119 z protestami ludno\u015bci anglofo\u0144skiej.\n\n\n== gospodarka ==\nquebec ma pr\u0119\u017cnie rozwijaj\u0105c\u0105 si\u0119 gospodark\u0119, kt\u00f3ra rocznie generuje ponad 240 miliard\u00f3w dolar\u00f3w i obok tradycyjnych sektor\u00f3w obejmuje tak\u017ce przemys\u0142 wysokich technologii:\n\nprzemys\u0142 lotniczy i kosmiczny \u2013 w quebecu znajduj\u0105 si\u0119 liczne o\u015brodki rodzimego przemys\u0142u zwi\u0105zanego z technologiami lotniczymi i kosmicznymi (m.in. zak\u0142ady firmy bombardier aerospace). wiele mi\u0119dzynarodowych korporacji r\u00f3wnie\u017c otwiera tu zar\u00f3wno swoje biura badawczo-konstrukcyjne, jak i wytw\u00f3rnie \u2013 nale\u017c\u0105 do nich m.in. pratt & whitney canada, rolls-royce, lockheed martin canada, bell helicopter textron. przemys\u0142 generuje 10,5 miliarda dolar\u00f3w, a zatrudnia 391 tys. pracownik\u00f3w.\nrolnictwo i przetw\u00f3rstwo \u2013 wytwarza 6,8% produktu krajowego i zatrudnia ponad 400 tys. pracownik\u00f3w. 46% produkcji rolnej i spo\u017cywczej jest eksportowane, g\u0142\u00f3wnie do stan\u00f3w zjednoczonych, japonii i unii europejskiej.\nprzemys\u0142 farmaceutyczny \u2013 przemys\u0142 najwy\u017cszej technologii, rocznie przeznaczaj\u0105cy ponad 420 milion\u00f3w dolar\u00f3w na badania naukowe. tworzy go 168 przedsi\u0119biorstw i instytucji badawczych, zatrudniaj\u0105cych \u0142\u0105cznie 15 600 pracownik\u00f3w.\nbiotechnologia \u2013 175 instytucji, zatrudniaj\u0105cych 3000 pracownik\u00f3w. nale\u017cy do nich najwi\u0119kszy w \u015bwiecie instytut badawczy w dziedzinie technologii biologicznych l\u2019institut de recherche en biotechnologie (irb) \u2013 the biotechnology research institute (bri). przemys\u0142 ten \u0142\u0105cznie przeznacza 337 milion\u00f3w dolar\u00f3w na badania i rozw\u00f3j.\nprzemys\u0142 drzewny \u2013 generuje 18,9 miliarda dolar\u00f3w (w tym 11,3 mld eksport), zatrudniaj\u0105c ponad 83 tysi\u0105ce pracownik\u00f3w.\nprzemys\u0142 informatyczny i telekomunikacyjny \u2013 ponad 5 tysi\u0119cy firm zatrudnia \u0142\u0105cznie 100 tysi\u0119cy pracownik\u00f3w, generuje 31 miliard\u00f3w dolar\u00f3w i rozwija si\u0119 w tempie 9% rocznie.\nenergetyka \u2013 quebec jest liderem nie tylko w produkcji energii elektrycznej, ale i w wykorzystaniu czystych technologii do jej produkcji. wielki udzia\u0142 w produkcji pr\u0105du ma energetyka wodna.\nprzemys\u0142 metalurgiczny\n\n\n=== turystyka ===\nturystyka to jeden z najbardziej dochodowych i tym samym wa\u017cniejszych sektor\u00f3w gospodarki w quebecu. w 2005 roku w bran\u017cy turystycznej zatrudnionych by\u0142o 133\u202f271 os\u00f3b,\nszacuje si\u0119, \u017ce w 2005 quebec odwiedzi\u0142o 28,3 miliony turyst\u00f3w, z tej liczby 75,7% pochodzi\u0142o z quebecu, 13% z pozosta\u0142ych prowincji kanady, 7,6% ze stan\u00f3w zjednoczonych i 3,7% z innych kraj\u00f3w. rocznie tury\u015bci pozostawiaj\u0105 wi\u0119cej ni\u017c 7,5 miliarda dolar\u00f3w w r\u00f3\u017cnych sektorach przemys\u0142u turystycznego.\n\n\n== religia ==\nko\u015bci\u00f3\u0142 katolicki by\u0142 przez wiele lat ostoj\u0105 kultury francuskiej i j\u0119zyka francuskiego, o mieszka\u0144cach quebecu m\u00f3wiono, \u017ce s\u0105 \u201enaturaliter catholicae\u201d, tzn. \u201ez natury katoliccy\u201d. w latach trzydziestych xx wieku w quebecu zacz\u0119\u0142y zachodzi\u0107 gwa\u0142towne zmiany spo\u0142eczno-ekonomiczne. narodowo-katolicki rz\u0105d wspiera\u0142 ko\u015bci\u00f3\u0142, finansowa\u0142 religi\u0119 w szko\u0142ach, strzeg\u0142 cenzury w sprawach religijnych, jednocze\u015bnie kraj ulega\u0142 industrializacji i urbanizacji, zacz\u0105\u0142 zmienia\u0107 si\u0119 model rodziny: z wielodzietnej, utrzymuj\u0105cej si\u0119 z rolnictwa, na nowoczesn\u0105. tzw. \u201espokojna rewolucja\u201d nast\u0105pi\u0142a tam w latach 60. xx wieku. gdy quebec osi\u0105gn\u0105\u0142 wysoki poziom rozwoju gospodarczego i skolaryzacji, ko\u015bcio\u0142y zacz\u0119\u0142y si\u0119 wyludnia\u0107; w latach 80. lewicowa, separatystyczna partia quebecu zacz\u0119\u0142a odbiera\u0107 ko\u015bcio\u0142owi przywileje. od 2008 roku religia nie jest ju\u017c nauczana w tamtejszych szko\u0142ach pa\u0144stwowych; religi\u0119 katolick\u0105 zast\u0105pi\u0142o religioznawstwo.\n\n\n== struktura polityczna ==\n\n\n=== gubernator porucznik ===\ngubernator porucznik jest przedstawicielem g\u0142owy pa\u0144stwa w prowincji. mianuje go gubernator generalny na wniosek premiera kanady z\u0142o\u017cony zwyczajowo w uzgodnieniu z premierem prowincji. gubernator posiada szerokie uprawnienia, z kt\u00f3rych korzysta co do zasady za rad\u0105 premiera prowincji. w sytuacji kryzysu konstytucyjnego gubernator ma prawo samodzielnie podj\u0105\u0107 wszelkie decyzje niezb\u0119dne dla przywr\u00f3cenia stabilno\u015bci rz\u0105du.\n\n\n=== premier ===\npremier quebecu jest szefem rz\u0105du prowincji. posiada bardzo szerokie uprawnienia, pozwalaj\u0105ce prowadzi\u0107 skuteczne rz\u0105dy, je\u015bli tylko ma zapewnione poparcie w parlamencie. premierem zostaje lider partii zdobywaj\u0105cej wi\u0119kszo\u015b\u0107 w parlamencie. je\u015bli z jakich\u015b powod\u00f3w w czasie trwania kadencji parlamentu przewodnicz\u0105cy rz\u0105dz\u0105cej partii zostaje zmieniony, nast\u0119puje automatyczna zmiana na stanowisku premiera prowincji.\n\n\n=== parlament ===\nparlament quebecu assembl\u00e9e nationale du qu\u00e9bec (zgromadzenie narodowe quebecu) liczy obecnie 125 deputowanych (les d\u00e9put\u00e9s). wybierani s\u0105 oni w 125 jednomandatowych okr\u0119gach wyborczych. partia, kt\u00f3ra zdob\u0119dzie wi\u0119kszo\u015b\u0107 w parlamencie, tworzy rz\u0105d prowincjonalny, a jej przewodnicz\u0105cy zostaje premierem prowincji. druga co do liczebno\u015bci partia w parlamencie otrzymuje status oficjalnej opozycji. w obecnej 55. kadencji parlamentu najwi\u0119cej, bo 54 miejsca w parlamencie zdoby\u0142a partia quebecka, 50 miejsc przyznano liberalnej partii quebecu, 19 miejsc zdoby\u0142a koalicja przysz\u0142o\u015b\u0107 quebecu, a dwa miejsca przypad\u0142y partii solidarny quebec.\nprzedterminowe wybory w dniu 7 kwietnia 2014 przynios\u0142y zdecydowane zwyci\u0119stwo liberalnej partii quebecu, kt\u00f3ra utworzy\u0142a rz\u0105d wi\u0119kszo\u015bciowy, zaprzysi\u0119\u017cony 23 kwietnia 2014. na czele rz\u0105du stan\u0105\u0142 szef liberalnej partii quebecu philippe couillard, wicepremierem i ministrem bezpiecze\u0144stwa publicznego zosta\u0142a lise th\u00e9riault.\n\n\n=== niepodleg\u0142o\u015b\u0107 ===\npartia quebecka, zgodnie ze swoj\u0105 misj\u0105, doprowadzi\u0142a do przeprowadzenia referendum na temat od\u0142\u0105czenia si\u0119 prowincji od kanady w 1980 roku, w kt\u00f3rym 60% g\u0142osuj\u0105cych opowiedzia\u0142o si\u0119 przeciw suwerenno\u015bci. pomimo tej przegranej, partia wygra\u0142a wybory rok p\u00f3\u017aniej i rz\u0105dzi\u0142a do nast\u0119pnych wybor\u00f3w (1985), w kt\u00f3rych wi\u0119kszo\u015b\u0107 zdoby\u0142a partia liberalna pod przewodnictwem roberta bourassy. partia quebecka pod kierownictwem jacques\u2019a parizeau ponownie wygra\u0142a wybory w 1994 roku i wezwa\u0142a do przeprowadzenia kolejnego referendum, kt\u00f3re odby\u0142o si\u0119 rok p\u00f3\u017aniej. referendum zosta\u0142o przegrane przez separatyst\u00f3w marginesem mniej ni\u017c jednego procenta. parizeau wynik ten skomentowa\u0142 w swej s\u0142ynnej wypowiedzi, jakoby spowodowany by\u0142 \u201eprzez kapita\u0142 i g\u0142osy etniczne\u201d. po przegranym referendum parizeau poda\u0142 si\u0119 do dymisji.\nreferendum w roku 1995 r\u00f3\u017cni\u0142o si\u0119 od pierwszego. pierwsze z nich na celu mia\u0142o zdecydowa\u0107 o tym, czy quebec b\u0119dzie w stosunku do reszty kanady niezale\u017cnym stanem, ale dwie maj\u0105ce powsta\u0107 w wyniku tego referendum cz\u0119\u015bci nadal mia\u0142a \u0142\u0105czy\u0107 silna wi\u0119\u017a przemys\u0142owo-gospodarcza i polityczna. drugie referendum proponowa\u0142o ca\u0142kowite oddzielenie quebecu.\npo przej\u0119ciu w\u0142adzy w prowincji w 2012 roku przez parti\u0119 quebeck\u0105 walka polityczna o uzyskanie przez quebec suwerenno\u015bci zn\u00f3w stan\u0119\u0142a na porz\u0105dku dziennym. premier prowincji pauline marois stan\u0119\u0142a w kwietniu 2013 na czele nowej kampanii propaguj\u0105cej suwerenno\u015b\u0107 prowincji. za suwerenno\u015bci\u0105 opowiada si\u0119 tak\u017ce partia solidarny quebec.\nprzedterminowe wybory powszechne w dniu 7 kwietnia 2014 odsun\u0119\u0142y od w\u0142adzy pauline marois i parti\u0119 quebeck\u0105 i tym samym nast\u0105pi\u0142o przesuni\u0119cie priorytet\u00f3w z kwestii niepodleg\u0142o\u015bci prowincji na zagadnienia ekonomiczne i zmniejszenie bezrobocia.\n\n\n== demografia ==\n\n\n== uwagi ==\n\n\n== przypisy ==\n\n\n== linki zewn\u0119trzne ==\nmapa fizyczna quebecu\nmapa hipsometryczna quebecu\nquebec \u2013 informacje i zdj\u0119cia z kanadyjskiej prowincji"