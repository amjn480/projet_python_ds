"die ugandese nasionale krieketspan (engels: uganda national cricket team; swahili: timu ya kriketi ya uganda), met die bynaam \u201ccricket cranes\u201d, is die nasionale krieketspan wat uganda in internasionale krieket verteenwoordig. krieket word in uganda deur die ugandese krieketvereniging (uca, van engels: uganda cricket association) beheer. uganda is sedert 1998 \u2019n assosiaatlid van die internasionale krieketraad (ikr).uganda het al vroeg in 1914 met \u2019n internasionale span teen die oos-afrikaanse protektoraat te staan gekom, maar het eers van die vroe\u00eb 1950\u2019s af gereeld teen ander stande begin staan kom en gereeld reekse teen die plaaslike mededingers kenia en tanzani\u00eb (destyds tanganjika) gespeel. van 1966 af het uganda spelers verskaf aan die gesamentlike oos-afrikaanse span wat in 1989 die oos- en sentraal-afrikaanse span geword het.\ntydens die ikr-trofee 2001 in kanada het die land op sy eie deelgeneem. uganda het aan die volgende drie toernooie deelgeneem, wat later in die krieketw\u00eareldbekerkwalifisering hernoem is, maar hulle kon nie vir \u2019n krieketw\u00eareldbekertoernooi kwalifiseer nie. tydens die w\u00eareldkrieketliga het uganda drie keer die w\u00eareldkrieketliga se afdeling twee gehaal, maar het elke keer na afdeling drie teruggeval. die span het ook drie keer aan die t20i-w\u00eareldbekerkwalifisering deelgeneem en die 2023-kwalifisering as naaswenner n\u00e1 namibi\u00eb afgesluit, waarmee hulle vir die t20i-w\u00eareldbeker 2024 kon kwalifiseer, hul eerste deelname aan di\u00e9 toernooi. in di\u00e9 proses het hulle onder andere die volle lid zimbabwe vir die eerste keer geklop. daarmee het hulle n\u00e1 die volle lede suid-afrika en zimbabwe, asook die assosiaatlede namibi\u00eb en kenia die vyfde afrikaland geword wat vir \u2019n internasionale kriekettoernooi kon kwalifiseer.\nin april 2018 het die ikr besluit om aan al sy lede volle t20i-status toe te ken. vervolgens sal al die t20i-wedstryde wat uganda n\u00e1 1 januarie 2019 teen ander ikr-lede speel, as \u2019n volle t20i erken word. uganda is tans (november 2023) 22ste op die twintig20-w\u00eareldranglys.\n\n\n== beheerliggaam ==\ndie ugandese krieketvereniging (engels: uganda cricket association, uca) is in 1952 gestig en verantwoordelik vir die re\u00ebling van krieket in uganda. in 1998 het hulle as \u2019n assossiaatlid by die internasionale krieketraad (ikr) aangesluit.die ugandese krieketvereniging bestuur al die uganda-verteenwoordigende nasionale spanne, insluitende die mans, vroue en jeug. hulle is ook verantwoordelik vir die bestuur en organisasie van t20i-reekse teen ander spanne, en die re\u00ebling van internasionale wedstryde tuis. daarbenewens is die uca verantwoordelik vir inkomsteverkryging deur die verkoop van kaartjies, borgskappe en uitsaairegte, veral in verband met die ugandese span.\nkinders en jongmense word reeds op skool aan krieket bekend gestel en na gelang van hul belangstelling en talent begin hul met hul afrigting. nes ander krieketlande beskik uganda oor \u2019n o/19-nasionale span wat aan die o/19-krieketw\u00eareldbeker deelneem.\n\n\n== geskiedenis ==\n\n\n=== beginjare ===\nkrieket het in die gebied tydens die britse kolonisasie in die laat 19de eeu gevestig. die meeste wedstryde is op \u2019n \u201camptenare t settlers\u201d-basis gespeel, maar geen interterritoriale wedstryde is beslis nie. n\u00e1 die toestroom van indiese arbeiders na afrika om die streek se spoornetwerk op te rig het die gewildheid van krieket toegeneem en aan die einde van die tweede w\u00eareldoorlog was dit een van die mees uitgeoefende sportsoorte in die streek. in 1900 is vir die eerste keer krieket in uganda gespeel.\n\n\n=== oos-afrikaanse span ===\nin 1951 is die oos-afrikaanse krieketkonferensie (engels: east africa cricket conference, eacc; later die oos- en sentraal-afrikaanse krieketkonferensie, east and central africa cricket conference, ecacc) gestig as die beheerliggaam van krieket in die streek. dit het toesig gehou oor die interkoloniale wedstryde tussen sy drie stigtingslede kenia, uganda en tanganjika. later in dieselfde jaar het \u2019n saamgestelde oos-afrikaanse span rhodesi\u00eb gehuisves. in 1952 is die ugandese krieketvereniging (engels: uganda cricket association, uca) gestig en in dieselfde jaar het \u2019n ugandese span vir die eerste keer in \u2019n driehoekige toernooi teen kenia en tanganjika gespeel. een jaar later het uganda sy eerste oorwinning aangeteken, toe hulle tanganjika met vyf paaltjies geklop het.oos-afrika se volgende opgetekende wedstryd was in 1956 teen \u2019n besoekende pakistanse span. onder die kapteinskap van denis dawson (die broer van die suid-afrikaanse toetsspeler ossie dawson) het die oos-afrikane die driedaagse wedstryd met agt paaltjies verloor. in die volgende jaar is die oos-afrikane deur die besoekende sunder-krieketklub met nege paaltjies verslaan. in 1958 het \u2019n suid-afrikaanse span met spelers van nie-europese herkoms na die streek getoer en een wedstryd teen oos-afrika in nairobi gespeel. onder hul kaptein malcolm ronaldson, \u2019n voormalige eersterangse speler vir die oostelike provinsie is oos-afrika in di\u00e9 wedstryd deur die suid-afrikane met sewe paaltjies verslaan.gedurende die 1960\u2019s het oos-afrika verskeie toerende spanne ontmoet. in 1962 het hulle twee wedstryde teen die statebond se krieketspan gespeel. in die eerste wedstryd in nairobi (10 tot 12 februarie 1962) is die oos-afrikane met 20 lopies geklop. di\u00e9 wedstryd word veral onthou vir \u2019n vinnige honderdtal deur basil d'oliveira in die statebondspan se tweede beurt. in die tweede wedstryd in oktober, ook in nairobi, het die statebondspan oos-afrika met 118 lopies geklop. die besoekende marylebone-krieketklub (mkk) het in 1963/64 drie wedstryde in uganda gespeel, een in tanganjika en sewe in kenia. een van di\u00e9 wedstryde teen die oos-afrikaanse span in kampala het die mkk met \u2019n beurt en 71 lopies gewen. die oos-afrikaanse span het vyf ugandese ingesluit. in 1966 het oos-afrika by die internasionale krieketkonferensie (ikk; nou internasionale krieketraad, ikr) as \u2019n assosiaatlid aangesluit. in dieselfde jaar het zambi\u00eb by die jaarlikse toernooi aangesluit, wat daarmee \u2019n vierhoekige toernooi geword het. in augustus 1967 het die besoekende indi\u00eb teen uganda met ses paaltjies en een driedaagse eersterangse wedstryd teen oos-afrika, wat ses ugandese ingesluit het, met agt paaltjies gewen. in 1968 het \u2019n internasionale span van engelse eersterangse spelers in \u2019n driedaagse wedstryd teen oos-afrika in nairobi onbeslis gespeel. in dieselfde jaar het warwickshire in uganda ook onbeslis gespeel en later het uganda in nairobi teen kenia sy hoogste telling nog aangeteken, 436 lopies.in junie en julie 1972 het oos-afrika engeland vir 18 wedstryde teen plaaslike spanne besoek en \u2019n oorwinning teen noord-wallis aangeteken. geen van di\u00e9 wedstryde het eersterangse status geniet nie. die mcc het in 1973/74 weer oos-afrika besoek. in desember 1973 het hulle twee wedstryde in zambi\u00eb gespeel, gevolg deur twee verdere in tanzani\u00eb en toe vier in kenia. hul enigste wedstryd teen die volle oos-afrikaanse span, wat oor eersterangse status beskik het, is deur die mcc met 237 lopies gewen.oos-afrika is genooi om aan die eerste krieketw\u00eareldbeker 1975 deel te neem. hulle was naas sri lanka een van twee nietoetspanne wat vir di\u00e9 toernooi genooi is. kenia het die helfte van die span se 14 spelers gestel. voor di\u00e9 toernooi is die span se deelname egter bevraagteken, nadat tanzani\u00eb gedreig het om spelers te verbied om na engeland te toer in protes teen die britse en ierse leeus-rugbyspan se toer na suid-afrika onder apartheid in 1974. die insluiting van oos-afrika is as \u2019n belangrike stap vir die toernooi beskou, aangesien die deelname van \u2019n afrikaspan as nodig geag is om van dit \u2019n ware w\u00eareldbekertoernooi te maak. die twee sterkste krieketlande in afrika, suid-afrika en rhodesi\u00eb, het hul spelers op grond van ras gekeur en is uitgesluit as deel van die sport boikot teen suid-afrika, waarvolgens oos-afrika as afrika verteenwoordiger deelgeneem het. n\u00e1 opwarmingswedstryde teen somerset, wallis, glamorgan en verskeie ander klubspanne, het hulle in die eerste rondte teen engeland, indi\u00eb en nieu-seeland gespeel, maar al drie sy wedstryde verloor. die krieketw\u00eareldbekertoernooi is opgevolg deur \u2019n eersterangse wedstryd teen sri lanka op die county ground in taunton.in 1978 het die minor counties krieketvereniging kenia besoek vir sewe wedstryde, waaronder twee teen oos-afrika. die eerste wedstryd met 60 boulbeurte het die minor counties met agt paaltjies gewen. \u2019n beplande driedaagse wedstryd is afgelas sonder dat \u2019n bal geboul is. oos-afrika het aan die ikr-trofe\u00eb 1979, 1982 en 1986, maar hulle kon nie vir die krieketw\u00eareldbekertoernooie in 1979, 1983 en 1987 kwalifiseer nie.\ndie jaarlikse toernooi teen kenia en tanganjika is voortgesit, hoewel kenia in 1981 van die oos-afrikaanse span weggebreek het en voorts deur sy eie nasionale span verteenwoordig is. in 1966 is die driehoekige toernooi in \u2019n vierhoekige een verander, nadat zambi\u00eb toegetree het. tot in 1980 kon uganda di\u00e9 toernooi slegs een keer wen.\n\n\n=== oos- en sentraal-afrikaanse span ===\nin 1989 het die oos-afrikaanse span homself aan die ikr onttrek en is in dieselfde jaar deur die oos- en sentraal-afrikaanse krieketspan vervang. di\u00e9 nuwe span was \u2019n gesamentlike span van malawi, tanzani\u00eb, uganda en zambi\u00eb, en hulle het in 1990 vir die eerste keer aan die ikr-trofee deelgeneem, en daarna in 1994, 1997 en 2001, maar hulle kon nie vir die krieketw\u00eareldbekertoernooie in 1992, 1996, 1999 en 2003 kwalifiseer nie.\n\n\n=== ikr-lidmaatskap ===\nuganda het homself aan die oos- en sentraal-afrikaanse span onttrek en in 1998 en op sy eie as \u2019n assosiaatlid by die ikr aangesluit. hul eerste internasionale toernooi was die ikr-trofee 2001. nadat hulle al hul wedstryde tydens die eerste rondte kon wen, het hulle hul uitspeelwedstryd teen die verenigde arabiese emirate verloor en sodoende die tweede rondte, asook die krieketw\u00eareldbeker 2003 misgeloop. in die daaropvolgende jaar het hulle die derde plek beklee in hul groep tydens die afrikabeker.in 2004 het uganda tydens die interkontinentale beker sy eerste internasionale wedstryde teen kenia en namibi\u00eb gespeel en teen laasgenoemde gewen. in augustus dieselfde jaar het hulle die afrika-krieketvereniging kampioenskap in zambi\u00eb as naaswenner n\u00e1 namibi\u00eb afgesluit. daarmee het hulle gekwalifiseer vir die daaropvolgende jare se ikr-trofee wat hulle in die twaalfde en laaste plek afgesluit het, nadat hulle in die laaste uitspeelwedstryd deur papoea-nieu-guinee verslaan is, waarmee hulle nie vir die krieketw\u00eareldbeker 2007 kon kwalifiseer nie. vroeg in dieselfde jaar het hulle tydens die interkontinentale beker teen namibi\u00eb en kenia te staan gekom, maar albei wedstryde verloor.\n\n\n=== 2007\u20132018 ===\nin januarie 2007 het uganda te staan gekom teen bermuda en kanada, toe albei spanne besig was met voorbereidings op die w\u00eareldkrieketliga se afdeling een in nairobi. daarmee kon uganda homself ook voorberei op die afdeling drie van dieselfde toernooi in darwin, australi\u00eb. uganda het sy wedstryde in groep b teen die kaaimanseilande, hongkong en tanzani\u00eb gewen, voordat hulle papoea-nieu-guinee in die halfeindstryd en argentini\u00eb in die eindstryd geklop het. daarmee het hulle \u2019n plek by die ikr se ho\u00ebprestasieprogram bespreek, en is bevorder na afdeling twee.\nuganda het voor die t20i-w\u00eareldbeker 2007 aan \u2019n vierhoekige toernooi in nairobi met bangladesj, kenia en pakistan deelgeneem. soos verwag is hulle deur pakistan en bangladesj geklop, voordat hulle die mededinger kenia verrassend met twee paaltjies kon klop. daarop het in oktober 2007 twee eendaagse wedstryde teen bermuda gevolg, ook in nairobi. hulle het hul meer ervare opponent verras en met slegs sewe lopies verloor nadat nandikishore patel \u2019n vyftigtal aangeteken het, voordat hulle die tweede wedstryd met 43 lopies kon wen nadat joel olwenyi ook \u2019n vyftigtal gemoker het. in november 2007 het uganda windhoek besoek om aan die w\u00eareldkrieketliga se afdeling twee deel te neem. uganda is deur denemarke, namibi\u00eb, oman en die verenigde arabiese emirate verslaan, maar hulle kon argentini\u00eb en hul uitspeelwedstryd wen en het sodoende in die vyfde plek ge\u00ebindig. met sy voorlaaste plek is uganda na afdeling drie 2009 afgeskakel. in 2008 het uganda die besoekende mkk in \u2019n eendaagse wedstryd verslaan, terwyl die driedaagse wedstryd onbeslis ge\u00ebindig het.in januarie 2009 kon uganda vier van sy vyf groepwedstryde in buenos aires wen en het met afghanistan en papoea-nieu-guinee gelyk aan punte ge\u00ebindig, en met \u2019n beter lopietempo die laaste plek by die krieketw\u00eareldbekerkwalifisering 2009 bespreek. in april 2009 het uganda suid-afrika vir die krieketw\u00eareldbekerkwalifisering 2009 besoek. ondanks sy eerste oorwinning teen namibi\u00eb het uganda al sy oorblywende wedstryde in groep a verloor en die super agt misgeloop, waarmee hulle nie vir die krieketw\u00eareldbeker 2011 kon kwalifiseer nie. uganda het die tiende plek behaal, nadat hulle denemarke kon klop, maar die uitspeelwedstryde teen bermuda verloor het, waarmee hulle na die w\u00eareldkrieketliga se afdeling drie 2013 afgeskakel is. daarmee het uganda \u2019n plek by die krieketw\u00eareldbekerkwalifisering 2014 vir die krieketw\u00eareldbeker 2015 bespreek, maar hulle is reeds in die eerste rondte uitgeskakel. daarmee is die ugandese na die w\u00eareldkrieketliga 2012\u201318 se afdeling drie 2014 afgeskakel.\nin 2012 het die ugandese vir die eerste keer die t20i-w\u00eareldbekerkwalifisering gehaal, maar hulle is reeds in die eerste rondte uitgeskakel en het sodoende die t20i-w\u00eareldbeker 2012 versuim. die t20i-w\u00eareldbekerkwalifisering 2013 het op \u2019n soortgelyke manier verloop, waardeur uganda die t20i-w\u00eareldbeker 2014 misgeloop het. in die daaropvolgende kwalifiseringsfase het hulle nie die t20i-w\u00eareldbekerkwalifisering 2015 vir die t20i-w\u00eareldbeker 2016 gehaal nie.\nin afdeling 2014 drie het hulle die eindstryd gehaal, maar hulle is deur nepal met 62 lopies verslaan. met hul verskyning in die eindstryd het hulle \u2019n plek by die afdeling twee 2015 bespreek, waar hulle reeds in die eerste rondte uitgeskakel is en sodoende na afdeling drie 2017 afgeskakel is. dit het die ugandese in die vyfde plek afgesluit, waardeur hulle na afdeling vier 2018 afgeskakel is en die krieketw\u00eareldbeker 2019 misgeloop het. in di\u00e9 toernooi het hulle die regstreekse bevordering na afdeling drie 2018 behaal.in augustus 2018 het uganda ghana tydens die afrika t20i-beker vervang, nadat ghana krieket suid-afrika se uitnodiging van die hand gewys het; vir uganda het di\u00e9 toernooi ook as \u2019n voorbereiding op die afdeling drie 2018 gedien.  in die afdeling drie 2018 het die ugandese die laaste plek behaal en is na die krieketw\u00eareldbeker-uitdaagliga 2019\u20132022 afgeskakel.\n\n\n=== onlangse ontwikkeling ===\nuganda het aan die t20i-w\u00eareldbeker 2021 se afrikakwalifisering 2019 deelgeneem en in die vierde plek ge\u00ebindig. tydens die t20i-w\u00eareldbekerkwalifisering b het die ugandese die uitspeelwedstryd om die vyfde plek behaal, waarmee hulle nie vir die t20i-w\u00eareldbeker 2022 kon kwalifiseer nie.n\u00e1 april 2019 het uganda deelgeneem aan die krieketw\u00eareldbeker-uitdaagliga 2019\u20132022 vir die krieketw\u00eareldbeker 2023. in di\u00e9 toernooi het die ugandese die tweede plek in hul groep behaal, waarmee hulle die krieketw\u00eareldbeker-uitspeelrondte 2023 misgeloop het. daartussen het uganda die eindstryd van die afrika t20i-beker teen tanzani\u00eb met agt paaltjies gewen. in desember 2022 het die ugandese die oos-afrikaanse t20i-reeks gewen, waaraan ook rwanda en tanzani\u00eb deelgeneem het. in junie 2023 het hulle die eindstryd van die kontinentbeker t20i afrika 2023 gehaal, waarin hulle kenia met een lopie kon klop. twee maande later het uganda die oos-afrikaanse t20i-beker 2023 teen rwanda en tanzani\u00eb beklink.op 26 november 2023 het uganda sy eerste oorwinning teen \u2019n volle lid aangeteken, nadat hulle zimbabwe tydens die t20i-w\u00eareldbeker se afrikakwalifisering 2023 in namibi\u00eb kon klop. nadat uganda vyf van sy ses wedstryde kon wen, het hulle vir die t20i-w\u00eareldbeker 2024 gekwalifiseer, hul eerste deelname aan \u2019n internasionale kriekettoernooi nog.\n\n\n== kleure ==\nin t20i-krieket dra uganda geel truie met \u2019n rooi kleuraksent, \u2019n swart v-halslyn en geel broeke. veldspelers dra \u2019n geel bofbalpet of \u2019n geel sonhoed. die kolwers se helms is ook geel geverf. gedurende ikr-toernooie verskyn die borg se embleem op die regter mou en die belettering uganda verskyn op die middel van die trui.\ndie ugandese nasionale krieketspan se bynaam is cricket cranes. die ugandese krieketvereniging se kenteken toon derhalwe \u2019n mahem.\n\n\n== tuisstadions ==\n\nuganda beskik oor geen amptelike tuisstadion vir sy nasionale span nie. die ugandese nasionale krieketspan span vir hul krieketwedstryde eerder \u2019n verskeidenheid stadions dwarsdeur uganda in:\n\n\n== spelers ==\n\n\n=== spelerstatistieke ===\naltesaam het vir uganda 36 spelers t20i-krieket gespeel. vervolgens die spelers, wat vir die ugandese span die meeste lopies aangeteken en die meeste paaltjies geneem het.\n\n\n==== lopies ====\n\n\n==== paaltjies ====\n\n\n=== spankapteins ===\ntot op hede was ses spelers reeds die kaptein vir uganda tydens \u2019n t20i-wedstryd.\n\n\n== rekords ==\n\n\n=== krieketw\u00eareldbekerrekord ===\n\n\n=== kampioenetrofeerekord ===\n\n\n=== t20i-rekord teen ander lande ===\n\n\n=== t20i-w\u00eareldbekerrekord ===\n\n\n== sien ook ==\n\n\n== verwysings ==\n\n\n== eksterne skakels ==\n(en)  amptelike webwerf van die ugandese krieketvereniging\n(en)  uganda op espncricinfo"