"hierdie artikel handel oor die krieketspan. vir die artikel oor die plant, sien protea.die proteas is die nasionale krieketspan wat suid-afrika in toets- en kitskrieket verteenwoordig. dit word beheer en geadministreer deur krieket suid-afrika (ksa) en is \u2019n volle lid van die internasionale krieketraad (ikr) met toets-, edi- en t20i-status. die proteas is na die koningsprotea, die nasionale blom van suid-afrika, genoem. krieket is een van suid-afrika se nasionale sportsoorte en die proteas behoort tot di\u00e9 land se vernaamste nasionale spanne. die proteas is tans (november 2022) vierde op die ikr-toetsranglys, derde op die eendagranglys en sesde op die twintig20-w\u00eareldranglys.suid-afrika is die derde oudste nasionale span in toetskrieket en het tydens die 1888/89-seisoen sy eersterangse en internasionale krieketdebuut gemaak, toe suid-afrika \u2019n toerende engelse nasionale krieketspan gehuisves het. aan die begin kon die span n\u00f3g teen australi\u00eb n\u00f3g teen engeland meeding, maar nadat hulle beide ervaring en kundigheid verkry het, kon die proteas aan die begin van die 20ste eeu \u2019n mededingende span op die veld stuur. die span het tot in die 1960\u2019s gereeld teen australi\u00eb, engeland en nieu-seeland gespeel, maar nadat \u2019n onverbiddelike weerstand teen suid-afrika se apartheidsbeleid ontstaan het, is \u2019n internasionale verbanning deur die ikr aangekondig, nadat ander internasionale beheerliggame suid-afrika ook uitgesluit het. vervolgens het suid-afrika nie aan die eerste vier krieketw\u00eareldbekertoernooie (in 1975, 1979, 1983 en 1987) deelgeneem nie. toe die verbanning ingestel is, het suid-afrika oor \u2019n span met spelers soos eddie barlow, graeme pollock en mike procter beskik wat destyds as die beste span ter w\u00eareld beskou is.\ndie uitsluiting uit internasionale krieket was tot in 1991 in werking en n\u00e1 hul hertoelating kon suid-afrika teen ander toetslande soos indi\u00eb, pakistan, sri lanka en wes-indi\u00eb speel. die span vertoon sterk sedert hul hertoelating en het by tye die eerste plek op die onderskeidelike internasionale ranglyste beklee, maar het tot dusver min sukses tydens internasionale toernooie behaal. al is suid-afrika telkens een van die gunstelingspanne om beide die krieketw\u00eareldbeker en die t20i-w\u00eareldbeker te verower, het di\u00e9 eer hulle nog nie te beurt geval nie. hul beste prestasie tot dusver is die halfeindstryd, wat die proteas vyf keer gehaal het (in 1992, 1999, 2007, 2015 en 2023). die proteas het die ikr se kampioenetrofee tydens hul debuut en die goue medalje tydens die statebondspele ingepalm (albei in 1998). van die noemenswaardige spelers sedert hertoelating is allan donald, makhaya ntini, shaun pollock, jacques kallis, graeme smith, kagiso rabada, ab de villiers, dale steyn, herschelle gibbs, faf du plessis, morn\u00e9 morkel, imran tahir, david miller en hashim amla. ses voormalige suid-afrikaanse spelers is in die internasionale krieketraad se heldesaal opgeneem.\n\n\n== beheerliggaam ==\nkrieket suid-afrika (ksa), tot in 1991 die verenigde krieketraad van suid-afrika (vkr) genoem, is die beheerliggaam van krieket in suid-afrika en toesighouer van die suid-afrikaanse nasionale krieketspanne. die beheerliggaam het in junie junie 1991 met die samesmelting van die suid-afrikaanse krieketunie en die suid-afrikaanse krieketraad ontstaan, waardeur die etniese verdeling in suid-afrikaanse krieket be\u00ebindig is. reeds in 1991 het suid-afrika weer \u2019n volle lid van die internasionale krieketraad (ikr) geword en suid-afrika mag dus toetskrieket speel.krieket suid-afrika bestuur al die suid-afrika-verteenwoordigende nasionale spanne, insluitende die mans, vroue en jeug. hulle is ook verantwoordelik vir die bestuur en organisasie van toets-, edi- en t20i-reekse teen ander spanne, en die re\u00ebling van internasionale wedstryde tuis. daarbenewens is ksa verantwoordelik vir inkomsteverkryging deur die verkoop van kaartjies, borgskappe en uitsaairegte, veral in verband met die suid-afrikaanse span.\nkinders en jongmense word reeds op skool aan krieket bekend gestel en na gelang van hul belangstelling en talent begin hul met hul afrigting. nes ander krieketlande beskik suid-afrika oor \u2019n o/19-nasionale span wat aan die o/19-krieketw\u00eareldbeker deelneem. suid-afrika a is die tweede nasionale span van suid-afrika en van hul wedstryde geniet eersterangse of a-lys-status.\n\n\n== geskiedenis ==\n\n\n=== invoering en vestiging van krieket ===\nsoos in ander dele van die w\u00eareld het britse kolonisasie die spel krieket na suid-afrika gebring, waar dit vinnig gewildheid verwerf het. die eerste bekende krieketwedstryd in suid-afrika het in 1808 tussen twee diensspanne in kaapstad vir \u2019n prys van duisend riksdaler plaasgevind.die oudste krieketklub in suid-afrika is die port elizabeth krieketklub wat in 1843 gestig is. van 1862 af is \u2019n jaarlikse \u201cmoederland teen koloniaalgeborenes\u201d-toernooi in kaapstad aangebied. teen die laat 1840\u2019s het die spel van sy vroe\u00eb wortels aan die kaap begin versprei, en ook belangstelling onder die boere in hul boererepublieke oranje-vrystaat en transvaal geprikkel, hoewel hulle as nasate van die oorspronklike nederlanders nie as \u2019n krieketspelende volk beskou is nie; nederland self het eers n\u00e1 die napoleontiese oorlo\u00eb \u2019n krieketspelende land geword, te laat vir die ou nederlandse kaapkolonie. in 1876 het port elizabeth die \u201cchampion bat\u201d vir wedywering tussen suid-afrikaanse stede van stapel gestuur; die eerste toernooi is in port elizabeth gehuisves. king william\u2019s town se span het die toernooi in 1876 en ook in 1877 gewen.in 1888 het sir donald currie die eerste engelse toer na suid-afrika befonds. dit is deur majoor robert warton gere\u00ebl en die engelse span was onder kapteinskap van die toekomstige hollywood-akteur c. aubrey smith. di\u00e9 toer het, terugwerkend, die aankoms van beide eersterangse en toetskrieket in suid-afrika gekenmerk. currie het die curriebeker (oorspronklik bekend as die kimberleybeker en nie te verwar met die curriebeker in suid-afrikaanse rugby nie) geskenk wat die trofee sou word van \u2019n nasionale kampioenskap onder die suid-afrikaanse provinsiale spanne en vir die eerste keer in 1889/90 deur transvaal ingepalm is.\n\n\n=== eerste toetse ===\nin 1889 het suid-afrika die derde toetsspelende land geword, nadat hulle onder kaptein owen robert dunnell op st. georgespark, port elizabeth, hul eerste toets teen engeland gespeel het. hierna is die tweede toets op nuweland, kaapstad, gespeel. albei wedstryde het, soos al die ander wedstryde van die destydse \u201csuid-afrika xi\u201d teen toerspanne, nie amptelike toetsstatus geniet nie; suid-afrikaanse wedstryde het eers van 1909 af oor amptelik erkende toetsstatus beskik, nadat hulle saam met engeland en australi\u00eb die imperiale krieketkonferensie (die huidige internasionale krieketraad, ikr) gestig het.die besoekende engelse span wat deur majoor warton georganiseer is, het nie eens beweer dat hulle engeland verteenwoordig nie; die wedstryde is as \u2018major warton\u2019s xi\u2019 t \u2018suid-afrika xi\u2019 bemark. die deelnemende spelers was ook nie bewus daarvan dat hulle internasionale krieket gespeel het nie en die suid-afrikaanse span is as van \u2019n swak gehalte beskou. di\u00e9 span is aangevoer deur c.a. smith, \u2019n gesoute mediumsnelbouler van sussex, en vir twee spelers van die major warton\u2019s xi, basil grieve en charles coventry, het die twee toetse hul eersterangse loopbaan ingelui. die ontluikende jong \u2018suid-afrika xi\u2019 was baie swak en het in albei wedstryde teen engeland swaar nederlae gely; die engelse draaier johnny briggs het 15 paaltjies vir 28 lopies in die tweede toets in kaapstad geneem. albert rose-innes het egter geskiedenis gemaak toe hy die eerste suid-afrikaanse bouler geword het om \u2019n vyf-paaltjie-oes in toetse, in port elizabeth, te neem.suid-afrika se eerste toetse is met tien nederlae die swakste onder al die huidige toetslande, met net \u2019n enkele gelykop in hul eerste elf toetse, hulle het eers in 1904 in \u2019n internasionale kwaliteitspan begin ontwikkel. suid-afrika het sy eerste toetsoorwinning teen engeland op 4 januarie 1906, n\u00e1 17 jaar, in johannesburg behaal. die laagtepunt van hierdie onvrugbare vroe\u00eb periode vir die suid-afrikaanse span was \u2019n engelse toer in 1895/96, waartydens engeland met 3\u20130 skoonskip gemaak het; suid-afrika, bestaande uit \u2019n vergelykbare toetsspan, het die drie toetse onderskeidelik met 288 lopies, \u2019n beurt en 197 lopies en \u2019n beurt en 32 lopies verloor. die engelse toerspan, wat deur lord hawke saamgestel is, het vier van die destyds beste krieketspelers ter w\u00eareld ingesluit: tom hayward, c. b. fry, george lohmann en sammy woods.\n\n\n=== opkoms as \u2019n internasionale kwaliteitspan ===\nin die vroe\u00eb 1900\u2019s het die eerste suid-afrikaanse w\u00eareldklasspan na vore getree, bestaande uit \u2019n aantal sterspelers wat in staat was om vir elke internasionale span vir wie hulle speel, \u2019n aanwins te wees. benewens hul kolwers het die suid-afrikaners die w\u00eareld se eerste boulaanval ontwikkel wat op draaiballe gespesialiseer was. die beste van die suid-afrikaanse draaikwartet was schwarz, wie, ge\u00efnspireer deur die engelse draaibouler bernard bosanquet, as die uitvinder van die draaibal beskou word en destyds die mees verwoestende draaibouler geword het. hy het die geheimenisse van die draaibal aandagtig aan die veelsydige faulkner, die medium-snelbouler vogler en die spesialiskolwer white vertel en saam het hierdie vier \u2019n kwartet gevorm wat suid-afrika na onbekende hoogtes in toetskrieket sou neem. \u2019n ander belangrike faktor in hierdie tydperk vir suid-afrika was die veelsydige prestasies van beide faulkner en llewellyn. faulkner word as die eerste groot suid-afrikaanse veelsydige speler in die internasionale spel en deur sommiges as die w\u00eareld se beste veelsydige speler in die tydperk voor die eerste w\u00eareldoorlog beskou.die australiese nasionale krieketspan, destyds op die hoogtepunt van \u201cdie goue tydperk van australiese krieket\u201d, het in 1902/03 na suid-afrika getoer en \u2019n baie sterk span bestaande uit \u2019n aantal baie bekende spelers saamgeneem. hoewel suid-afrika die toetsreeks van drie wedstryde met 0\u20132 verloor het, het hulle vir die eerste keer \u2019n nederlaag vermy, met die eerste toets in johannesburg wat onbeslis ge\u00ebindig het. hulle het lof van die toerspan ontvang en veral die veelsydige llewellyn het met sy uitstaande prestasies uitgeblink.in 1904 is suid-afrika deur die marylebone-krieketklub (mkk) vir \u2019n toer na engeland genooi om \u2019n reeks eersterangse wedstryde te speel, di\u00e9 span is nie as sterk genoeg beskou om amptelike toetswedstryde te speel nie. hulle het tien van hul 22 wedstryde gewen, insluitende \u2019n naelbyter-gelykop teen middlesex, wat di\u00e9 jaar die county-kampioenskap onder die beste vier afgesluit het, veral te danke aan aflewerings van schwarz se draaiballe. hy het sy prestasie teen \u2019n volledige engelse span herhaal en suid-afrika het \u2019n verrassende oorwinning van 189 lopies behaal. di\u00e9 wedstryd is egter nie as \u2019n amptelike toets erken nie.in 1905/06 het engeland \u2019n wedersydse toer na suid-afrika onderneem, wat uit \u2019n amptelike vyf-toetsreeks bestaan het. die besoekende engelse span was \u2019n tweedevlakspan, en slegs colin blythe, schofield haigh en jack crawford kon as gereelde spelers van die engelse span beskou word. suid-afrika het die reeks nogtans nie as gunstelinge aangepak nie. die ge\u00efnspireerde suid-afrika, aangevoer deur sherwell en hul draaierkwartet, het egter in \u2019n verrassende uitslag in johannesburg engeland met een paaltjie verslaan en vervolgens hul eerste toetsoorwinning behaal. schwarz, vogler en faulkner het die pad vir suid-afrika gebaan. aansluitend het suid-afrika engeland met nege paaltjies in die tweede toets in johannesburg verslaan, \u2019n oorwinning met 243 lopies in die derde toets op dieselfde plek en in die vyfde toets \u2019n oorwinning met \u2019n beurt en 16 lopies in kaapstad aangeteken en sodoende die reeks teen engeland met 4\u20131 beklink. in die reeks het schwarz 18 paaltjies teen 17,22 geneem en faulkner 14 paaltjies teen 19,42. vogler was minder suksesvol met nege paaltjies teen 22,33. die reeks word algemeen beskou as di\u00e9 wat suid-afrika as \u2019n toonaangewende krieketmag onder die toetslande gevestig het. die mkk het in 1907 hul belofte nagekom deur suid-afrika vir \u2019n toer met amptelike toetse na engeland te nooi. alhoewel di\u00e9 reeks 1\u20130 ten gunste van engeland met twee onbeslisuitslae afgesluit is, is die kwartet rondom schwarz, faulkner, vogler en white vir hul uitsonderlike kwaliteit van draaiboulwerk geloof, beide schwarz en vogler is die volgende jaar as \u201cwisden se krieketspelers van die jaar\u201d aangewys \u2013 die eerste suid-afrikaners wat di\u00e9 eer te beurt kon val.tydens die engelse 1909/10-toer na suid-afrika was die gasheer weereens die dominerende span en het die vyf-toetsreeks met 3\u20132 beklink, met oorwinnings in die eerste toets in johannesburg met 19 lopies, in die tweede toets in durban met 95 lopies en met vier paaltjies in die vierde toets in kaapstad. die suid-afrikaanse kaptein was tip snooke. die suid-afrikaanse krieketspan het in 1910/11 vir die eerste keer na australi\u00eb getoer. aangevoer deur die legendariese clem hill en die kolfbeurte van victor trumper het australi\u00eb die vyf-toetsreeks maklik met 4\u20131 beklink, hoewel suid-afrika sy eerste oorsese toets op 13 januarie 1911 gewen en sy eerste toetsoorwinning teen australi\u00eb in die derde toets op die adelaide-ovaal behaal het. di\u00e9 toer is gekenmerk deur die opkoms van billy zulch as \u2019n leidende kolwer in die suid-afrikaanse krieketspan; en n\u00e1 \u2019n onverskrokke 150 lopies in die eerste toets op sydney-krieketveld in \u2019n erge beurtnederlaag vir suid-afrika, het hy met 105 lopies suid-afrika se hoogste individuele telling in hul eerste oorsese toetsoorwinning in adelaide aangeteken. di\u00e9 wedstryd was ook deur die veelsydige prestasies van charlie llewellyn en die uitstekende boulwerk van reggie schwarz gekenmerk.aansluitend het die drie toetslande suid-afrika, engeland en australi\u00eb aan \u2019n driehoekige toernooi in engeland deelgeneem. die draaiboulers schwarz en white het reeds hul hoogtepunte bereik en vogler het reeds afgetree. daarbenewens het onttrekkings van sleutelspelers soos sherwell daartoe gelei dat suid-afrika nie meer die gunstelinge was nie. suid-afrika het die toernooi laaste afgesluit, maar die reeks was noemenswaardig weens die debuut van herbie taylor wat as een van die beste kolwers destyds beskou is. die toernooi het die internasionale swanesang vir beide schwarz en white ingelui. die toernooi was ook op die hoogtepunt van die kort, maar gematigde suksesvolle toetsloopbaan van die medium-snelbouler sid pegler, wie se opkoms met die agteruitgang van beide schwarz en vogler saamgeval het, wat daartoe gelei het dat hy vir \u2019n kort tydperk die topbouler van die suid-afrikaanse aanvallende boulwerk en \u2019n deurslaggewende sukses in die driehoekige toernooi was, voordat hy weens sy verpligtinge as \u2019n koloniale distrikskommissaris in njassaland hom aan krieket moes onttrek \u2013 waarvolgens die groot potensiaal wat hy in die driehoekige toernooi getoon het en die verwagtinge dat hy in die volgende jare \u2019n steunpilaar in die suid-afrikaanse boulwerk sou wees, toe nie vervul is nie.die ontsagwekkende kolwer herbie taylor is as kaptein van die suid-afrikaanse span teen die besoekende engelse span in 1913/14 benoem; di\u00e9 toetsreeks was suid-afrika se laaste internasionale krieketbetrokkenheid voor die eerste w\u00eareldoorlog. die algehele reeks was baie swak vir \u2019n suid-afrikaanse span besig met oorgang en hulle het versuim om die vorige prestasies van die spanne in 1905/06 en 1909/10 te herhaal, nadat hulle die vyf-toetsreeks met 0\u20134 teen \u2019n gedugte engelse span onder die banier van die mkk verloor het. die reeks is egter noemenswaardig weens herbie taylor se buitengewone boulwerk, wat sy aankoms as \u2019n nuwe kolos in internasionale krieket ingelui het, nadat hy \u2019n merkwaardige 508 lopies met \u2019n gemiddelde lopietempo van 50.80 aangeteken het teen \u2019n uitstekende sydney barnes, wat op sy beurt \u2019n rekord van 49 paaltjies tydens die reeks teen \u2019n boultempo van slegs 10.93 geneem het. taylor se loopbaan sou oor 20 jaar en 42 toetse streek. hy was die steunpilaar van die suid-afrikaanse kolfwerk en van sy debuut in 1912 tot sy aftrede in 1932 ook een van die leidende kolwers in die w\u00eareld. hy was \u2019n deskundige op suid-afrika se destyds algemene matkolfblaaie en het ses van sy sewe honderdtalle tuis aangeteken. sy kolfwerk was ook deur \u2019n vinnige voetwerk en \u2019n uitsonderlike \u201cterugspeel\u201d gekenmerk.die groot oorlog het tot die voorlopige onderbreking van al die internasionale krieket gelei. die curriebeker, wat voorheen net tydens die tweede vryheidsoorlog (1899\u20131902) en tydens engelse toere in suid-afrika nie beslis is nie, is ook tydens die eerste w\u00eareldoorlog (1914\u201318) afgelas.\n\n\n=== tussenoorlogse jare ===\ndie krieketaktiwiteite in suid-afrika het met die ondertekening van die wapenstilstand op 11 november 1918 tot \u2019n normale vlak teruggekeer. die naoorlogse suid-afrika het in 1919/20 teen \u2019n australiese koninklike gewapende magtespan gespeel wat met \u2019n aantal krieketspelers van \u2019n goeie kaliber kon spog. die suid-afrikaanse span het albei wedstryde teen di\u00e9 span verloor. tydens die australiese 1921/22-toer na suid-afrika het hulle in die eerste twee toetse in durban en johannesburg onbeslis gespeel, maar australi\u00eb het di\u00e9 reeks met 1\u20130 n\u00e1 \u2019n oorwinning van tien paaltjies in die derde toets in kaapstad beklink. herbie taylor, wat die suid-afrikaners aangevoer het, het 200 lopies teen \u2019n lopietempo van 33.33 aangeteken. claude carter was suid-afrika se beste bouler en het 15 paaltjies teen \u2019n boultempo 21.93 geneem.\ntydens die daaropvolgende 1922/23-seisoen het \u2019n engelse span na suid-afrika getoer. soos nege jaar tevore was taylor op sy beste. in die eerste toets in johannesburg het hy op nommer drie gekolf en in die tweede beurt \u2019n uitstekende 176 lopies aangeteken, die naasbeste telling in die wedstryd was 50 lopies. taylor se telling het 25 grenshoue ingesluit en was die meeste nog deur \u2019n suid-afrikaner teen engeland. suid-afrika het die toets met 168 lopies gewen, dit was taylor se eerste oorwinning beide as \u2019n kaptein en as \u2019n toetsspeler. in die tweede toets het hy tellings van nege en 68 lopies aangeteken, waarna engeland naelskraap met een paaltjie gewen het. in die derde toets in durban is hy weer opgeskuif om die beurt te open, en hy het 91 lopies aangeteken en met bob catterall 110 lopies gedeel. die derde dag se spel het uitgere\u00ebn, wat die uitslag in \u2019n onvermydelike onbeslis laat eindig het. die vierde toets was ook onbeslis, taylor het elf lopies as nommer vier aangeteken en n\u00e1 sy terugkeer in die tweede beurt het hy 101 lopies behaal. wisden skryf: \u201ctaylor, wat vrylik houe geslaan het toe die vrees vir \u2019n nederlaag verdwyn, het \u2019n meesterlike spel gespeel, maar hy het ook \u2019n bietjie geluk gehad\u201d. nadat die reeks steeds gelykop met 1\u20131 was, is die vyfde en laaste toets sonder tydbeperking gespeel om \u2019n reekswenner te verseker. engeland se c.a.g. russell het twee honderdtalle in die wedstryd aangeteken en vir suid-afrika is \u2019n teiken van 344 lopies in die vierde beurt gestel. taylor, op nommer vier, het vir vier en \u2019n halfuur in \u2019n beurt van 102 lopies gekolf, maar min ondersteuning van sy spanmaats geniet en suid-afrika het met 109 lopies verloor. taylor het die reeks met 582 lopies teen \u2019n lopietempo van 64.66 afgesluit en was die voorste lopiemaker vir albei spanne, sy totaal was 278 lopies meer as die naasbeste suid-afrikaner. sy algehele reekstelling was destyds \u2019n toetsrekord vir \u2019n kaptein en is later deur donald bradman in 1936 verbeter, sy drie honderdtalle in die reeks was \u2019n suid-afrikaanse rekord wat eers in 2003/04 deur jacques kallis verbeter is. die wisden-verslag oor die reeks skryf dat \u201ch. w. taylor \u2019n kolwer in sy eie klas was\u201d. die reeks het taylor se status as \u2019n topkolwer in internasionale krieket gevestig.\nnadat faulkner in 1924 sy uittrede bekend gemaak het, het die suid-afrikaners, wat met taylor en cattrell slegs oor twee kwaliteitspelers beskik het, in die 1920\u2019s \u2019n onvrugbare tydperk betree. maar met die koms van \u2019n nuwe generasie suid-afrikaanse krieketspelers in die 1930\u2019s, des te meer in hul kolfwerk as in hul boulwerk, het weereens verseker dat suid-afrika oor \u2019n nasionale span van \u2019n topgehalte beskik het. die span se destydse leidende kolwers was mitchell, nourse, rowan, melville en van der bijl. veral nourse was bekend vir sy hand-oog-ko\u00f6rdinasie en sy uitstekende veldwerk, een van vele wat suid-afrika oor die volgende dekades op die veld sou stuur; natuurlike vaardighede wat volgens oorlewering ge\u00efnspireer en ontwikkel is deur sy pa dave se weiering om hom as \u2019n jongeling af te rig, het ge\u00ebis dat hy die beginsels van die spel op sy eie moes leer. hierdie suid-afrikaanse span was ook anders as vorige suid-afrikaanse spanne in een opsig: terwyl die vorige spanne geheel en al bestaan het uit spelers van britse oorsprong, het hierdie span afrikaners soos van der bijl en grieke soos balaskas ingesluit, laasgenoemde word algemeen as die beste griekse krieketspeler nog beskou.vanaf 3 tot 14 maart 1939 is die bekende \u201ctydlose toets\u201d tussen suid-afrika en engeland in durban gespeel, wat ten spyte van sy duur onbeslis ge\u00ebindig het. die wedstryd kon nog voortduur, maar vir die engelse span was dit belangrik om wel die vertrekkende skip, die athlone castle, te haal wat op 17 maart van kaapstad na europa sou vaar, omdat oorlog met duitsland al hoe meer waarskynlik geword het. soos tydens die eerste w\u00eareldoorlog is al die internasionale krieket tydens die tweede w\u00eareldoorlog onderbreek.\n\n\n=== naoorlogse jare ===\nin 1947 het suid-afrika sy eerste toer na engeland n\u00e1 die tweede w\u00eareldoorlog onderneem. op trent bridge het alan melville saam met adjunkkaptein dudley nourse \u2019n toetsrekord om die derde paaltjie met 319 lopies behaal. die volgende jaar is nourse, \u2019n 38-jarige kaptein van natal, as kaptein van die suid-afrikaanse span vir die mkk se 1948-toetsreeks in suid-afrika benoem. as gevolg van suid-afrika se apartheidswette, waarmee die rasseskeiding in 1948 amptelik geword het, is \u201cniewit\u201d spelers (onder die wetgewing gedefinieer as \u201cswart\u201d, \u201cbruin\u201d of \u201cindi\u00ebrs\u201d) uitgesluit om internasionaal vir suid-afrika te speel.die imperiale krieketkonferensie het tydens sy vergadering in julie 1961 daarop besluit om die kwessie, of suid-afrika n\u00e1 sy uittrede uit die britse statebond verder \u2019n lid van die krieketbeheerliggaam sou wes of nie, uit te stel. die in di\u00e9 tydperk gespeelde wedstryde van suid-afrika teen ander lidlande sou as \u201cnieamptelike toetse\u201d geag word en kon later as amptelike toetswedstryde erken word. hierdie reeks nieamptelike toetswedstryde het aan die begin van 1962 met die besoek van nieu-seeland in suid-afrika begin. in die tussentyd het australi\u00eb op \u2019n beslissing van die imperiale krieketkonferensie aangedring, maar tydens die vergadering in julie 1962 is daarop besluit, om die spesiale situasie vir suid-afrika nie te verander nie. veral die feit dat twee wit krieketspelers, neil adcock en roy mclean, lede van die multietniese span commonwealth xi was, was vir hierdie besluit instrumenteel. albei sportlui het in 1962 aan verskeie wedstryde in tale lande deelgeneem, behalwe vir suid-afrika. daarbenewens was die suid-afrikaanse \u201cbruin\u201d krieketspeler basil d'oliveira in engeland as \u2019n professionele speler aktief. ondanks \u2019n verandering in die reels in 1964, waarvolgens lande ook geassosieerde lede kon wees, het suid-afrika geen nuwe aansoek vir lidmaatskap ingedien nie. die suid-afrikaanse krieketraad vir beheer, \u2019n instelling wat lede uit al die suid-afrikaanse bevolkingsgroepe ingesluit het, het op internasionale erkenning en \u2019n uitsluiting van die uitsluitlik uit \u201cwit\u201d lede bestaande suid-afrikaanse krieketassosiasie aangedring.gedurende februarie en maart 1964 het die suid-afrikaanse span na australi\u00eb en nieu-seeland getoer. tydens di\u00e9 toer het vakbonde en studente teen die apartheidsbeleid protes aangeteken. in wellington is die kolfblad voor die begin van die wedstryd beskadig. die suid-afrikaanse spanbestuurder, ken viljoen, was teleurgesteld weens die min toeskouers tydens die toer. suid-afrika het in 1969/70 sy grootste sukses in die tydperk voor die boikot behaal met \u2019n oortuigende 4\u20130-oorwinning in die toetsreeks teen australi\u00eb.in 1970 is suid-afrika weens sy apartheidsbeleid amptelik uit internasionale krieket geskors. voor sy uitsluiting het net engeland, australi\u00eb en nieu-seeland gereeld teen suid-afrika gespeel, terwyl ander krieketlande soos indi\u00eb en wes-indi\u00eb suid-afrika reeds geboikot het. \u2019n groot invloed hierin was die politiese aff\u00eare in 1968 rondom die \u201cbruin\u201d speler basil d'oliveira wat vir engeland gespeel het (maar nooit vir suid-afrika sou speel nie), maar ook hewige weerstand teen die beplande engelse toer in 1970 (wat eindelik gekanselleer is), gehad. vervolgens was die australiese 1970-toer na suid-afrika die laaste amptelike toer tot suid-afrika se heraansluiting by die ikr.\n\n\n=== internasionale verbanning tydens apartheid en \u201crebelletoere\u201d ===\ntot suid-afrika se uitsluiting by die olimpiese somerspele 1964 en die geskil rondom die \u201cbruin\u201d speler basil d'oliveira is net \u201cwit\u201d spelers toegelaat om suid-afrika op internasionale vlak te verteenwoordig. die anti-apartheidbeweging het die ikr in 1970 \u2019n moratorium op toere laat goedkeur. hierdie besluit het spelers soos graeme pollock, barry richards en mike procter vir die grootste tydperk van hul loopbane van internasionale toetse ontneem. dit het ook tot die emigrasie gelei van toekomstige sterre soos allan lamb en robin smith, albei sou later vir engeland speel, en kepler wessels, wie aanvanklik vir australi\u00eb begin speel het voordat hy na suid-afrika teruggekeer het. destydse w\u00eareldklasspelers soos clive rice en vintcent van der bijl het, ondanks hul sterk eersterangse prestasies, ook nooit toetswedstryde gespeel nie. die ondertekening van die gleneagles-ooreenkoms deur 33 lidlande van die britse statebond op 15 junie 1977 het suid-afrika se sportiewe isolasie verder verskerp. as gevolg van die ooreenkoms is die land ten einde van stappe teen die apartheidspolitiek stelselmatig van die britse statebond se sportw\u00eareld ge\u00efsoleer. in die ooreenkoms is ook voorsiening gemaak vir sanksies teen lidlande wat die ooreenkoms sou oortree, en instellings wat bewysbaar die suid-afrikaanse rasseskeiding ondersteun het, is uit al die internasionale sport uitgesluit. suid-afrika kon ook nie aan die eerste krieketw\u00eareldbekertoernooie in 1975, 1979, 1983 en 1987 deelneem nie.\ndie boikot het tot \u2019n herbesinning deur die sportadministrasie en die beoefening van sportsoorte deur die bevolking, veral in krieket, gelei. in 1976 is die suid-afrikaanse krieketunie ten einde van \u2019n \u201cmultietniese\u201d en \u201cprestasiegerigte\u201d benadering, sogenaamde \u201cgewone\u201d krieket, gestig. di\u00e9 beheerliggaam was daartoe verbind om krieket in suid-afrika lewendig te hou. dit het egter net tot geringe deelname in die bedoelde bevolkingsgroepe gelei en nie die gewenste hertoelating tot internasionale krieket tot gevolg gehad nie. die ikr-lede indi\u00eb, pakistan en wes-indi\u00eb het aangekondig dat hulle suid-afrika eers na die einde van apartheid weer sou toelaat. as gevolg van suid-afrika se isolasie van die internasionale speelprogram het die suid-afrikaanse beheerliggaam gepoog om \u2019n aantal krieketlande met \u201crebelletoere\u201d na suid-afrika te oortuig, om die speelprogram in die land aan die gang te hou. hierdie toere het egter weerstand deur die betrokke beheerliggame en regerings, die internasionale krieketkonferensie en die verenigde nasies te\u00ebgekom.in 1982 het die eerste engelse span \u2019n rebelletoer onderneem. graham gooch het die span van twaalf spelers aangevoer, waaronder elf met toetsondervinding, wat ingestem het om \u2019n toer van een maand na suid-afrika te onderneem. die toer is eers tydens die aankoms van die span in johannesburg bekend gemaak en hulle het min openbare weerstand deur beide die publiek en die ikr verwag. hulle het egter die teiken van w\u00eareldwye verontwaardiging deur pers en politici geword en die britse parlement het na die deelnemende spelers as the dirty dozen (\u201cdie vuil dosyn\u201d) verwys. in suid-afrika was die reaksies egter teenoorgesteld. die destydse regering en \u201cwit\u201d koerante het die terugkeer van amptelike internasionale krieket na suid-afrika geprys. volgens hulle het \u2019n volstoom engelse span, met uitsondering van ian botham, suid-afrika besoek. suid-afrika, aangevoer deur mike procter, het die \u201ctoetsreeks\u201d met 1\u20130 en die \u201cedi\u201d-reeks met 3\u20130 gewen. al die betrokke engelse spelers is n\u00e1 die toer drie jaar uit internasionale krieket geskors, waarmee \u2019n aantal spelers se loopbane be\u00ebindig is, waaronder geoffrey boycott, die destydse beste lopiemaker in toetskrieket.\nvervolgens het sri lanka \u2019n rebelletoer gewaag, nadat hulle in 1982 toetsstatus ontvang en in februarie dieselfde jaar hul eerste toets in colombo teen engeland gespeel het. bandula warnapura se span is deur \u2019n ervare span met sewe paaltjies verslaan en hulle sou nog vier verdere toetse gedurende dieselfde jaar verloor. in oktober is \u2019n rebelletoer onder warnapura met 14 spelers na suid-afrika aangekondig. die span het onder die voorletters van hul spanbestuurder, anthony ralph opatha, en di\u00e9 van hul gasheer as arosa sri lanka opgetree. die spelers het vervolgens skerp kritiek in indi\u00eb, pakistan, wes-indi\u00eb en hul tuiste deurgeloop. suid-afrika het al die vier \u201cedis\u201d en albei \u201ctoetse\u201d gewen. die betrokke sri lankaanse spelers is deur die raad vir beheer van krieket in sri lanka lewenslank geskors. nie een van die deelnemende spelers sou weer internasionale krieket vir die eilandstaat speel nie; aponso het op 43 tydens die krieketw\u00eareldbeker 1996 vir nederland gespeel.daarop het \u2019n rebelletoer deur talentvolle, maar nie vir die wes-indiese span gekeurde spelers na suid-afrika gevolg. eersterangse spelers het destyds in die karibiese gebied nie dieselfde salaris as in die meeste ander krieketlande ontvang nie en buite die seisoen het hulle min werksgeleenthede gehad. wes-indi\u00eb het oor \u2019n as \u2019t ware ooraanbod aan talente beskik en baie spelers was teleurgesteld dat hulle ondanks goeie prestasies nie deur die wes-indiese krieketraad vir die wes-indiese span gekeur is nie. uit \u2019n suid-afrikaanse perspektief was hierdie wes-indiese rebelle die eerste regte egte uitdaging en suid-afrika het die \u201cedi\u201d met 4\u20132 gewen, terwyl die \u201ctoetsreeks\u201d met 1\u20131 onbeslis ge\u00ebindig het. wes-indi\u00eb het vier 1979-w\u00eareldkampioene saamgeneem. buite die krieketveld het suid-afrika onder erge onluste deurgeloop, aangesien die botha-regering elke weerstand deur die \u201cswart\u201d bevolkingsmeerderheid wreed onderdruk en hulle van die nuwe \u201cmultietniese\u201d parlement uitgesluit het. hierdie onderdrukking het gepaard gegaan met die gewelddadige regeringsoptrede en die wes-indiese spelers se omstrede rol, wat in die townships vereer is, maar met die verpeste apartheidstelsel saamgewerk het. die betrokke spelers is in 1983 lewenslange skorsings opgel\u00ea. hulle is in baie aspekte sosiaal en professioneel verstoot en hulle het vyandelikhede ondervind, omdat hulle met die suid-afrikaanse apartheidstelsel saamgewerk het. in teenstelling daarmee word hulle onder \u201cswart\u201d en \u201cwit\u201d suid-afrikaners goed onthou en hulle het \u2019n goeie voorbeeld in die saamwerking tussen verskeie bevolkingsgroepe gelewer. dit was een van die min oomblikke tydens apartheid, waar \u201cswart\u201d en \u201cwit\u201d mense in die suid-afrikaanse sportbedryf saamgewerk het. die spelers se skorsings is in 1989 opgehef. tot op hede bly die morele agtergrond van die wes-indiese rebelletoer egter omstrede.die eerste australiese rebelletoer is in 1985/86 deur die voormalige toetskaptein kim hughes aangevoer en het die amptelike australiese toetsspan verswak, aangesien hulle \u2019n aantal van die beste spelers saamgeneem het. suid-afrika het die \u201ctoetsreeks\u201d van twee wedstryde met 1\u20130 gewen. die destydse australiese eerste minister bob hawke het na die rebelle as \u201cverraaiers\u201d verwys en di\u00e9 toer word in retrospektief as one of the most painful and traumatic moments in australian cricket history (\u201ceen van die seerste en traumatiese oomblikke in die australiese krieketgeskiedenis\u201d) beskou. hughes het die australiese krieketraad daarvan beskuldig dat hulle die spelers se ontevredenheid vererger het, wat die saamstelling van \u2019n rebellespan vergemaklik het. in 1986/87 het \u2019n tweede australiese rebelletoer gevolg, wat suid-afrika weer met 1\u20130 gewen het. die gebeurtenisse op die krieketveld is deur di\u00e9 rondom die apartheid gekenmerk. persberigte in januarie 1986 het onthul, wat \u201cniewit\u201d woordvoerders in suid-afrika en antiapartheidsaktiviste w\u00eareldwyd lankal vermoed het: die toere is nie deur maatskappye befonds nie, soos dit ali bacher en die beheerliggaam sacu herhaaldelik beweer het, maar deur die apartheidsregering met \u2019n groot belastingverligting.in 1990 het die laaste engelse rebelletoer onder hul kaptein mike gatting gevolg. suid-afrika het die enigste \u201ctoets\u201d van die toer en die ander wedstryde met 3\u20131 gewen. met die politieke veranderinge in suid-afrika het die engelse rebelletoer in \u2019n finansi\u00eble ramp ontwikkel. ali bacher was verbaas oor die massaoptogte teen die toer, aangesien vorige toere in suid-afrika sonder enige oproer verloop het. die beplande engelse 1990/91-rebelletoer is as gevolg van die politieke veranderinge in suid-afrika gekanselleer.\nn\u00e1 \u2019n dekade se isolasie het suid-afrikaanse krieket agteruitgegaan: die gehalte, die skare en die kinders se deelname het afgeneem. buite suid-afrika het krieket verskeie veranderinge soos die krieketw\u00eareldbekertoernooi en die w\u00eareldkrieketreeks ondergaan, maar suid-afrika was van hierdie kommersi\u00eble en mededingende toernooie uitgesluit. reeds in 1979 het doug insole, \u2019n engelse verteenwoordiger by die ikr, vir ali bacher ges\u00ea: until apartheid goes, you can forget about getting back into world cricket (\u201ctotdat apartheid verby is, kan hulle vergeet om weer deel van w\u00eareldkrieket te wees\u201d). al die wedstryde tydens die rebelletoere is aanvanklik terugwerkende eersterangse status toegeken, wat die ikr in 1993 egter herroep het.\n\n\n=== krieket in die \u201cre\u00ebnboognasie\u201d ===\nop 2 februarie 1990 het suid-afrika se nuwe staatspresident, fw de klerk, dramatiese aankondigings gemaak wat gelei het tot die ontbanning van die anc, die vrylating van nelson mandela en uiteindelik tot die opheffing van apartheid en die eerste demokratiese verkiesing vir al die suid-afrikaners in 1994. di\u00e9 politieke veranderinge het spoedig tot suid-afrika se terugkeer na internasionale sportdeelname gelei. n\u00e1 die einde van apartheid het die ikr suid-afrika in 1991 as \u2019n toetsland hertoegelaat. van die bekende spelers uit die eerste dekade n\u00e1 1991 sluit in die draaibouler allan donald, die kolwer gary kirsten en die destyds glo beste veldwerker jonty rhodes, dalk die enigste speler in die krieketgeskiedenis wat nie as \u2019n kolwer, \u2019n bouler of \u2019n paaltjiewagter bekendheid verwerf het nie. op 10 november 1991 het die span onder kaptein clive rice sy eerste goedgekeurde internasionale wedstryd sedert 1970 (en sy eerste edi ooit) teen indi\u00eb in kolkata gespeel. suid-afrika se eerste toets na sy heraansluiting is teen wes-indi\u00eb op 22 april 1992, met kepler wessels as kaptein, gespeel. die toets is in bridgetown, barbados, gehuisves en suid-afrika het met 52 lopies verloor. nadat die suid-afrikaanse regering met die 1992-referendum oor die be\u00ebindiging van apartheid aangekondig het, het die ikr die verbaasde nasionale krieketspan toegelaat om aan die krieketw\u00eareldbeker 1992 in australi\u00eb en nieu-seeland deel te neem; nelson mandela se anc het hom uitdruklik vir die nasionale span se deelname aan die toernooi beywer. omar henry was die enigste \u201cniewit\u201d speler in die span wat suid-afrika vir die eerste keer tydens \u2019n groot internasionale toernooi verteenwoordig het. die referendum is net voor die einde van die toernooi gehou en het \u2019n duidelike ondersteuning van die stemgeregtigde \u201cwit\u201d kiesers vir die regering se koers gewys. suid-afrika het verrassend tot die halfeindstryd gevorder, waar hulle deur engeland met 19 lopies verslaan is, nadat die teiken volgens die omstrede ou re\u00ebnre\u00ebl hersien is. di\u00e9 re\u00ebl word meestal vir suid-afrika se destydse mislukking verantwoordelik gehou. die verbeterde duckworth-lewis-metode is eers later ingevoer.sedert suid-afrika se herinstelling in 1992 het hulle gemengde resultate behaal. tydens toernooie, d.w.s. beide in edi- en t20i-krieket, het suid-afrika met sterre soos allan donald, shaun pollock, gary kirsten, jacques kallis en hansie cronj\u00e9 meestal onderpresteer en die reputasie van sogenaamde chokers verwerf, aangesien hulle keer-op-keer tydens die deurslaggewende oomblikke misluk het. ten spyte van sterk prestasies gedurende groepwedstryde het suid-afrika tot vandag toe net een oorwinning tydens \u2019n uitklopfase van \u2019n krieketw\u00eareldbekertoernooi behaal. tydens die krieketw\u00eareldbeker 1996 in indi\u00eb, pakistan en sri lanka het suid-afrika al sy vyf groepwedstryde gewen, maar n\u00e1 \u2019n nederlaag teen die wes-indi\u00eb is hulle reeds in die kwarteindstryd uitgeskakel. nietemin het hulle in 1998 die eerste kampioenetrofee teen wes-indi\u00eb en dieselfde jaar die enigste kriekettoernooi tydens statebondspele in maleisi\u00eb gewen en met die goue medalje weggestap.in die 1990\u2019s het suid-afrika, soos in ander sportsoorte ook, \u2019n kwotastelsel ingestel om \u201cniewit\u201d spelers toegang tot mededingende sportsoorte te gee. in 1998 het die snelbouler makhaya ntini die eerste \u201cswart\u201d proteaspeler geword. tydens die krieketw\u00eareldbeker 1999 in engeland het herschelle gibbs in die belangrike wedstryd tydens die tweede rondte teen australi\u00eb \u2019n bal wat hy wettiglik gevang het per ongeluk laat val \u2013 hy wou eintlik net die bal in die lug opgooi om te se\u00ebvier \u2013 waardeur die australiese kaptein steve waugh verder kon kolf. waugh het vervolgens \u2019n beslissende honderdtal aangeteken, waardeur australi\u00eb die wedstryd gewen en tot die halfeindstryd gevorder het. in di\u00e9 wedstryd het albei spanne herontmoet. suid-afrika het in die laaste boulbeurt \u2019n sekere oorwinning weggegooi n\u00e1 \u2019n misverstand tussen die twee kolwers en die wedstryd net gelykop laat eindig, waarvolgens australi\u00eb weens sy beter lopietempo die eindstryd gehaal het. die halfeindstryd word as een van die beste edis in die krieketgeskiedenis beskou. australi\u00eb het later die w\u00eareldkampioen geword.\n\n\n=== wisselvalligheid in die nuwe millennium ===\naan die begin van die nuwe millennium is suid-afrikaanse krieket in april 2000 deur \u2019n omkoopskandaal geteister, waarin veral die kaptein en kolwer hansie cronj\u00e9 betrokke was. op 11 oktober is hy deur krieket suid-afrika lewenslank uit al die krieket verban. hy is op 1 junie 2002 tydens \u2019n vliegongeluk naby george in suid-afrika dood.tydens die krieketw\u00eareldbeker 2003 was die gasheer suid-afrika een van die gunstelinge, maar hulle is met die verskil van een lopie in die groepfase uitgeskakel, nadat hulle die benodigde aantal lopies in die laaste wedstryd teen sri lanka misgetel het. di\u00e9 wedstryd is deur opkomende re\u00ebn bedreig en amper afgelas. suid-afrika kon die wedstryd nog beklink het, omdat die aantal beurte voldoende was. hul kaptein en veelsydige shaun pollock het die duckworth-lewis-metode se tabel egter misgelees en sy twee kolwers foutiewe inligting gegee, omdat hy geglo het die aantal benodigde lopies (teiken) was een minder as wat dit werklik was. hulle het die wedstryd dus met een lopie verloor. pollock het daarna as kaptein uitgetree, maar nog vyf jaar suksesvol vir suid-afrika gespeel; graeme smith het die nuwe kaptein geword. hulle is ook deur die pers gekritiseer nadat hulle noodsaaklike wedstryde tydens internasionale toernooie soos die kampioenetrofee 2002 en die t20i-w\u00eareldbeker 2007 verloor het. in 2004 het die kolwer hashim amla die eerste suid-afrikaanse speler met \u2019n indiese herkoms geword.n\u00e1 beide allan donald en shaun pollock se uittrede uit internasionale krieket moes die span weer van vooraf begin. graeme smith is as kaptein benoem, en nadat beide smith en jacques kallis beserings opgedoen het, het ashwell prince op 12 julie 2006 as toetskaptein gedebuteer. op 29 het hy die eerste \u201cniewit\u201d kaptein van die eens heeltemal \u201cwit\u201d suid-afrikaanse nasionale krieketspan geword. hoewel die rassekwotabeleid in 2007 herroep is, moes volgens \u2019n nuwe re\u00ebl wat in 2016 goedgekeur is, die span in internasionale wedstryde ten minste ses \u201cswart\u201d spelers insluit, waarvan twee \u201cswart\u201d afrikane moet wees.suid-afrika het op 12 maart 2006 in johannesburg die w\u00eareldrekord vir die hoogste suksesvolle lopiejaag in edis aangeteken, nadat hulle op 438/9 n\u00e1 49.5 beurte was, en met die voorlaaste aflewering australi\u00eb van \u2019n oorwinning ontneem het. die wedstryd word as een van die beste edis beskou wat ooit gespeel is.tydens die krieketw\u00eareldbeker 2007 in wes-indi\u00eb het die proteas soos \u2019n tuimeltrein begin met maklike oorwinnings teen engeland, wes-indi\u00eb, ierland, nederland en skotland, asook \u2019n naelskraapse oorwinning teen sri lanka, maar ook teleurstellende nederlae teen australi\u00eb, nieu-seeland en bangladesj gely, wat hulle van die eerste plek in die groepfase ontneem het. in die halfeindstryd het suid-afrika met slegs 149 lopies sy laagste telling tot op daardie stadium tydens krieketw\u00eareldbekertoernooie aangeteken en is vervolgens deur australi\u00eb met sewe paaltjies verslaan.tydens die krieketw\u00eareldbeker 2011 in indi\u00eb, bangladesj en sri lanka het suid-afrika groep b eerste afgesluit, nadat die proteas al hul teenstanders verslaan het, insluitende \u2019n verrassende oorwinning teen die gasheer indi\u00eb. in die kwarteindstryd is hulle egter deur nieu-seeland uitgeskakel, nadat suid-afrika dramaties ineengestort het en agt paaltjies vir net 68 lopies verloor het. suid-afrika het nederland met 231 lopies in mohali tydens die groepwedstryd verslaan. die 231-lopie-oorwinning is die vierde hoogste telling van enige span in \u2019n krieketw\u00eareldbekertoernooi en die hoogste vir suid-afrika in krieketw\u00eareldbekertoernooie. dit was ook die tweede hoogste oorwinning vir suid-afrika in edis. die vennootskap van 87 lopies tussen jp duminy en colin ingram is die hoogste om die sesde paaltjie vir suid-afrika tydens krieketw\u00eareldbekertoernooie. die proteas se hoogste vennootskap om die sesde paaltjie in edis is die 137 tussen hansie cronj\u00e9 en shaun pollock teen zimbabwe in 1997. die se\u00ebviering is suid-afrika se sewende met \u2019n telling van honderd of meer lopies tydens krieketw\u00eareldbekertoernooie.met die keuring van kwaliteitspelers soos ab de villiers en hashim amla het die suid-afrikaanse krieketspan op die onderskeidelike ikr-ranglyste begin verbeter. n\u00e1 die aftrede van baie hoofspelers uit die australiese span wat die vroe\u00eb 2000\u2019s oorheers het, was die wedloop om die eerste plek in die toetskampioenskap wyd oop, met beide indi\u00eb en engeland wat die eerste plek net vir \u2019n kort tydperk beklee het. suid-afrika het in 2012 vir \u2019n drie-toetsreeks na engeland getoer waarvan die wenner die eerste plek op die toetsranglys sou beklee. suid-afrika het die reeks maklik met 2\u20130 beklink en sodoende die eerste plek op die ranglys ingeneem, \u2019n plek wat hulle vanaf 20 augustus 2012 vir \u2019n volle kalenderjaar beklee het. agt dae later, op 28 augustus 2012, het suid-afrika die eerste span geword wat die eerste plek in al drie vorme van krieket beklee het. in februarie 2014 het suid-afrika teen australi\u00eb in \u2019n toetsreeks gespeel, waarvan die wenner die eerste plek op die ranglys sou beklee. australi\u00eb het die reeks met 2\u20131 gewen. suid-afrika het egter later di\u00e9 jaar die eerste plek herower. op 20 maart 2016 het suid-afrika die derde plek in toetskrieket beklee.gedurende suid-afrika se oorheersing van toetskrieket was hul edi- en t20i-uitslae veel minder konsekwent, en suid-afrika was met die oog op beide die t20i-w\u00eareldbeker 2014 in bangladesj en die krieketw\u00eareldbeker 2015 in australi\u00eb en nieu-seeland op soek na \u2019n wenformule. \u2019n gedenkwaardige edi-reeksnederlaag teen nieu-seeland tuis in januarie 2013, en \u2019n verdere nederlaag in sri lanka het suid-afrika se moeilikhede uitgelig. deur vroe\u00eb uitskakelings tydens beide die t20i-w\u00eareldbeker 2012 en die kampioenetrofee 2013 het suid-afrika net sy status as chokers tydens belangrike toernooie onderstreep. gedurende die later jare van smith se loopbaan het suid-afrika die kapteinskap in die korter vorme van die spel verdeel; die edi-span is gelei deur ab de villiers en die t20i-span deur faf du plessis. n\u00e1 smith se aftrede is hashim amla as kaptein van die toetsspan benoem en hy het die span tydens sy eerste toets in galle in sri lanka na \u2019n oorwinning geneem.selfs n\u00e1 baie terugslae was hul grootste hartseernederlaag tydens die krieketw\u00eareldbeker 2015 se halfeindstryd teen nieu-seeland in \u2019n amper uitgere\u00ebnde gelykop. nadat hulle eerste begin kolf het, was suid-afrika op 281/5 en het \u2019n hersiene teiken van 298 lopies vir nieu-seeland gestel, danksy uitstekende kolfwerk deur faf du plessis, david miller en kaptein ab de villiers. die lopiejaag vir \u2019n reuseteiken van 298 lopies vir nieu-seeland het neergekom op \u2019n uitstekende lopiejaag wat ge\u00efnspireer is deur hul kaptein brendon mccullum. maar die ware held van di\u00e9 wedstryd was grant elliott, wat 84* lopies insluitende \u2019n grenshou in die voorlaaste aflewering teen die destydse beste bouler dale steyn geslaan het. dit het veroorsaak dat suid-afrika uit die 2015-w\u00eareldkampioenskap geskakel is, ondanks die feit dat hulle fantastiese krieket gedurende die hele toernooi gespeel het. n\u00e1 \u2019n goeie w\u00eareldbekertoernooi het suid-afrika die edi-krieket in bilaterale reekse oorheers wat die proteas na die eerste plek op die ikr se edi-ranglys geneem het.die toetsreeks tussen australi\u00eb en suid-afrika in 2018 is deur die krieketbalpeuterskandaal oorskadu, waarin cameron bancroft probeer het om die een kant van die bal met skuurpapier grof te maak. beide die kaptein, steve smith, en onderkaptein, david warner, was in die beplanning van hierdie manipulasie betrokke en al drie is ongekende lang skorsings uit internasionale en plaaslike krieket deur krieket australi\u00eb opgel\u00ea.tydens die krieketw\u00eareldbeker 2019 het suid-afrika sy openingswedstryd teen die gasheer en latere w\u00eareldkampioen engeland verloor en voortgegaan met nederlae teen bangladesj en indi\u00eb. die wedstryd teen wes-indi\u00eb is uitgespoel en hulle het afghanistan verslaan, maar toe teen nieu-seeland en pakistan verloor. altesaam het die proteas tydens die groepfase net drie oorwinnings aangeteken en nie die uitklopfase gehaal nie, hul ergste uitslag tydens \u2019n krieketw\u00eareldbekertoernooi sedert die krieketw\u00eareldbeker 2003 tuis. n\u00e1 afloop van hierdie toernooi was die suid-afrikaanse krieket op sy laagtepunt en die span het, n\u00e1 bedankings onder andere van hashim amla, \u2019n nuwe hervorming ondergaan. tydens hul toer na indi\u00eb het die indiese nasionale krieketspan skoonskip met suid-afrika afgereken en die drie-toetsreeks met 3\u20130 gewen, waarvan die laaste twee toetse elk met \u2019n beurt en meer as 100 lopies. dit was indi\u00eb se eerste skoonskiptoetsreeks ooit teen die proteas. die laaste keer wat suid-afrika agtereenvolgende toetse met \u2019n beurt verloor het, was in 1935/36 tuis teen australi\u00eb. suid-afrika se probleme word ook in hul statistiek duidelik: tot in april 2021 het suid-afrika onder mark boucher agt van elf reekse verloor. boonop het die minister van sport, kuns en kultuur, nathi mthethwa, gedreig om krieket suid-afrika van sy administratiewe rol oor die proteas te ontneem, nadat di\u00e9 beheerliggaam nie bereid was om \u2019n stigtingsdokument goed te keur nie, waarvolgens die beheerliggaam \u2019n onafhanklike raad sou gekry het. nadat die beheerliggaam die memorandum ten einde van \u2019n onafhanklike raad eenparig goedgekeur het, het mthethwa sy intervensie teruggetrek, waarvolgens die suid-afrikaanse krieketbedryf weer deur krieket suid-afrika gelei kan word. in mei 2021 het die proteas vir die eerste keer op die sewende plek van die toetsranglys teruggesak.tydens die t20i-w\u00eareldbeker 2021 se super 12 in oman en die verenigde arabiese emirate is suid-afrika in sy openingswedstryd deur australi\u00eb verslaan, maar die proteas het herstel en al die ander vier wedstryde teen wes-indi\u00eb, sri lanka, bangladesj en engeland gewen. hulle het nogtans weens hul swakker lopietempo teenoor australi\u00eb s\u2019n nie die halfeindrondte gehaal nie. tydens die t20i-w\u00eareldbeker 2022 se super 12 in australi\u00eb moes suid-afrika se openingswedstryd teen zimbabwe n\u00e1 enkele boulbeurte weens re\u00ebn afgelas word, waarvolgens dit onbeslis ge\u00ebindig het. daarna het die proteas bangladesj en indi\u00eb verslaan, waardeur hulle met hul goeie lopietempo \u2019n goeie kans op die halfeindrondte gehad het, maar n\u00e1 nederlae teen pakistan en nederland is hulle uit di\u00e9 toernooi geskakel. tydens die eerste w\u00eareldtoetskampioenskap 2019\u20132021 het suid-afrika in die vyfde plek ge\u00ebindig en tydens die tweede w\u00eareldtoetskampioenskap 2021\u20132023 die derde plek behaal. tydens die krieketw\u00eareldbeker 2023 in indi\u00eb het die proteas sri lanka, australi\u00eb, engeland, bangladesj, pakistan, nieu-seeland en afghanistan verslaan, maar hulle het ook nederlae gely teen nederland en indi\u00eb. daarmee het hulle die halfeindrondte gehaal, maar hulle het teen australi\u00eb met drie paaltjies verloor.\n\n\n== kleure en bynaam ==\ndie suid-afrikaanse nasionale krieketspan is na die koningsprotea (protea cynaroides), suid-afrika se nasionale blom, genoem. tot in die vroe\u00eb 1990\u2019s het die suid-afrikaanse krieketspan, soos die suid-afrikaanse rugbyspan, as springbokke bekend gestaan en hul kenteken was di\u00e9 dier, terwyl die koningsprotea die kenteken vir die gekombineerde suid-afrikaanse universiteitsspanne was. nadat die anc die verkiesings in 1994 gewen het, is die spannaam, anders as by die suid-afrikaanse nasionale rugbyspan, na \u201cproteas\u201d verander.suid-afrika se truivervaardiger is lotto wat in 2023 by castore oorgeneem het. vorige verskaffers was isc (1992\u20131996), asics (1999), admiral (2000\u20132003), hummel (2004\u20132007), adidas (2011\u20132015) en new balance (2016\u20132021). van die voormalige borge sluit in standard bank, castle lager en amul.\nwanneer hulle toetskrieket speel, vertoon suid-afrika se wit kriekettrui op die linkerkant die koningsprotea (die embleem van die suid-afrikaanse sportkommissie) met die suid-afrikaanse vlag bo-aan, die naam van die borg standard bank op die regterkant en new balance se kenteken op die regtermou. suid-afrika se veldwerkers mag \u2019n groen pet of \u2019n wit sonhoed met die koningsprotea in die middel dra. helms word ook groen geverf. voor 1996 was die petkenteken die verenigde krieketraad van suid-afrika se ou kenteken, wat \u2019n sirkel met \u2019n gesuperponeerde bal bo \u2019n paaltjie in die middel en die naam \u201cverenigde krieketraad van suid-afrika\u201d rondom die sirkel. voor 1991 was die petkenteken \u2019n springbokkop met die inskrif \u201cs.a.k.r\u201d in geel letters onder (wat na \u201cs.a.\u201d met die jare van die toer, byvoorbeeld \u201cs.a. 1982\u201383\u201d verander het).\nin die korter krieketvorme toon suid-afrika se edi- en t20i-truie die koningsproteakenteken met die nasionale vlag op die linkerkant van die trui, standard bank op die regterkant en new balance se kenteken op die regtermou. in edis bestaan die trui uit \u2019n groen hemp met geel aksente en donkergroen gestileerde proteablare en groen broeke, terwyl die t20i-trui \u2019n groen hemp met \u2019n geel gradi\u00ebnt met die oxigenkenteken op die voorkant en groen broeke. vir albei truie is die veldwerkhoed \u2019n groen pet met wit pype en \u2019n geel lyn op die visier of \u2019n groen sonhoed, wat albei groen is met die koningsprotea op. tydens internasionale toernooie in die korter krieketvorme word \u2019n veranderde trui-ontwerp met borgkentekens op die moue en south africa op die voorkant gedra. geel/goud en groen is die nasionale sportkleure van suid-afrika en word ook op die landsvlag gebruik.sedert 2016 het suid-afrika verskeie wedstryde in \u2019n pienk weergawe van sy trui gespeel, om mense van borskanker bewus te maak.\n\n\n== truiverskaffers en -borge ==\nsedert suid-afrika se hertoelating by internasionale sportbyeenkomste in 1992 het die volgende truiverskaffers en -borge verskyn:\n\n\n== tuisstadions ==\n\nnes ander vername krieketlande soos australi\u00eb, bangladesj, engeland, ierland, indi\u00eb, nieu-seeland, pakistan, sri lanka, wes-indi\u00eb en zimbabwe beskik suid-afrika oor geen amptelike tuisstadion vir sy nasionale span nie. die proteas span vir hul krieketwedstryde eerder \u2019n verskeidenheid stadions dwarsdeur suid-afrika in.\nsuid-afrika se eerste internasionale wedstryd is in 1889 op port elizabeth se st. georgespark gespeel.van suid-afrika se tradisionele krieketwedstryde op vakansiedae sluit in di\u00e9 rondom welwillendheidsdag op kingsmead in durban of supersport-park in centurion. enkele dae later word rondom nuwejaarsdag tradisioneel op nuweland in kaapstad gespeel.\ndie suid-afrikaanse nasionale krieketspan het tot dusver elf tuisstadions tydens toetswedstryde gebruik:\n\n\n=== krieketw\u00eareldbekerstadions ===\nsuid-afrika het saam met die afrikalande kenia en zimbabwe die krieketw\u00eareldbeker 2003 aangebied. suid-afrikaanse stadions, wat tydens di\u00e9 toernooi ingespan is, sluit in wanderers in johannesburg, kingsmead in durban, nuweland in kaapstad, supersport-park in centurion, mangaung-ovaal in bloemfondtein, willowmoore in benoni, st. georgespark in port elizabeth, senwespark in potchefstroom, buffalopark in oos-londen, de beers diamond-ovaal in kimberley, bolandpark in die paarl en die pietermaritzburg-ovaal in pietermaritzburg. daarbenewens het suid-afrika al vername internasionale kriekettoernooie soos die t20i-w\u00eareldbeker 2007 en die kampioenetrofee 2009 aangebied.\nsaam met namibi\u00eb en zimbabwe sal suid-afrika die krieketw\u00eareldbeker 2027 aanbied.\n\n\n== internasionale toere ==\nsuid-afrika onderneem sedert sy verkryging van volle lidmaatskap in die ikr deels maandelange oorsese toere, waartydens hulle teen ander nasionale spanne, plaasliksaamgestelde spanne en klubspanne speel. eweneens huisves hulle ander nasionale spanne wat na suid-afrika toer. gedurende die plaaslike somer tree hulle as gasheer op of onderneem op hul beurt toere deur die ander krieketlande van die suidelike halfrond en gedurende die plaaslike winter onderneem hulle toere deur krieketlande van die noordelike halfrond. as deel daarvan ding die proteas in toetskrieket sedert 1998 met wes-indi\u00eb om die sir vivian richards-trofee, sedert 2004/05 met engeland om die basil d'oliveira-trofee en sedert 2015/16 met indi\u00eb om die freedom-trofee mee.\n\n\n== spelers ==\n\n\n=== bekende spelers ===\nses voormalige suid-afrikaanse spelers is vir hul uitstekende prestasies in die internasionale krieketraad se heldesaal opgeneem:\n\n\n=== spelerstatistieke ===\naltesaam het vir suid-afrika 356 spelers toets-, 148 spelers edi- en 100 spelers t20i-wedstryde gespeel. vervolgens die spelers wat vir die suid-afrikaanse span die meeste lopies aangeteken en die meeste paaltjies geneem het.\n\n\n==== lopies ====\n\n\n==== paaltjies ====\n\n\n=== spankapteins ===\ntot op hede was 38 spelers reeds die kaptein vir suid-afrika tydens \u2019n toetswedstryd, 18 tydens \u2019n edi en 15 tydens \u2019n t20i.\n\n\n== rekords ==\n\n\n=== toetsrekord teen ander lande ===\n\n\n=== w\u00eareldtoetskampioenskap ===\n2019\u20132021: vyfde plek\n2021\u20132023: derde plek\n2023\u20132025: gekwalifiseer\n\n\n=== edi-rekord teen ander lande ===\n\n\n=== krieketw\u00eareldbekerrekord ===\n\n\n=== kampioenetrofeerekord ===\n\n\n=== t20i-rekord teen ander lande ===\n\n\n=== t20i-w\u00eareldbekerrekord ===\n\n\n=== statebondspele ===\n\n\n== sien ook ==\n\nspringbokke, suid-afrika se nasionale rugbyspan\n\n\n== verwysings ==\n\n\n== verdere leesstof ==\n(en)  brown, geoff en hogsbjerg, christian (2020). apartheid is not a game: remembering the stop the seventy tour campaign. london: redwords. isbn 978-1-912926-58-9.{{cite book}}:  as1-onderhoud: meer as een naam (link)\n(en)  murray, bruce; parry, richard; winch, jonty, reds. (2018). cricket and society in south africa, 1910\u20131971: from union to isolation. palgrave studies in sport and politics. londen: palgrave macmillan. isbn 978-3-319-93607-9.\n(en)  verskeie (1989). a century of south africa in test & international cricket 1889\u20131989. ball. isbn 978-0-947464-01-1.\n\n\n== eksterne skakels ==\n(en)  krieket suid-afrika\n(en)  amptelike webwerf van die proteas se aanhangersklub\n(en)  suid-afrika op espncricinfo\n(en)  suid-afrika by die ikr"