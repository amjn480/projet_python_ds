"tallinn, tidigare reval, \u00e4r estlands huvudstad och st\u00f6rsta stad, bel\u00e4gen vid finska viken i den norra delen av landet. folkm\u00e4ngden uppg\u00e5r till cirka 430 000 inv\u00e5nare.\ngamla staden i tallinn sattes 1997 upp p\u00e5 unescos v\u00e4rldsarvslista.\n\n\n== namnvarianter ==\nvarifr\u00e5n namnet tallinn kommer \u00e4r oklart, men en utbredd hypotes \u00e4r att det \u00e4r en sammandragning av estniska taani linn eller taanu linna, vilket betyder \u201ddanskborgen\u201d eller \u201dden danska staden\u201d. en annan hypotes \u00e4r att ordet ursprungligen syftade till att m\u00e5nga s\u00f6kte sig till staden vintertid, \"talvelinn\", vinterstaden.\nreval \u00e4r det historiska tyska, danska och svenska namnet, m\u00f6jligen uppkallat efter det d\u00e5 n\u00e4rliggande landskapet reb\u00e4l\u00e4. n\u00e4r den tyska och svenska befolkningen tvingades l\u00e4mna landet i samband med andra v\u00e4rldskriget kom namnet ur bruk och numera anv\u00e4nds namnet tallinn \u00e4ven p\u00e5 svenska och tyska. efter sovjetunionens kollaps har namnet reval b\u00f6rjat anv\u00e4ndas igen av den lokala svenska befolkningen i staden. under medeltiden var lindan\u00e4s det svenska namnet p\u00e5 staden. under samma tid kallades staden lyndanisse av danskarna.\nandra historiska namn \u00e4r kesoniemi, koluvan, lindanisa, lindanise, linden\u00e4s, revalia, revel, reveln och r\u00e4ffle. p\u00e5 ryska skrivs stadens namn ofta med ett 'n' (\u0442\u0430\u043b\u043b\u0438\u043d). estlands spr\u00e5kinspektion rekommenderar att stadens namn skrivs med tv\u00e5 'n' \u00e4ven p\u00e5 ryska (\u0442\u0430\u043b\u043b\u0438\u043d\u043d).\n\n\n== historik ==\n\ntallinn v\u00e4xte fram vid foten av dombergets slott, den borg som den danske kungen valdemar sejr l\u00e4t uppf\u00f6ra sedan han besegrat esterna i slaget vid lindan\u00e4s 1219. borgen med de kringliggande landskapen i norra estland styrdes en kortare tid av sv\u00e4rdsriddarorden, d\u00e4refter av danmark och 1346\u20131561 av livl\u00e4ndska orden. staden grundades av ett hundratal hanseatiska k\u00f6pm\u00e4n fr\u00e5n visby som bosatte sig i reval 1232. den antog tidigt den lybska r\u00e4tten och blev medlem av hansaf\u00f6rbundet, vilket gynnade dess utveckling och st\u00e4llning som ledande hansestad f\u00f6r rysslandshandeln. tyska k\u00f6pm\u00e4n och hantverkare dominerade den lokala borgarklassen och de hade ledande st\u00e4llningarna i staden, och tyska blev officiellt spr\u00e5k.\nn\u00e4r gustav vasa 1550 grundade helsingfors var en av de fr\u00e4msta orsakerna viljan att konkurrera ut hansestaden reval. n\u00e5gra \u00e5r efter grundandet utbr\u00f6t krig mellan ryssland och tyska orden i baltikum, som flyttade den ryska exporthandeln till viborg. 1561 ansl\u00f6ts norra estland inklusive reval till det svenska v\u00e4ldet.\nstaden var i svensk besittning 1561\u20131721, men efter stora nordiska kriget kom den under ryskt herrav\u00e4lde och blev huvudort i guvernementet estland. under 1700-talet etablerades tegelbruk, s\u00e5gverk och textilindustri i staden. i slutet av 1800-talet v\u00e4xte staden kraftigt i samband med industrialiseringen. en stor orsak till den snabba expansionen var j\u00e4rnv\u00e4gen till ryssland som stod klar 1870. ett stort antal fabriker anlades och nu v\u00e4xte \u00e4ven f\u00f6rst\u00e4der fram. \u00e5r 1881 var inv\u00e5narantalet 44 000 och steg till att 1917 vara n\u00e4stan 160 000.n\u00e4r den fria republiken estland grundades 1918, antogs namnet tallinn som huvudstadens officiella namn. under f\u00f6rsta v\u00e4rldskriget var tallinn en viktig flottbas. dess hamn och milit\u00e4ra anl\u00e4ggningar bombarderades 18 juli 1916 av tyska flygare. ryssarna b\u00f6rjade 16 oktober 1917 utrymma tallinn, som 25 februari-november 1918 h\u00f6lls besatt av tyska trupper. ett anfall sj\u00f6ledes fr\u00e5n kronstadt mot tallinn av bolsjeviker i december samma \u00e5r stoppades genom en i hast ditbeordrad engelsk eskader. likas\u00e5 slogs kommunisternas anfall mot tallinn tillbaka i januari 1919.\n\u00e5r 1940 blev tallinn huvudstad i estniska socialistiska sovjetrepubliken. delar av den estniska befolkningen deporterades till sibirien och norra ryssland. \u00e5r 1941 \u00e5tertog den tyska arm\u00e9n tallinn och i samband med detta skedde evakueringen av tallinn. under andra v\u00e4rldskriget utsattes staden f\u00f6r massiva bombr\u00e4der. de massivaste bombningarna gjordes av r\u00f6da arm\u00e9n 9 mars 1944 d\u00e5 600 tallinnbor d\u00f6dades. \u00e5r 1944 \u00e5tertog sovjetunionen tallinn.\n\nunder efterkrigstiden v\u00e4xte tallinn kraftigt och f\u00f6r tiden typiska h\u00f6ghusf\u00f6rorter byggdes under 1960- och 1970-talet i mustam\u00e4e, \u00f5ism\u00e4e och lasnam\u00e4e. \u00e5r 1959 stod s\u00e5ngarf\u00e4ltet i tallinn klart. \u00e5r 1972 stod hotel viru klart som blev ett nytt landm\u00e4rke. \u00e5r 1980 arrangerades seglingarna vid de olympiska spelen i tallinn vilket f\u00f6ranledde flera stora projekt: bland annat byggdes f\u00f6rutom sj\u00e4lva den olympiska anl\u00e4ggningen i pirita \u00e4ven den nya flygplatsbyggnaden, konserthallen linnahall i hamnen och h\u00f6ghushotellet hotel ol\u00fcmpia.\ni slutet av 1980-talet v\u00e4xte protesterna mot sovjetregimen. den 11 september 1988 samlades 300 000 ester i tallinn f\u00f6r att delta i den sjungande revolutionen. den 20 augusti 1991 blev tallinn huvudstad i det \u00e5ter sj\u00e4lvst\u00e4ndiga estland. sedan dess har staden f\u00f6r\u00e4ndrats med m\u00e5nga nybyggnationer utanf\u00f6r den gamla staden d\u00e4r en ny skyline skapats, bland annat med bankh\u00f6gkvarter. \u00e5r 2011 var tallinn europas kulturhuvudstad.\n\n\n== geografi ==\ntallinn ligger i norra centrala estland, vid finska vikens s\u00f6dra kust. st\u00f6rsta sj\u00f6n \u00e4r \u00fclemiste (9,6 km\u00b2), som \u00e4r stadens huvudsakliga k\u00e4lla till dricksvatten. harku j\u00e4rv \u00e4r den n\u00e4st st\u00f6rsta sj\u00f6n, den ligger p\u00e5 gr\u00e4nsen till tallinn och har en yta p\u00e5 1,6 km\u00b2. den enda st\u00f6rre floden i tallinn ligger i f\u00f6rorten pirita, floddalen \u00e4r ett naturskyddsreservat.\nen kalkstensklippa l\u00f6per genom staden. den tr\u00e4der fram vid exempelvis domberget och lasnam\u00e4e. domberget \u00e4r dock inte en del av klippan utan en separat kulle. tallinns h\u00f6gsta punkt ligger i distriktet n\u00f5mme, i sydv\u00e4stra delen av staden. den ligger p\u00e5 64 meters h\u00f6jd \u00f6ver havet. man kan ocks\u00e5 se ut \u00f6ver tallinn fr\u00e5n tv-tornet som byggdes i samband med olympiska spelen 1980.stadens nordligaste omr\u00e5de \u00e4r ulfs\u00f6 (aegna), som \u00e4r bel\u00e4gen strax nordv\u00e4st om viimsihalv\u00f6n. \u00f6n ligger cirka tio kilometer norr om tallinns centralort och tillh\u00f6r distriktet kesklinn. kustlinjen \u00e4r 46 kilometer l\u00e5ng, och inkluderar tre st\u00f6rre halv\u00f6ar: koplihalv\u00f6n, paljassaarehalv\u00f6n och kakum\u00e4ehalv\u00f6n. man kan se narg\u00f6 p\u00e5 andra sidan tallinnbukten.\n\n\n=== karta ===\n\n\n== politik ==\ntallinn \u00e4r som estlands huvudstad s\u00e4te f\u00f6r de exekutiva och legislativa grenarna av republikens styre: presidenten, med residens vid kadriorgs slott, regeringen i stenbockska huset och estlands parlament (riigikogu) i dombergets slott. h\u00f6gsta domstolen, riigikohus, finns d\u00e4remot i tartu.\n\n\n=== f\u00f6rvaltning ===\nval till stadens fullm\u00e4ktige h\u00e5lls vart fj\u00e4rde \u00e5r och i fullm\u00e4ktige sitter 79 ledam\u00f6ter. fullm\u00e4ktige v\u00e4ljer borgm\u00e4staren samt sju vice borgm\u00e4stare.\n\n\n== klimat ==\ngenomsnittliga temperaturer:\n\n\n== turism ==\nsedan sj\u00e4lvst\u00e4ndigheten fr\u00e5n sovjetunionen 1991 har resem\u00f6jligheterna mellan v\u00e4steuropa och estland f\u00f6rb\u00e4ttrats avsev\u00e4rt. stora hotell har byggts i de centrala delarna av staden och dessa h\u00e5ller v\u00e4steuropeisk standard. det \u00e4r oftast inga problem att g\u00f6ra sig f\u00f6rst\u00e5dd p\u00e5 engelska n\u00e4r det g\u00e4ller yngre m\u00e4nniskor. \u00e4ldre personer kan inte lika ofta engelska, men ryska fungerar d\u00e4remot ofta.\n\n\n=== sev\u00e4rdheter ===\nbirgittaklostret\nbronssoldaten\ngamla staden med den medeltida ringmuren.\ns:t olavs kyrka\nestlands sj\u00f6fartsmuseum\nr\u00e5dhusapoteket\njungfrutornet\nr\u00e5dhuset\nkiek in de k\u00f6k\ndomberget med\ndombergets slott\ntallinns domkyrka, s:ta mariakyrkan, den lutherska domkyrkan\nalexander nevskij-katedralen, ortodoxa katedralen\nkadriorgs slott\nsvenska kyrkan, s:t mikael\nnikolaikyrkan\n\n\n== administrativ indelning ==\ntallinn \u00e4r indelad i \u00e5tta administrativa distrikt, p\u00e5 estniska linnaosad (stadsdelar). vilka uppgifter som tillfaller de olika distrikten best\u00e4ms av estnisk lag.\nmustam\u00e4e i stadens v\u00e4stra del \u00e4r ett h\u00f6ghusomr\u00e5de huvudsakligen byggt under sovjettiden. h\u00e4r finns ocks\u00e5 tekniska h\u00f6gskolan kring vilken det h\u00e5ller p\u00e5 att v\u00e4xa fram en teknologipark, tehnopol.\npirita l\u00e4ngst mot \u00f6ster \u00e4r ett lummigt fritids- och villaomr\u00e5de. h\u00e4r finns g\u00e4sthamnen, den st\u00f6rsta badstranden, botaniska tr\u00e4dg\u00e5rden och flera parker. genom omr\u00e5det flyter pirita j\u00f5gi, den st\u00f6rsta floden i trakten.\np\u00f5hja-tallinn nordv\u00e4st om centrum omfattar kalamaja, pelgulinn och halv\u00f6arna kopli och paljassaare. husen i kalamaja best\u00e5r till stor del av \u00e4ldre tr\u00e4hus. kopli har mycket industri, paljassaare \u00e4r relativt obebyggd.\n\n\n=== distriktsvapen ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== demografi ==\ntallinn hade 395 392 registrerade inv\u00e5nare i b\u00f6rjan av 2013. enligt eurostat-uppgifter fr\u00e5n 2004 hade tallinn j\u00e4mf\u00f6rt med andra huvudst\u00e4der i eu den st\u00f6rsta andelen inv\u00e5nare som icke \u00e4r eu-medborgare. [k\u00e4lla beh\u00f6vs] andelen inv\u00e5nare i tallinn som inte \u00e4r eu-medborgare uppgick 2009 till omkring 22 procent. [k\u00e4lla beh\u00f6vs] detta har sin bakgrund i att m\u00e5nga icke-estl\u00e4ndare, fr\u00e4mst ryssar, deltog i sovjetunionens planerade immigration till tallinn under den sovjetiska efterkrigstiden. en del av dem har nu tagit estniskt medborgarskap, en del ryskt eller annat, men m\u00e5nga har fortfarande inte tagit n\u00e5got medborgarskap alls utan lever i estland med uppeh\u00e5llstillst\u00e5nd men statsl\u00f6sa.\nut\u00f6ver estniska och ryska talas i tallinn allm\u00e4nt engelska och m\u00e5nga talar ocks\u00e5 finska.[k\u00e4lla beh\u00f6vs]\n\n\n== n\u00e4ringsliv ==\ntallinns n\u00e4ringsliv dominerar den estniska ekonomin d\u00e4r 60 procent av landets bnp kommer fr\u00e5n f\u00f6retag i tallinn. i staden \u00e5terfinns f\u00f6retag som nokia, philips och ericsson. h\u00e4r finns \u00e4ven en stor banksektor med bland annat de svenska bankerna seb, swedbank och nordea. h\u00e4r har ocks\u00e5 en startup-scen utvecklats. skype utvecklades i bland annat tallinn och lanserades h\u00e4r 2003. turismen har stor ekonomisk betydelse.\n\n\n== infrastruktur ==\ni tallinn finns 17 hamnar, bland dem tre passagerarhamnar. fr\u00e5n vanasadam finns f\u00e4rjef\u00f6rbindelser med helsingfors, stockholm, \u00e5land och sankt petersburg, fr\u00e5n patareisadam finns snabbfartygsf\u00f6rbildelse med helsingfors. tallinns internationella flygplats \u00e4r stadens internationella flygplats. tallinns centralstation balti jaam har fj\u00e4rrtrafik till tartu, narva, viljandi, p\u00e4rnu och valga vid lettiska gr\u00e4nsen samt internationellt till sankt petersburg och moskva. stor del av landets regionala och nationella persontransporter sker genom bussar och viktiga v\u00e4gar f\u00f6r tallinn \u00e4r e20 och e67.\n\n\n=== kollektivtrafik ===\nkollektivtrafikens drivs av tallinna linnatranspordi as (tlt). tallinns sp\u00e5rv\u00e4gars n\u00e4t \u00e4r totalt 37 km och har fyra sp\u00e5rvagnslinjer. i tallinns finns flera tr\u00e5dbusslinjer och vanliga bussar. fr\u00e5n och med 1 januari 2013 \u00e4r kollektivtrafiken gratis f\u00f6r inv\u00e5nare i tallinn.\n\n\n== utbildning ==\ntallinns tekniska universitet g\u00e5r tillbaka till en teknisk h\u00f6gskola som grundades 1918. 2005 grundades tallinns universitet.\n\n\n== v\u00e4norter ==\n[k\u00e4lla beh\u00f6vs]\n gent, belgien (sedan 1982)\n dartford, england (sedan 1992)\n groningen, nederl\u00e4nderna 1993)\n venedig, italien (sedan 1984)\n rom, italien (sedan 2004)\n toronto, kanada (sedan 1997)\n peking, kina (sedan 1998)\n riga, lettland (sedan 1980)\n vilnius, litauen (sedan 1980)\n moskva, ryssland (sedan 1999)\n s:t petersburg, ryssland (sedan 1999)\n skellefte\u00e5, sverige (sedan 1982)\n malm\u00f6, sverige (sedan 1989)\n kiel, tyskland (sedan 1986)\n schwerin, tyskland (sedan 1993)\n kiev, ukraina (sedan 1994)\n odessa, ukraina (sedan 1997)\n\n\n== se \u00e4ven ==\nkung valdemars segelled\nmaardu\n\n\n== referenser ==\n\n\n=== noter ===\n\n\n=== webbk\u00e4llor ===\neurostat (2004). regions: statistical yearbook 2004. luxembourg: office for official publications of the european communities. p. 115. https://web.archive.org/web/20100529200628/http://epp.eurostat.ec.europa.eu/cache/ity_offpub/ks-af-04-001/en/ks-af-04-001-en.pdf.\nstatistical yearbook of tallinn 2008. tallinn: tallinn city government. 2009. pp. 160. https://web.archive.org/web/20110515092355/http://www.tallinn.ee/est/g2677s45500.\nreval i nordisk familjebok (andra upplagans supplement, 1925)\n\n\n=== tryckta k\u00e4llor ===\nl\u00e4r k\u00e4nna estland l\u00e4sebok & resebok, p\u00e4r lindstr\u00f6m, 2007, isbn 978-91-973992-0-3\nbaltikum: tre l\u00e4nder, tre huvudst\u00e4der, sture gustafson, 2006, isbn 9789157477880\nmiljan, toivo (2004) (p\u00e5 engelska). historical dictionary of estonia. european historical dictionaries ; no. 43. lanham, md.: scarecrow press. libris 9091929. isbn 0-8108-4904-6 \n\n\n== externa l\u00e4nkar ==\n wikimedia commons har media som r\u00f6r tallinn."