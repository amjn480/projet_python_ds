"il qatar (in arabo \u0642\u0637\u0631\u200e?, qa\u1e6dar, pronunciato [\u02c8q\u0251t\u02e4\u0251r]; pronuncia italiana: cat\u00e0r), ufficialmente stato del qatar (in arabo \u062f\u0648\u0644\u0629 \u0642\u0637\u0631\u200e?, dawlat qa\u1e6dar), \u00e8 un paese arabo del medio oriente affacciato sul golfo persico; confina con l'arabia saudita a sud. \u00e8 uno degli stati pi\u00f9 ricchi al mondo, forte della sua industria petrolifera.\n\n\n== storia ==\n\n\n=== antichit\u00e0 ===\npresso degli insediamenti abbandonati sulla costa sono stati ritrovati manufatti mesopotamici risalenti al periodo ubaid (c. 6500\u20133800 a.c.). al da'asa, un insediamento collocato sulla costa occidentale del qatar, \u00e8 il pi\u00f9 importante sito ubaid del paese e si crede che fosse un piccolo accampamento stagionale.\nil materiale di origine cassita, datato al secondo millennio avanti cristo, ritrovato sulle isole al khor attesta i rapporti commerciali fra gli abitanti del qatar e i cassiti di quello che \u00e8 oggi il bahrein.\n\n\n=== dominazione persiana, ottomana e britannica ===\nil qatar \u00e8 uno dei vari emirati sorti nel xx secolo nella penisola arabica. dopo essere stato dominato per migliaia di anni dai persiani e, pi\u00f9 recentemente, dal bahrein, dagli ottomani e dai britannici, divent\u00f2 indipendente il 3 settembre 1971.\nuno dei momenti pi\u00f9 importanti della storia del qatar di questo periodo fu quello del marzo 1893 con la battaglia di al-wajba: malgrado il qatar non abbia ottenuto la piena indipendenza dall'impero ottomano il risultato della battaglia \u00e8 ritenuto come un momento decisivo nella creazione del qatar come stato moderno e un periodo saliente per la fine del dominio ottomano nel paese.\nun altro momento importante di questo periodo \u00e8 l'unificazione del qatar avvenuta il 18 dicembre 1878 sotto lo sheikh jassim bin mohammed al thani, fondatore del qatar: oggi l'evento viene celebrato con la giornata nazionale del qatar.\n\n\n=== indipendenza ===\ndiversamente dalla maggior parte dei vicini emirati il qatar ha rifiutato di diventare parte dell'arabia saudita - malgrado il comune orientamento wahhabita della loro fede islamica - o degli emirati arabi uniti.\nil qatar, che durante gli anni ottanta aveva sostenuto lo sforzo bellico dell'iraq nella guerra iran-iraq, nel 1991 si oppose all'invasione irachena del kuwait e si schier\u00f2 al fianco delle forze che combatterono l'iraq nella guerra del golfo.\nle dispute territoriali con l'arabia saudita del settembre 1992 misero in crisi le tradizionalmente buone relazioni tra i due paesi, che raggiunsero un accordo nel maggio del 1993. il 27 giugno 1995 l'erede al trono, hamad bin khalifa al thani, depose suo padre khalifa bin hamad al thani e avvi\u00f2 una politica di apertura verso l'iran, l'iraq e la palestina.\nnel marzo del 2001 la corte internazionale di giustizia delle nazioni unite ha riconosciuto allo stato del bahrein la sovranit\u00e0 sulle isole hawar, reclamate dal qatar, risolvendo una disputa che si protraeva da decenni. nel 2013 l'emiro ha volontariamente abdicato in favore del figlio quartogenito tamim.\n\n\n=== primavera araba e implicazioni militari ===\n\n\n=== crisi diplomatica con le monarchie del golfo ===\nil 5 giugno 2017, con una mossa coordinata, arabia saudita, emirati arabi uniti, bahrein, egitto e altri paesi musulmani come le maldive hanno rotto i rapporti con il qatar, accusandolo del sostegno a gruppi integralisti come hamas, dell'appoggio alla destabilizzazione iraniana della regione, e dei fratelli musulmani in egitto. l'isolamento del qatar prevede l'applicazione di sanzioni economiche, la chiusura dei confini terrestri, marittimi e aerei alle compagnie e ai cittadini qatarioti, nonch\u00e9 l'espulsione di quest\u2019ultimi dai paesi del golfo. il 4 gennaio 2021, qatar e arabia saudita hanno concordato una risoluzione della crisi mediata da kuwait e stati uniti. l'arabia saudita ha cos\u00ec riaperto il confine con il qatar e avviato il processo di riconciliazione. un accordo e un comunicato finale firmati il 5 gennaio 2021 a seguito di un vertice del gcc ad al-'ula segnarono la risoluzione della crisi, con dettagli precisi rilasciati in seguito.\n\n\n== geografia ==\n\nil qatar \u00e8 una regione arida e rocciosa con ricchi giacimenti di petrolio e di gas naturale. per quanto riguarda le derrate alimentari deve fare affidamento, quasi completamente, sulle importazioni, in quanto la superficie messa a coltura \u00e8 ridottissima, e l'acqua molto scarsa poich\u00e9 le falde freatiche sono inutilizzabili a causa dell'alto contenuto di minerali. la desalinizzazione dell'acqua marina costituisce l'unico rimedio alla mancanza di risorse idriche. il governo ha ratificato accordi internazionali sull'ambiente in materie di biodiversit\u00e0, desertificazione e protezione dell'ozonosfera.\nil clima \u00e8 desertico. durante l'estate, che va da maggio a ottobre, il caldo \u00e8 afoso, alto tasso di umidit\u00e0 in rapporto agli elevatissimi gradi celsius effettivamente misurati e temperature nell'interno del paese fino a 46 gradi. lo shamal, un vento forte e polveroso, provoca sovente tempeste di sabbia. gli inverni, che vanno da novembre ad aprile, sono molto pi\u00f9 moderati, con notti fresche (15 c\u00b0 gradi di minima) e brevi piogge.\n\n\n== suddivisioni ==\nil qatar \u00e8 suddiviso in dieci municipalit\u00e0 (arabo: baladiyah, termine traducibile come governatorato o provincia):\n\nad dawhah\nal ghuwariyah\nal jumaliyah\nal khawr\nal wakrah\nar rayyan\njariyan al batnah\nmadinat ash shamal\numm salal\nmesaieed\n\n\n== clima ==\nil qatar presenta un clima desertico, con scarsissime piogge quasi esclusivamente invernali, anche se tendenzialmente molto afoso nei mesi compresi tra la tarda primavera e la prima met\u00e0 dell'autunno.\nle temperature medie massime giornaliere, nei tre mesi pi\u00f9 caldi, possono saltuariamente raggiungere, e nelle zone pi\u00f9 interne (seppur sia una penisola stretta), oltrepassare i 45\u00b0, con una temperatura percepita che pu\u00f2 arrivare a 50\u00b0 e oltre.\ndi sera, anche se la temperatura normalmente diminuisce di vari gradi, aumenta molto l'umidit\u00e0 relativa, che crea estremo disagio notturno, visto che normalmente si percepiscono 38\u00b0- 40\u00b0, al massimo a fronte di 30\u00b0- 31\u00b0 reali, anche dopo l'una di notte. se la temperatura reale \u00e8 superiore generalmente l'indice di calore oltrepassa i 40\u00b0 anche a notte fonda.\nla ragione dell'alto tasso di umidit\u00e0 \u00e8 dovuta all'evaporazione delle acque del golfo persico, causata dall'estrema intensit\u00e0 dei raggi solari e dalle altissime temperature.\nin pieno inverno il clima \u00e8 quasi secco e sicuramente vivibile, in termini di umidit\u00e0 relativa e punto di rugiada, anche se \u00e8 il periodo di alcune piogge, con temperature massime tipicamente intorno ai 23/24\u00b0.\n\n\n== deserto ==\nil qatar possiede un piccolo deserto nell'entroterra, laddove autostrade collegano la capitale con le altre citt\u00e0.\n\n\n== economia ==\nla principale risorsa economica \u00e8 rappresentata dal petrolio, su cui si basa la ricchezza del paese. i primi giacimenti furono scoperti negli anni quaranta e la commercializzazione del greggio ebbe inizio dieci anni dopo. nel 1974 il governo fond\u00f2 la qatar general petroleum corporation, ente deputato al controllo delle risorse petrolifere, precedentemente gestite da compagnie occidentali. il qatar \u00e8 stato membro dell'organizzazione dei paesi esportatori di petrolio (opec) che ha lasciato nel gennaio del 2019.un'ulteriore risorsa \u00e8 costituita inoltre dai giacimenti di gas naturale; infatti, a north west dome si trovano i pi\u00f9 grandi depositi del mondo di gas naturale non associato al petrolio. nel 2012 il prodotto interno lordo nominale del paese \u00e8 stato di 192,402 miliardi di dollari usa, corrispondente a un pil di 104 756 dollari usa pro capite, secondo al mondo dopo il lussemburgo. a parit\u00e0 di potere d'acquisto il prodotto interno lordo \u00e8 stato di 185 300 milioni di dollari usa, con un pil procapite di 100 889 dollari che colloca i suoi abitanti al primo posto tra i pi\u00f9 ricchi del mondo.\nil settore agricolo ha rilevanza solo a livello locale e impiega circa il 3% della forza lavoro. sono allo studio progetti volti a migliorare i sistemi di irrigazione e ad aumentare la produzione agricola per garantire l'autosufficienza alimentare, raggiunta alla fine degli anni novanta solo per frutta e ortaggi. il settore pi\u00f9 importante resta comunque quello della pastorizia (si allevano perlopi\u00f9 capre, pecore, dromedari e bovini). di rilievo \u00e8 inoltre la pesca che riesce a soddisfare completamente il fabbisogno interno, garantendo anche eccedenze per l'esportazione. il governo utilizza le entrate valutarie ottenute dalle concessioni petrolifere per finanziare lo sviluppo industriale del paese. oltre a effettuare la raffinazione del petrolio, le industrie manifatturiere pi\u00f9 importanti producono cemento, fertilizzanti e acciaio.\nl'unit\u00e0 monetaria \u00e8 il riyal qatariota (qar), suddiviso in cento dirham e legato a tasso fisso al dollaro usa (1 usd = 3,64 qar). l'istituto centrale di emissione \u00e8 la qatar monetary agency. il commercio estero si svolge principalmente con giappone, regno unito, stati uniti e germania e per circa il 90% riguarda petrolio e prodotti da esso derivati.\ndal 1997 l'emirato dispone di un proprio mercato azionario, il doha securities market.\nil turismo \u00e8 regolato dal qatar tourism authority.\n\n\n== infrastrutture e trasporti ==\n\nil paese non ha alcuna rete ferroviaria, ma le comunicazioni interne sono assicurate da circa 1230 km di strade, al 79% asfaltate. i programmi governativi prevedono lo sviluppo della rete stradale attraverso investimenti finanziati dalle entrate petrolifere. le comunicazioni aeree sono assicurate dall'aeroporto internazionale hamad. sono attualmente in costruzione delle linee di metropolitana.\nla compagnia aerea di bandiera, qatar airways, \u00e8 stata insignita del prestigioso status di \"five star airline\" dalla skytrax, una compagnia di ricerca e statistica per le aerolinee commerciali.\n\n\n== politica ==\nil qatar \u00e8 un emirato (monarchia ereditaria assoluta de facto), retto dalla famiglia reale al thani, la quale governa lo stato dal 1825.la costituzione del qatar (\u062f\u0633\u062a\u0648\u0631 \u0642\u0637\u0631) risale al 9 aprile 2004.\ndopo essersi reso indipendente dal regno unito nel 1971, var\u00f2 una costituzione provvisoria l'anno successivo. dopo il referendum costituzionale del 2003, \u00e8 diventata formalmente una monarchia costituzionale che prevede l'elezione diretta di 30 dei 45 membri dell'assemblea consultiva, mentre 15 vengono scelti dall'emiro. le prime elezioni sono state pi\u00f9 volte rimandate; di fatto, il potere \u00e8 concentrato nelle mani dell'emiro. non sono permessi i partiti politici. il potere esecutivo viene esercitato dal consiglio dei ministri (shura), i cui membri vengono nominati dal capo di stato, l'emiro, che svolge anche le funzioni di capo del governo. il sistema giudiziario \u00e8 composto da corti civili, penali e amministrative; le corti, amministrate secondo la legge islamica della shari'a, sono dotate di giurisdizione limitata. per le spese militari viene stanziato circa un quarto del bilancio dello stato.\ndal 2000 il qatar \u00e8 stato pi\u00f9 volte individuato come uno dei principali sovvenzionatori dei fratelli musulmani, attivi nel mondo arabo, in totale contrasto quindi con la linea politica e finanziaria perseguita dal confinante regno dell'arabia saudita, malgrado riad avesse a lungo finanziato in passato questa stessa organizzazione.\nad al udeid \u00e8 situata una grande base aerea, usata dall'esercito qatariota, dalla royal air force britannica e dall'aviazione statunitense. con circa 10 000 soldati stanziati, \u00e8 la pi\u00f9 grande base militare del medio oriente. da qui, nel 2003, fu orchestrata l'invasione dell'iraq. la base fu anche usata negli interventi contro lo stato islamico stanziato tra la siria e l'iraq.\n\n\n== societ\u00e0 ==\n\n\n=== demografia ===\nil numero della popolazione del qatar varia in funzione della stagione, da quando la nazione utilizza in modo massiccio la manodopera straniera. nel 2013 la popolazione totale del qatar era di 1,8 milioni, dei quali solo 278 000 cittadini qatarioti (circa il 13% della popolazione, a fronte di 1,5 milioni di immigrati; gli indiani sono la comunit\u00e0 pi\u00f9 numerosa, stimata in circa 545 000, seguiti da nepalesi (341 000), filippini (185 000), bengalesi (137 000), cingalesi (100 000) e pakistani (90 000). si tratta in genere di immigrati di sesso maschile, il che fa s\u00ec che la quota di uomini in questo paese superi di gran lunga quella femminile.il primo censimento demografico del qatar \u00e8 datato 1892 e fu condotto dai governatori ottomani della regione. basato sul censo degli abitanti, che incluse quindi solo i residenti nelle citt\u00e0, registr\u00f2 una popolazione pari a sole 9830 unit\u00e0.\n\n\n=== religioni ===\n\nla maggioranza della popolazione professa l'islam, ma vi sono numerosi residenti stranieri che professano altre religioni, principalmente il cristianesimo e l'induismo.\n\n\n=== lingue e dialetti ===\nla lingua ufficiale del paese \u00e8 l'arabo, ma molta gente parla anche l'inglese per via del lunghissimo passato coloniale.\nuna forma di inglese semplificato viene utilizzato come \"lingua franca\" dagli immigrati provenienti da india, pakistan, sri lanka, filippine, nepal, e dai paesi europei.\n\n\n=== diritti umani ===\n\nuna fonte di preoccupazione da parte di diverse organizzazioni non governative riguarda lo stato dei diritti umani in qatar.\n\n\n== istruzione ==\n\n\n=== universit\u00e0 ===\nl'universit\u00e0 del qatar \u00e8 stata fondata nel 1973.\n\n\n== cultura ==\n\n\n=== patrimoni dell'umanit\u00e0 ===\n\nil sito archeologico di al zubarah \u00e8 stato il primo sito del qatar iscritto, nel 2013, nella lista dei patrimoni dell'umanit\u00e0 dell'unesco.\n\n\n=== produzione letteraria ===\nnel xx secolo e soprattutto nel xxi secolo si assiste a una produzione letteraria in cui si affermano diversi scrittori e si affacciano alla ribalta diverse scrittrici: tra queste la poetessa del qatar kaltham jaber (nata nel 1958): pioniera tra le donne scrittrici del suo paese, narra, spesso, nei suoi racconti le condizioni della donna, e la libert\u00e0, spesso conquistata con fatica.\n\n\n=== musica ===\ntipica danza popolare \u00e8 l' ardah o ardha, tradizionale danza della spada del qatar.tra i cantanti del qatar pi\u00f9 affermati possiamo ricordare fahad al kubaisi.\n\n\n=== gastronomia ===\n\nla cucina qatariota prende spunto dalla tradizione beduina e offre svariate specialit\u00e0 culinarie.\n\n\n=== missioni spaziali ===\nil 29 agosto 2013 fu lanciato es'hail 1, il primo satellite del qatar.\n\n\n== sport ==\ndal 1993 a doha, la capitale del qatar, si svolge un torneo internazionale di tennis atp della categoria world tour 250; tra i vincitori figurano alcuni tra i pi\u00f9 grandi campioni della storia del tennis (roger federer, che detiene il record di tre vittorie, rafael nadal, stefan edberg, boris becker, jim courier e andy murray).\ndal 2002 si corre ogni anno nel mese di febbraio il tour of qatar (corsa ciclistica a tappe di quattro giorni), che \u00e8 ormai un punto di riferimento di alto spessore internazionale di inizio stagione. il corridore a vantare il maggiore numero di successi in questa competizione \u00e8 il belga ex campione del mondo tom boonen (2006, 2008, 2009, 2012); tra i vincitori figura anche il corridore italiano alberto loddo (2003).\nil qatar si \u00e8 qualificato ai mondiali di basket 2006.\nin qatar si svolge anche una gara del motomondiale, sul circuito di losail costruito nel 2004.\n\n\n=== calcio ===\nil 2 dicembre 2010 la fifa ha designato il qatar come nazione ospitante del campionato mondiale di calcio 2022. pertanto la nazionale di calcio del qatar, che non aveva mai partecipato a un mondiale, \u00e8 qualificata d'ufficio alla rassegna iridata dove per\u00f2 esce al primo turno. parecchie polemiche sono sorte per il clima estivo umido e torrido del qatar che imporr\u00e0 di spostare per la prima volta il mondiale in autunno. nel 2019 ha vinto per la prima volta la coppa d'asia sconfiggendo in finale il giappone per 3-1.\nnel 2021 il qatar ha ospitato la coppa araba di calcio riconosciuta ufficialmente dalla fifa.\nnel 2014 la famiglia reale del qatar si \u00e8 aggiudicata l'organizzazione della supercoppa italiana 2014 di calcio per circa quattro milioni di euro, disputata il 22 dicembre di quell'anno, mentre il 3 ottobre 2016 \u00e8 stato raggiunto l'accordo anche per l'edizione 2016, giocata sempre a doha, venerd\u00ec 23 dicembre. entrambe le finali hanno visto la sconfitta della juventus ai rigori, la prima col napoli, la seconda con il milan.\nil qatar ha ospitato il campionato mondiale di calcio 2022, che ha visto la vittoria della nazionale di calcio dell'argentina.\n\n\n=== atletica leggera ===\nnella disciplina dell'atletica leggera ottimi risultati sono stati raggiunti a livello internazionale da mutaz essa barshim, campione mondiale di salto in alto nel 2017 e nel 2019 e oro a tokyo 2020.\na doha si tiene annualmente il qatar athletic super grand prix, meeting facente parte del circuito di atletica della diamond league. la citt\u00e0 ha inoltre ospitato i campionati del mondo di atletica leggera 2019.\n\n\n=== giochi olimpici ===\nil qatar ai giochi olimpici ha finora vinto otto medaglie. il primo campione olimpico \u00e8 stato fares ibrahim, vincitore dell'oro nel sollevamento pesi a tokyo 2020, mentre il primo atleta qatariota a vincere una medaglia olimpica fu mohamed suleiman, che vinse la medaglia di bronzo nell'atletica leggera a barcellona 1992.\n\n\n== eventi ==\ndal 2009 doha \u00e8 sede dell'annuale congresso world innovation summit for education.\n\n\n== ricorrenze nazionali ==\n\n\n== note ==\n\n\n== voci correlate ==\nlinea di successione al trono del qatar\ndoha securities market\nqatar emiri air force\n\n\n== altri progetti ==\n\n wikiquote contiene citazioni di o su qatar\n wikizionario contiene il lemma di dizionario \u00abqatar\u00bb\n wikimedia commons contiene immagini o altri file su qatar\n wikivoyage contiene informazioni turistiche su qatar\n\n\n== collegamenti esterni ==\n\n sito ufficiale, su diwan.gov.qa. \n qa\u1e6dar, su treccani.it \u2013 enciclopedie on line, istituto dell'enciclopedia italiana. \n qatar, in dizionario di storia, istituto dell'enciclopedia italiana, 2010. \n(en) john duke anthony, jill ann crystal e adam zeidan, qatar, su enciclopedia britannica, encyclop\u00e6dia britannica, inc. \n(en) john duke anthony, jill ann crystal e adam zeidan, qatar, su enciclopedia britannica, encyclop\u00e6dia britannica, inc."