"harry potter \u00e9s una saga de set novel\u00b7les escrites per l'autora anglesa joanne kathleen rowling que narren les aventures del jove mag harry potter, juntament amb els seus millors amics ron weasley i hermione granger. la hist\u00f2ria transcorre sobretot a l'escola de m\u00e0gia i encanteris hogwarts, una acad\u00e8mia per als joves mags i bruixes. l'argument es centra en el conflicte d'en harry amb el malvat mag lord voldemort, que va matar els seus pares amb el prop\u00f2sit de conquerir el m\u00f3n m\u00e0gic. en catal\u00e0, la publicaci\u00f3 va a c\u00e0rrec de l'editorial emp\u00faries.\ndes de la primera novel\u00b7la harry potter i la pedra filosofal publicada el 1997, els llibres han guanyat una immensa popularitat, amb el respecte de la cr\u00edtica i un \u00e8xit comercial arreu del m\u00f3n. de la s\u00e8rie de llibres se n'han fet pel\u00b7l\u00edcules, videojocs i una gran quantitat de marxandatge. l'abril de 2007, els sis primers llibres ja havien venut 400 milions de c\u00f2pies i s'havien tradu\u00eft a 65 lleng\u00fces. el darrer llibre de la s\u00e8rie, harry potter i les rel\u00edquies de la mort es va publicar en angl\u00e8s el 21 de juliol de 2007. l'editorial va assegurar que, nom\u00e9s als estats units, s'havien editat 12 milions de c\u00f2pies en la primera impressi\u00f3; la tirada en catal\u00e0 va ser de 75.000 exemplars.amb tot aix\u00f2, l'autora j. k. rowling ha esdevingut la dona m\u00e9s rica de la gran bretanya i la persona que m\u00e9s diners ha guanyat escrivint llibres.la productora de cine warner bros va adquirir els drets per adaptar els llibres en una s\u00e8rie de nou pel\u00b7l\u00edcules, que va acabar el 15 de juliol de 2011 amb l'estrena de harry potter i les rel\u00edquies de la mort - part 2, esdevenint la franqu\u00edcia amb m\u00e9s \u00e8xit de la hist\u00f2ria del cinema. \u00e9s considerada la millor saga de l'edat contempor\u00e0nia.\nal febrer de 2016 es va anunciar la publicaci\u00f3 d'un nou llibre per al 31 de juliol de 2016: harry potter and the cursed child. es tracta del gui\u00f3 d'una obra de teatre que es representar\u00e0 a londres a partir de juliol de 2016. el gui\u00f3 ha estat redactat entre j. k. rowling i jack thorne. encara que en principi era nom\u00e9s un gui\u00f3, per petici\u00f3 massiva dels fans a j. k. rowling, tamb\u00e9 \u00e9s possible que es publiqui en format de novel\u00b7la. warner bros ha comprat recentment els drets de harry potter and the cursed child per posteriorment poder adaptar-la a una pel\u00b7l\u00edcula.\n\n\n== sinopsi ==\n\n\n=== resum de l'argument ===\nla hist\u00f2ria comen\u00e7a amb la celebraci\u00f3 del m\u00f3n m\u00e0gic. durant molts anys, havia estat atemorit pel despietat mag lord voldemort. la nit anterior, el 31 d'octubre, voldemort va descobrir el refugi amagat de la fam\u00edlia potter i mat\u00e0 lily potter evans i james potter, els pares d'en harry. tanmateix, quan va intentar matar el seu fill petit d'un any, harry, la maledicci\u00f3 rebota i el toca a ell. el cos de voldemort \u00e9s ferit, per\u00f2 el seu esperit sobreviu: no est\u00e0 ni mort ni viu. a harry, per la seva part, nom\u00e9s li queda una cicatriu en forma de raig al front: l'\u00fanica seq\u00fcela f\u00edsica de la maledicci\u00f3 de voldemort. harry \u00e9s l'\u00fanic supervivent de la maledicci\u00f3 assassina, i a partir de la misteriosa derrota de voldemort, el m\u00f3n m\u00e0gic comen\u00e7a a anomenar-lo \"el nen que va sobreviure\".\nl'1 de novembre, rubeus hagrid, un semi-gegant, deixa en harry amb els \u00fanics parents que li queden, els cruels dursley. aquests s\u00f3n l'oncle vernon, la seva tieta pet\u00fania i en dudley, el seu cos\u00ed ob\u00e8s i malcriat. ells intentaran, en va, amagar la seva her\u00e8ncia m\u00e0gica (per exemple, quan li diuen que els seus pares varen morir en un accident de tr\u00e0nsit, o castigant-lo severament despr\u00e9s de qualsevol comportament estrany). tanmateix, a la vig\u00edlia del seu onz\u00e8 aniversari, en harry t\u00e9 el seu primer contacte amb el m\u00f3n m\u00e0gic quan rep cartes del col\u00b7legi hogwarts de m\u00e0gia i bruixeria, les quals eren entregades per \u00f2libes, tot i que el seu oncle impedeix que pugui llegir-les. ja en el seu aniversari, en hagrid apareix i li diu a en harry que existeix un m\u00f3n m\u00e0gic i un m\u00f3n \"muggle\"(gent sense poders m\u00e0gics), i que ell \u00e9s un mag que ha estat inscrit, d'en\u00e7\u00e0 que va n\u00e9ixer, al col\u00b7legi.\na partir d'aquest moment, en harry passa la major part del seu temps a hogwarts, on viu moltes aventures relacionades amb el segon ascens al poder de voldemort, que continua amb els seus plans de dominar el m\u00f3n m\u00e0gic, eliminar el m\u00f3n muggle i matar en harry. cada llibre en relata un any (generalment de juliol a juny, tret d'alguns flashbacks) dels set que en harry ha de passar a hogwarts per finalitzar la seva formaci\u00f3 m\u00e0gica.\n\n\n=== univers ===\nel m\u00f3n m\u00e0gic en qu\u00e8 es troba harry potter es troba completament separat del nostre m\u00f3n. mentre que el fant\u00e0stic m\u00f3n de n\u00e0rnia \u00e9s un univers alternatiu i el senyor dels anells \u00e9s un passat m\u00edtic, el m\u00f3n m\u00e0gic de harry potter cont\u00e9 elements m\u00e0gics id\u00e8ntics als del nostre m\u00f3n no m\u00e0gic. algunes de les seves institucions i localitzacions a pobles i ciutats, inclosa londres per exemple, poden ser reconegudes al m\u00f3n real, que posseeix una gran col\u00b7lecci\u00f3 de carrers amagats, monestirs i castells a\u00efllats que es mantenen \"invisibles\" envers la poblaci\u00f3 no m\u00e0gica (coneguda com a \"muggle\"). l'habilitat m\u00e0gica no s'apr\u00e8n, \u00e9s innata; encara que en algunes escoles m\u00e0giques com ara hogwarts ensenyen a controlar-la i fer-ne un bon \u00fas. tamb\u00e9 \u00e9s possible que uns pares mags tinguin un fill amb poders m\u00e0gics molt limitats (conegut com a \"llufa\", com ara argus filch, la sra. figg o la m\u00e8rope gaunt). la gent que no t\u00e9 poders m\u00e0gics no t\u00e9 const\u00e0ncia de l'exist\u00e8ncia dels bruixots, excepte familiars de bruixots i el primer ministre muggle.\nla capacitat de fer m\u00e0gia, segons les novel\u00b7les, \u00e9s innata m\u00e9s que apresa, tot i que els joves mags han d'assistir a escoles amb la finalitat de dominar-la i controlar-la. aquesta capacitat \u00e9s totalment heredit\u00e0ria, tot i que existeixen mags fills de muggles (o \"sang de fang\" de forma despectiva), ja que aquests sempre van haver de tenir un ascendent mag. els mags tenen un desenvolupat sistema social, amb la seva pr\u00f2pia moneda, sanitat i una complexa xarxa de transports i comunicacions.\ndins del m\u00f3n m\u00e0gic, coexisteixen amb els mags unes altres criatures que tamb\u00e9 s\u00f3n mantingudes en secret i fora de contacte amb els muggles. entre elles s'hi troben dracs, fantasmes, unicorns, sirenes, centaures i d'altres d'inventades o adaptades per l'autora com els dem\u00e8ntors o els elfs dom\u00e8stics.\n\n\n=== cronologia ===\nels llibres eviten ubicar la hist\u00f2ria en un any en particular. tot i aix\u00f2, hi ha un parell de refer\u00e8ncies que permeten establir una l\u00ednia de temps amb anys reals. la primera la trobem a la segona novel\u00b7la, harry potter i la cambra secreta, on el fantasma sir nicholas de mimsy-porpington, m\u00e9s conegut com a nick de-poc-sense-cap, celebra el 500\u00e8 aniversari de la seva mort, que va tenir lloc el 31 d'octubre de 1492. per tant, el llibre s'ubica en el cicle lectiu de 1992 a 1993. aquesta cronologia es reitera a harry potter i les rel\u00edquies de la mort, quan s'hi indica que la mort de james i lily potter ocorregu\u00e9 el 31 d'octubre de 1981. aquestes dades permeten deduir que l'argument principal de la hist\u00f2ria va des de 1991, al comen\u00e7ament de la pedra filosofal, fins a 1998, al final de les rel\u00edquies de la mort.\n\n\n== llibres ==\n\n\n=== llibres de harry potter ===\n\n\n==== harry potter i la pedra filosofal ====\n\nharry potter i la pedra filosofal (t\u00edtol original: harry potter and the philosopher's stone) \u00e9s el primer llibre de la s\u00e8rie, publicat a anglaterra el 30 de juny de 1997 i la versi\u00f3 en catal\u00e0 el 1999.\nen aquest llibre s'introdueixen la majoria dels personatges principals de la s\u00e8rie, aix\u00ed com molts dels llocs on es desenvolupar\u00e0 l'acci\u00f3. es narren els primers passos de harry al m\u00f3n de la m\u00e0gia, aix\u00ed com el seu primer enfrontament amb lord voldemort que, en la seva recerca d'un cos nou i de la immortalitat, vol obtenir el poder de la pedra filosofal, una pedra que converteix qualsevol metall en or i permet crear l'elixir de la immortalitat. es tracta d'un dels llibres m\u00e9s venuts de la hist\u00f2ria. les estimacions de les seves vendes mundials superen els 110 milions de c\u00f2pies. a la primavera de 2007, una primera edici\u00f3 signada per rowling va ser subhastada a londres per \u00a327.876.\n\n\n==== harry potter i la cambra secreta ====\n\nharry potter i la cambra secreta (originalment en angl\u00e8s harry potter and the chamber of secrets) va ser publicat originalment el 2 de juliol de 1998 i la versi\u00f3 en catal\u00e0, el novembre de 1999. al segon any de harry, a howgarts, s'introdueix la figura de l'elf dom\u00e8stic, a m\u00e9s de revelar una mica m\u00e9s sobre el passat de voldemort a trav\u00e9s del seu diari personal. aquest objecte tindr\u00e0 un important paper en el desenvolupament de l'argument.\nmolts dels elements del primer esb\u00f3s d'aquest llibre van ser eliminats tant per la seva autora com per l'editor. a m\u00e9s, el llibre t\u00e9 una important relaci\u00f3 tem\u00e0tica amb el sis\u00e8 llibre. molta de la informaci\u00f3 que havia de ser revelada en aquest volum va ser despla\u00e7ada al sis\u00e8. a conseq\u00fc\u00e8ncia d'aix\u00f2, molts dels elements que apareixen de forma quotidiana a la cambra secreta apareixen novament a el misteri del pr\u00edncep amb la seva veritable rellev\u00e0ncia.\n\n\n==== harry potter i el pres d'azkaban ====\n\nharry potter i el pres d'azkaban (harry potter and the prisioner of azkaban) va ser publicat en angl\u00e8s el 8 de juliol de 1999, i la versi\u00f3 catalana va sortir al mar\u00e7 de 2000. en aquest llibre s'introdueixen els personatges remus llopin i sirius black (malgrat que aquest \u00faltim va ser mencionat a la pedra filosofal), a m\u00e9s de desenvolupar la hist\u00f2ria dels pares de harry. \u00e9s l'\u00fanic llibre de la s\u00e8rie en qu\u00e8 no apareix voldemort.\naquest llibre guany\u00e0 el premi costa i el premi bram stocker, entre altres, que el situen en un dels llibres fant\u00e0stics m\u00e9s premiats dels \u00faltims anys.\n\n\n==== harry potter i el calze de foc ====\n\nharry potter i el calze de foc (harry potter and the goblet of fire) va ser publicat en angl\u00e8s el 8 de juliol del 2000 i en catal\u00e0 el 9 de mar\u00e7 del 2001. en aquesta ocasi\u00f3, es narra la participaci\u00f3 de harry potter al torneig dels tres bruixots, el qual acaba amb el ressorgiment de voldemort. pr\u00e8viament a la publicaci\u00f3 del llibre, es gener\u00e0 molta controv\u00e8rsia i anticipaci\u00f3 davant l'anunci de l'autora que un personatge moriria. aquest personatge \u00e9s cedric diggory, un dels rivals de harry al torneig.\nen el torneig dels tres bruixots, harry potter \u00e9s apuntat per una altra persona que el mateix harry acaba descobrint qui \u00e9s al final del llibre. a m\u00e9s de diggory i harry potter, participen en el torneig victor krum i fleur delacour\n\n\n==== harry potter i l'orde del f\u00e8nix ====\n\nharry potter i l'orde del f\u00e8nix (harry potter and the order of the phoenix) \u00e9s, amb quasi 800 p\u00e0gines en la seva edici\u00f3 anglesa, el llibre m\u00e9s llarg de la s\u00e8rie, un fet que la mateixa autora considera un defecte. va ser publicat mundialment en angl\u00e8s el 21 de juny de 2003 a les 00:00 hores i la versi\u00f3 en catal\u00e0 va sortir el 21 de febrer de 2004 a les 10:00 hores.\nen aquest cinqu\u00e8 llibre, harry potter ha d'enfrontar-se tant a un voldemort ressorgit com a la resta del m\u00f3n m\u00e0gic que es nega a creure que aix\u00f2 \u00e9s cert, comen\u00e7ant per la conselleria d'afers m\u00e0gics. aquesta nomena dolors umbridge com a nova directora de hogwarts, i juntament amb luna lovegood i bel\u00b7latrix lestrange, s\u00f3n els tres personatges m\u00e9s destacats que s'introdueixen en aquesta entrega. per altra banda, es descobreix una important profecia que relaciona harry i voldemort i, finalment, es relata l'assassinat de sirius black.\n\n\n==== harry potter i el misteri del pr\u00edncep ====\n\nharry potter i el misteri del pr\u00edncep (harry potter and the half-blood prince) va ser publicat en angl\u00e8s el 16 de juliol de 2005 a les 00:00 hores en una roda de premsa reservada nom\u00e9s a nens d'entre 8 i 16 anys. per altra banda, la versi\u00f3 catalana va ser publicada el 23 de febrer de 2006 a les 18:30. gaireb\u00e9 un any abans de la publicaci\u00f3 original, rowling havia manifestat a la seva p\u00e0gina web oficial la seva voluntat de matar un altre personatge, per la qual cosa van apar\u00e8ixer una s\u00e8rie d'apostes no-oficials en les quals es debatien les diferents possibilitats.en aquesta sisena entrega, harry rep un antic llibre de text de pocions ple d'anotacions i recomanacions signades per un misteri\u00f3s pr\u00edncep mest\u00eds. al mateix temps, rep classes particulars pel mateix director de l'escola, albus dumbledore, que li permet con\u00e8ixer moments del passat de voldemort, per aix\u00ed poder-li ensenyar qu\u00e8 s\u00f3n els horricreus, objectes fonamentals per a aconseguir la seva vict\u00f2ria. al final del llibre, el professor severus snape, la lleialtat del qual havia estat q\u00fcestionada durant tota la s\u00e8rie, assassina en dumbledore. la frase snape kills dumbledore (l'snape mata en dumbledore) es converteix en un fenomen d'internet que impuls\u00e0 tota mena de v\u00eddeos i gr\u00e0fics.\n\n\n==== harry potter i les rel\u00edquies de la mort ====\n\nla setena i \u00faltima novel\u00b7la, harry potter i les rel\u00edquies de la mort (harry potter and the deathly hallows), va ser publicada en angl\u00e8s el 21 de juliol de 2007, tancant la s\u00e8rie que dur\u00e0 una d\u00e8cada. en catal\u00e0 va ser publicat el 21 de febrer de 2008.aquest \u00faltim llibre narra els esdeveniments de despr\u00e9s de la mort de dumbledore, en els quals voldemort finalitza el seu ascens al poder i aconsegueix dominar la conselleria d'afers m\u00e0gics. en harry i els seus amics decideixen no cursar l'\u00faltim any a hogwarts, per sortir a la recerca dels horricreus que falten. finalment, es duu a terme la \"batalla de hogwarts\", entre l'orde del f\u00e8nix (alumnes i professors de l'escola) i voldemort i els cavallers de la mort. la novel\u00b7la acaba amb un ep\u00edleg, que explica el futur dels personatges supervivents 19 anys despr\u00e9s de l'enfrontament.\n\n\n=== llibres relacionats amb harry potter ===\naddicionalment, rowling va escriure tres llibres secundaris que s'ubiquen dins de l'univers argumental de les set novel\u00b7les principals. totes les obres es van escriure amb car\u00e0cter ben\u00e8fic, ja que les seves recaptacions van ser donades a les organitzacions comic relief i the children's voice.\n\n\n==== b\u00e8sties fant\u00e0stiques i on trobar-les ====\n\nb\u00e8sties fant\u00e0stiques i on trobar-les (en angl\u00e8s, fantastic beasts and where to find them) \u00e9s un llibre de text usat pels estudiants de hogwarts, escrit per newt scamander, un mag bi\u00f2leg. descriu i analitza les diferents criatures m\u00e0giques que habiten el m\u00f3n. va ser publicat el 5 de mar\u00e7 de 2001 amb un disseny que representa a la c\u00f2pia usada a harry potter i el pres d'azkaban. inclou, a m\u00e9s, algunes notes a marge fetes suposadament pels tres protagonistes.\n\n\n==== el quidditch de totes les \u00e8poques ====\n\nel quidditch de totes les \u00e8poques (en angl\u00e8s, quidditch through the ages) va ser publicat de forma conjunta a l'anterior, amb el mateix objectiu ben\u00e8fic. en aquest cas, es tracta d'un manual sobre les regles i la hist\u00f2ria del quidditch, l'esport m\u00e9s popular entre els mags. tot i que a la s\u00e8rie apareix com un regal de nadal de l'hermione a en harry, el llibre est\u00e0 dissenyat com un exemplar de la biblioteca de hogwarts, amb una targeta que detalla els alumnes que n'han sol\u00b7licitat el pr\u00e9stec anteriorment.\n\n\n==== les rondalles del bard gallard ====\n\nper la seva part, les rondalles del bard gallard (the tales of beedle the bard) va ser escrit a final de 2007 com un \u00abcomiat de la s\u00e8rie\u00bb per part de l'autora. nom\u00e9s se'n van fer set c\u00f2pies manuscrites i il\u00b7lustrades per rowling, de les quals sis van ser regalades als primers col\u00b7laboradors de l'autora i una subhastada a londres. la subhasta va ser duta a terme a la casa sotheby's, i el llibre va ser comprat per amazon.com per un preu de 1.950.000 lliures. totes les c\u00f2pies, de 157 p\u00e0gines, estan folrades en cuir marroqu\u00ed amb ornaments de plata i incrustacions de pedres semiprecioses.\nsegons la s\u00e8rie, beedle el bard \u00e9s al fictici m\u00f3n m\u00e0gic, el que serien aqu\u00ed els germans grimm o hans christian andersen. els seus contes s\u00f3n coneguts popularment entre els nens mags de la mateixa manera que coneixen la ventafocs o la blancaneus els nens d'aqu\u00ed. una recopilaci\u00f3 d'aquestes hist\u00f2ries, escrites en runes antigues, apareix al llibre harry potter i les rel\u00edquies de la mort com una her\u00e8ncia de l'albus dumbledore a hermione granger i t\u00e9 un paper fonamental en el desenvolupament de l'argument.\n\n\n=== origen i publicaci\u00f3 ===\nsegons explica a la seva p\u00e0gina web, el 1990 rowling estava viatjant en un tren de manchester a londres, quan la idea \u00abes va formar de cop a dins del seu cap\u00bb.\n\nel 1995, harry potter i la pedra filosofal ja estava acabat i el manuscrit va ser enviat a diferents agents. el segon agent a qui va acudir va oferir representar-la i enviar el seu manuscrit a bloomsbury publishing. despr\u00e9s que vuit editorials descartessin el llibre, bloomsbury va oferir a rowling \u00a32,500 avan\u00e7ats per a la publicaci\u00f3.tot i que rowling no havia tingut al cap una categoria d'edat per als seus lectors quan va comen\u00e7ar a escriure, els editors van apuntar inicialment l'etapa d'edat de nou a onze anys. la vig\u00edlia de la publicaci\u00f3 els editors van demanar a joanne rowling que adopt\u00e9s un pseud\u00f2nim amb un g\u00e8nere m\u00e9s neutral perqu\u00e8 temien que els nois (de sexe mascul\u00ed) d'aquesta edat no estarien interessats a llegir una novel\u00b7la escrita per una dona. ella va decidir utilitzar j.k. rowling (joanne kathleen rowling), ometent el seu nom i usant el de la seva \u00e0via en segon lloc.el primer llibre de harry potter va ser publicat a anglaterra per bloomsbury el juliol de 1997 i als estats units d'am\u00e8rica per scholastic el setembre de 1998, amb el pagament previ de $105.000 a rowling, una suma sense precedents per al dret d'edicions d'un llibre per a nens als estats units d'am\u00e8rica. tement que alguns lectors ni entendrien el mot \u00abfilosofal\u00bb ni l'associarien a un tema m\u00e0gic com \u00e9s la pedra filosofal, la qual est\u00e0 relacionada amb l'alqu\u00edmia), scholastic va insistir que el llibre fos retitulat com a harry potter and the sorcerer's stone (harry potter i la pedra del mag) per al mercat dels eua.\nels editors de rowling aconseguiren capitalitzar aquest fenomen gr\u00e0cies a les r\u00e0pides i successives publicacions dels quatre primers llibres, fet que va mantenir l'inter\u00e8s dels lectors per la hist\u00f2ria, malgrat que l'autora es va prendre un descans entre la publicaci\u00f3 d'el calze de foc i l'orde del f\u00e8nix. la s\u00e8rie tamb\u00e9 va aconseguir seguidors adults, fet que va impulsar a fer dues edicions del llibre, ambd\u00f3s amb el mateix text per\u00f2, segons el cas, amb una portada dirigida als nens o amb una dirigida a un p\u00fablic m\u00e9s adult i madur\nel 2014, l'editorial bloomsburry va encarregar l'il\u00b7lustrador jonny duddle amb el disseny de les portades i il\u00b7lustracions d'una nova edici\u00f3 de tota la s\u00e8rie.\n\n\n=== finalitzaci\u00f3 de la s\u00e8rie ===\nel desembre de 2005, rowling va declarar a la seva p\u00e0gina web que \u00abel 2006 ser\u00e0 l'any en el qual escriur\u00e9 l'\u00faltim llibre de la s\u00e8rie harry potter.\u00bb el progr\u00e9s de harry potter i les rel\u00edquies de la mort va ser detallat en les seg\u00fcents actualitzacions del seu diari virtual fins a la seva publicaci\u00f3 el 21 de juliol de 2007.\nrowling va acabar el llibre l'11 de gener de 2007 a l'hotel balmoral d'edimburg, on va escriure un missatge sota un bust d'hermes que resa: \u00abjk rowling ha acabat d'escriure harry potter i les rel\u00edquies de la mort en aquesta habitaci\u00f3 (652) l'11 de gener de 2007.\u00bbno obstant aix\u00f2, rowling va declarar que l'\u00faltim cap\u00edtol del set\u00e8 llibre (l'ep\u00edleg) el va escriure \u00abm\u00e9s o menys el 1990\u00bb. el juny de 2006, en una aparici\u00f3 al programa d'entrevistes brit\u00e0nic richard & judy, rowling va anunciar que aquest cap\u00edtol havia estat modificat, ja que un personatge \u00abes va salvar\u00bb i els altres dos, que anteriorment sobrevivien a la hist\u00f2ria, ara morien. tamb\u00e9 va dir que veia la l\u00f2gica a matar a harry potter, amb la finalitat d'evitar que altres autors escriguessin llibres sobre la vida d'en harry despr\u00e9s de hogwarts.\n\n\n=== despr\u00e9s de les rel\u00edquies de la mort ===\nrowling va escriure els set llibres de harry potter en 17 anys. en una entrevista l'any 2000 al seu autor estatunidenc, rowling va declarar que no hi ha una universitat despr\u00e9s de hogwarts. pel que fa a la continuaci\u00f3 de la s\u00e8rie despr\u00e9s del set\u00e8 llibre, va dir: \u00abno dir\u00e9 mai, per\u00f2 no tinc plans d'escriure un vuit\u00e8 llibre\u00bb.quan se li va preguntar sobre escriure altres llibres relacionats amb la s\u00e8rie, a l'estil d'el quidditch de totes les \u00e8poques, va respondre que consideraria fer-ho si els beneficis s\u00f3n destinats a la caritat, com va succeir amb tres llibres relacionats que ja va publicar. un altre suggeriment va ser fer una esp\u00e8cie d'enciclop\u00e8dia que contingu\u00e9s la informaci\u00f3 que no va tenir cabuda a la s\u00e8rie. sobre aix\u00f2 \u00faltim, el 24 de juliol de 2007, rowling va anunciar en una entrevista que \u00abprobablement\u00bb escriuria una enciclop\u00e8dia del m\u00f3n de harry potter, la qual inclouria les dades descartades de la hist\u00f2ria, a m\u00e9s a m\u00e9s d'informaci\u00f3 sobre el que va oc\u00f3rrer despr\u00e9s de les rel\u00edquies de la mort, detalls sobre el futur dels personatges, etc.\n\n\n== protagonistes ==\n\ncategoria principal: personatges de harry potterharry potter: \u00e9s el protagonista principal i el seu nom dona t\u00edtol a la s\u00e8rie. \u00e9s un orfe que viu amb els seus cruels oncles fins que, durant el seu onz\u00e8 aniversari, s'assabenta que \u00e9s un mag i esbrina que, quan tenia un any, lord voldemort va assassinar els seus pares, james potter i lily evans, i quan va voler fer el mateix amb ell, la maledicci\u00f3 assassina va rebotar sobre si mateix, fent-lo desapar\u00e8ixer, mentre que a en harry nom\u00e9s li va quedar una cicatriu al front amb forma de raig. posteriorment, descobreix que el seu dest\u00ed est\u00e0 lligat al de voldemort, i que ha de ser ell qui eviti el renaixement de l'\u00abinnominable\u00bb.ron weasley: \u00e9s el millor amic de harry potter i, juntament amb l'hermione granger, un dels seus companys d'aventures. apareix descrit com un noi alt i esprimatxat, p\u00e8l-roig que, juntament amb els seus pares i germans (que tamb\u00e9 tenen un paper important a la s\u00e8rie), viuen a \u00abel cau\u00bb. en ron viu a l'ombra dels seus cinc germans grans, a m\u00e9s de la del mateix harry, la qual cosa ha generat diverses discussions entre ambd\u00f3s al llarg de la s\u00e8rie.hermione granger: juntament amb en harry i en ron compon el trio de protagonistes. encara que als primers llibres el seu paper \u00e9s minoritari en comparaci\u00f3 al dels dos nois, a partir d'el pres d'azkaban el desenvolupament del seu personatge creix i les seves habilitats s\u00f3n cada vegada m\u00e9s requerides. l'hermione \u00e9s molt intel\u00b7ligent i estudiosa, i sempre sobreposa la l\u00f2gica i el pensament fred davant la valentia dels seus companys. a partir del quart llibre exposa impl\u00edcitament els seus sentiments cap a en ron, que no s'aclareixen fins al final de l'\u00faltim llibre.albus dumbledore: \u00e9s el director de hogwarts durant gran part de la s\u00e8rie. \u00e9s considerat un dels mags m\u00e9s poderosos del seu temps i un dels principals mentors de harry. els llibres solen acabar amb una conversa entre en harry i en dumbledore en les quals aquest \u00faltim revela detalls de les inc\u00f2gnites que sorgeixen a la trama. al sis\u00e8 llibre dona classes particulars a en harry, ensenyant-li coses sobre els horricreus. al final d'aquesta novel\u00b7la, \u00e9s assassinat per severus snape, deixant el m\u00f3n m\u00e0gic a punt per al segon domini de voldemort.severus snape: \u00e9s el professor de les assignatures pocions (del primer al cinqu\u00e8 llibre) i defensa contra les forces del mal (sis\u00e8 llibre) de hogwarts. fins a la desaparici\u00f3 de voldemort, va ser un cavaller de la mort, cosa que va fer que fins al final de la s\u00e8rie no es descobr\u00eds la seva veritable lleialtat. t\u00e9 una relaci\u00f3 de mutu menyspreu amb en harry. per aix\u00f2 l'snape sol ser el principal sospit\u00f3s del protagonista quan sorgeixen misteris. a \"harry potter i les rel\u00edquies de la mort\", li \u00e9s assignat el c\u00e0rrec de director de hogwarts.lord voldemort: l'antagonista de la s\u00e8rie, \u00e9s un mag fosc i malvat que vol dominar el m\u00f3n m\u00e0gic per imposar la seva ideologia basada en la prevalen\u00e7a de la puresa de sang i eliminar els muggles. el seu veritable nom \u00e9s tod morvosc rodlel i apareix descrit com un ser p\u00e0l\u00b7lid i alt, amb narius en comptes de nas i ulls vermellosos. encara que va ser un alumne exemplar de hogwarts, va dedicar la seva vida a les forces del mal, i en la seva ufana recerca de la immortalitat, va desenvolupar set horricreus, dipositant un tros de la seva \u00e0nima a cadascun d'ells. despr\u00e9s de graduar-se a hogwarts, i juntament amb els seus seguidors, els cavallers de la mort, va iniciar una \u00e8poca de terror al m\u00f3n m\u00e0gic. despr\u00e9s d'escoltar una profecia en la qual s'augurava el naixement d'un rival, va intentar matar en harry, per\u00f2 no va tenir \u00e8xit i gaireb\u00e9 va morir. va aconseguir reconstruir el seu cos al quart llibre i va arribar al poder novament despr\u00e9s de la mort de dumbledore.\n\n\n== an\u00e0lisi liter\u00e0ria ==\n\n\n=== estructura i g\u00e8nere ===\nles novel\u00b7les es basen principalment dins del g\u00e8nere fant\u00e0stic, tot i que en molts aspectes tamb\u00e9 poden ser considerades bildungsromane, o novel\u00b7les de formaci\u00f3, en les quals s'hi detalla algun tipus de desenvolupament d'un personatge. la hist\u00f2ria s'ubica principalment a hogwarts, un internat brit\u00e0nic per a mags i bruixes. en aquest sentit, les novel\u00b7les s\u00f3n \"descendents directes de tom brown's school days de thomas hughes i altres novel\u00b7les victorianes i eduardianes que es basen en la vida dels col\u00b7legis p\u00fablics\". per la seva part, en paraules de stephen king, les novel\u00b7les s\u00f3n \"astuts contes de misteri\", i cada llibre est\u00e0 constru\u00eft a l'estil de les aventures de sherlock holmes, on es deixen un nombre de pistes amagades en la narrativa, mentre que els personatges segueixen una s\u00e8rie de sospitosos al llarg d'ex\u00f2tics escenaris, portant a un tomb final inesperat. estan escrites en tercera persona, tret de poques excepcions (com els primers cap\u00edtols de la pedra filosofal, el misteri del pr\u00edncep o les rel\u00edquies de la mort), i els secrets de la hist\u00f2ria s\u00f3n descoberts pel lector o lectora al mateix temps que per harry.\nels llibres tendeixen a seguir una f\u00f3rmula molt estricta. ubicats al llarg d'anys consecutius, generalment comencen amb harry a casa dels dursley, al m\u00f3n muggle. tor seguit, es trasllada a algun escenari m\u00e0gic, com la casa d'en ron o grimmauld place, 12, per un breu per\u00edode abans de comen\u00e7ar l'any escolar, el qual comen\u00e7a quan es puja a l'expr\u00e9s de hogwarts. un cop aqu\u00ed, es desenvolupa la hist\u00f2ria que arriba al seu cl\u00edmax al voltant o just despr\u00e9s dels ex\u00e0mens finals, quan en harry ha d'enfrontar-se a voldemort o a algun dels seus cavallers de la mort. finalment, apr\u00e8n una important lli\u00e7\u00f3 o detall clau de la trama en una conversa amb albus dumbledore. aquesta f\u00f3rmula es trenca completament en l'\u00faltima novel\u00b7la, on en harry i els seus amics passen la major part del temps fora de hogwarts, i nom\u00e9s hi retornen per a l'enfrontament final.\nd'altra banda, harry est\u00e0 present d'alguna manera (f\u00edsicament, mitjan\u00e7ant un somni o una visi\u00f3) a cada cap\u00edtol fins al cinqu\u00e8 llibre per\u00f2, a partir d'aquest, tan sols apareix en la majoria de cap\u00edtols. aquesta estructura permet al lector esbrinar els misteris alhora que en harry, trobant pistes nom\u00e9s quan ell ho fa.\n\n\n=== tem\u00e0tiques ===\nsegons rowling, el principal tema de l'heptalogia \u00e9s la mort: \u00abels meus llibres s\u00f3n en bona part sobre la mort. s'inicien amb la mort dels pares de harry. despr\u00e9s hi ha l'obsessi\u00f3 de voldemort de conquerir la mort i la seva recerca de la immortalitat a qualsevol preu, objectiu de qualsevol persona capa\u00e7 de fer m\u00e0gia. entenc per qu\u00e8 voldemort vol conquerir la mort. tots li tenim tanta por\u00bb.rowling ha declarat que els llibres tenen \"un argument a favor de la toler\u00e0ncia\" i que, a m\u00e9s a m\u00e9s, transmeten un missatge que proposa \u00abq\u00fcestionar l'autoritat i no assumir que el govern o la premsa et diguin tota la veritat\u00bb.si b\u00e9 es pot dir que els llibres comprenen molts altres temes com el poder (especialment l'ab\u00fas que se'n fa), l'amor o el prejudici, aquests es troben, segons rowling, \u00abfortament arrelats a l'argument\u00bb. l'autora prefereix deixar que aquests conceptes \u00abcreixin org\u00e0nicament\u00bb m\u00e9s que asseure's i intentar impartir conscientment tals idees als seus lectors i lectores. en la mateixa l\u00ednia s'hi troba la sempre present tem\u00e0tica adolescent, en la descripci\u00f3 de la qual l'autora no tingu\u00e9 cap problema en admetre la sexualitat dels seus personatges, amb la finalitat de no \u00abestancar en harry en un permanent estat prepubescent\u00bb.\n\n\n=== recreacions de mites cl\u00e0ssics ===\ndins de cada hist\u00f2ria de harry potter s'amaguen molts referents a la literatura grega i romana cl\u00e0ssiques. rowling demostra durant tota la saga el seu inter\u00e8s per aquesta cultura.\n\n\n==== l'orestea en la relaci\u00f3 entre en harry i en ron ====\nen general, l'orestea \u00e9s el m\u00e0xim referent que existeix, ja que influeix directament en la relaci\u00f3 d'en harry i en ron. ambd\u00f3s mantenen una relaci\u00f3 molt semblant a la d'orestes i p\u00edlades.\nper una banda, harry resulta ser la viva imatge d'orestes, el qual ha de venjar la mort del pare (en el cas de potter, al pare i la mare). se sent sovint culpable de la mort de la seva mare (que potter causa involunt\u00e0riament) i \u00e9s perseguit constantment per un turment que li recorda aquesta mort (la cicatriu al front). evidentment, harry no t\u00e9 el turment d'orestes matricida, ni l'immaculat matrimoni de james i lily potter \u00e9s el de clitemnestra i agam\u00e8mnon, per\u00f2 al llarg de les obres (i sobretot en boca del frustrat snape) es descobreix que el pare d'en harry no era l'idealitzat progenitor perfecte, sin\u00f3 un jove ple d'arrog\u00e0ncia (lahybris d'agam\u00e8mnon) que li va portar no pas pocs maldecaps, i l'enyorament que harry t\u00e9 dels seus pares traspua tamb\u00e9 una certa culpabilitat somorta perqu\u00e8 la seva mare va morir per salvar-lo a ell.\nper altra banda, en ron, com p\u00edlades, resulta ser l'amic lleial: amb poca iniciativa, per\u00f2 amb prou capacitat per estimular i acompanyar en harry quan aquest defalleix, amb veu for\u00e7a m\u00e9s assenyada (i un p\u00e8l ing\u00e8nua en aquest cas) i sobretot amb fidelitat incombustible.\npel que fa a la situaci\u00f3 amorosa de l'orestea, harry i ron es canvien els rols. en aquest cas, harry adopta el paper de p\u00edlades, que al final s'enlla\u00e7a amb electra (ginny a la saga), la germana del seu millor amic, i ron el d'orestes que es casa amb hermione (que, no pas per casualitat, pren el mateix nom a l'heptalogia).\n\n\n==== orfeu a harry potter i la pedra filosofal ====\nen el punt \u00e0lgid d'aquesta entrega es troba una imatge que recorda al mite de les m\u00e8nades, que apareix a les metamorfosis d'ovidi. en el mite s'explica com va morir orfeu, el que amansia les feres amb la seva m\u00fasica, el paral\u00b7lelisme que trobem amb el llibre. orfeu estava casat amb eur\u00eddice i l'estimava amb bogeria, tant que quan va morir picada per una serp, ell es va endinsar a l'hades per recuperar-la. aconsegu\u00ed conv\u00e8ncer el d\u00e9u del subm\u00f3n amb la condici\u00f3 que s'encamin\u00e9s sol cap a les portes de l'hades sense mirar enrere, llavors es retrobaria amb eur\u00eddice. tanmateix, orfeu no va poder evitar mirar enrere quan va notar la pres\u00e8ncia d'eur\u00eddice rere seu mentre sortia aix\u00ed que, com que no havia complert la promesa, va tornar a perdre la dona per sempre.\nper poder entrar a l'hades, custodiat pel gos c\u00e8rber, un gos de tres caps, igual que el pelut de la saga, que custodia una trapa, orfeu utilitza el cant per calmar-lo. en el llibre, per\u00f2, el professor quirrell calma el gos amb el so d'una arpa, i en harry ho fa tocant la flauta d'en hagrid.\n\n\n==== j\u00e0son i els argonautes a harry potter i el calze del foc ====\nen el quart llibre de l'entrega, els participants del torneig dels tres bruixots han de superar un seguit de proves. la primera consisteix a enfrontar-se a un drac per aconseguir un ou d'or, el qual els donar\u00e0 la clau per passar a la prova seg\u00fcent. aquesta lluita per aconseguir un objecte daurat recorda a un fragment de j\u00e0son i els argonautes, concretament a la part en qu\u00e8 el mateix protagonista, amb la incondicional ajuda de medea, aconsegueix recuperar el vell\u00f3 d'or custodiat per un drac. el paral\u00b7lelisme del llibre \u00e9s d'una gran similitud, tanmateix cal destacar que la medea de la novel\u00b7la contempor\u00e0nia pren la forma de l'escombra voladora d'en harry potter i que l'escena t\u00e9 molta m\u00e9s acci\u00f3.\nals llibres es parla d'un equip femen\u00ed de quidditch amb molt de renom en el m\u00f3n dels bruixots anomenat les harpies de holyhead. a j\u00e0son i els argonautes apareixen unes criatures mitol\u00f2giques de les quals pren nom aquest equip.\n\n\n==== teseu a harry potter i el calze del foc ====\na les proves del torneig dels tres bruixots, hi ha un segon element com\u00fa en l'heptologia i els mites cl\u00e0ssics. en el cas del mite de teseu, l'element com\u00fa \u00e9s el laberint. pel que fa al mite, l'heroi s'endinsa al laberint per derrotar el minotaure, la b\u00e8stia que hi viu. amb l'ajuda d'ariadna, una de les filles del rei minos, que li proporciona un cabdell de fil amb el qual troba la sortida del laberint, aconsegueix derrotar el minotaure. pel que fa a harry potter, aquest s'endinsa amb els seus oponents en un laberint per realitzar la prova final. en el laberint no hi troben pas una b\u00e8stia com el minotaure, per\u00f2, s\u00ed una altra criatura mitol\u00f2gica, l'esfinx, i un final tr\u00e0gic, sobretot en el cas d'en cedric diggory.\n\n\n==== la il\u00edada a harry potter i el calze del foc ====\nel darrer paral\u00b7lelisme mitol\u00f2gic que trobem a harry potter i el calze del foc es troba amb l'encontre del protagonista amb el seu enemic. l'acte de no voler abandonar el cos d'en cedric, emportant-se'l des del t\u00e8tric indret de batalla on ha ressorgit voldemort i restituint-lo a la fam\u00edlia i als amics que el ploren, recorda als funerals de p\u00e0trocle i, sobretot, a la recuperaci\u00f3 del cad\u00e0ver d'h\u00e8ctor a la il\u00edada.\nla mateixa autora va recon\u00e8ixer aquest fet en una entrevista l'any 2000, tot afirmant com l'havia impactat aquest passatge de la il\u00edada amb dinou anys. \n\n\n==== caront a harry potter i el misteri del pr\u00edncep ====\ncap a la darreria del sis\u00e8 llibre, dumbledore i harry han de v\u00e8ncer un malefici molt potent imposat per voldemort amb la fi que no aconsegueixin l'horricreu que hi ha amagat en una cova. en aquesta cova hi ha un llac ple d'\u00ednfers (cad\u00e0vers) que recorda els rius de l'hades, els quals, igual que al llibre, nom\u00e9s es podien creuar en una barca pagant un preu. en el cas mitol\u00f2gic, la barca la condu\u00efa caront i el preu era una moneda grega (per aquest motiu, els morts eren enterrats amb una moneda sobre cada ull); en el cas de la novel\u00b7la, aquesta barca no la guia ning\u00fa, per\u00f2, el preu a pagar \u00e9s la sang. en dumbledore es talla com a s\u00edmbol de sacrifici per poder agafar l'horricreu.\n\n\n==== l'odissea a harry potter i les rel\u00edquies de la mort ====\nal llibre xi de l'odissea t\u00e9 lloc la nekyia, la conversa d'odisseu amb els esperits d'aquells que han mort abans que ell: la mare, els companys, aquil\u00b7les, tir\u00e8sias  (en paral\u00b7lel amb el llibre vi de l'eneida, on hi ha anquises i tamb\u00e9 els esperits d'aquells que han de venir). aquesta conversa \u00e9s decisiva per al futur de l'heroi i les tries successives que l'acabaran portant a \u00edtaca amb els seus. al darrer llibre de la s\u00e8rie, harry \u00e9s abatut per voldemort i el seu esperit es troba en un indret desconegut on apareix dumbledore, mort al llibre sis\u00e8. la conversa \u00e9s la tria definitiva de harry. quan aquest est\u00e0 dispost a assumir el dest\u00ed hum\u00e0, la mort, acompleix la seva \u00faltima tasca com a heroi i viu per derrotar voldemort. l'escena \u00e9s molt cl\u00e0ssica, tant en els personatges (on dumbledore ja no \u00e9s zeus, sin\u00f3 que \u00e9s el savi endev\u00ed tir\u00e8sias), com en l'hom\u00e8rica decisi\u00f3 d'anar endavant d'un harry que, per un moment i salvant dist\u00e0ncies, s'ha transformat en l'human\u00edssim odisseu (que rebutja la immortalitat, i per tant la \"inhumanitat\", de calipso, i accepta el seu dest\u00ed mortal, la qual cosa el fa tornar a \u00edtaca). aix\u00ed torna entre els vius i guanya.\n\n\n== cr\u00edtiques i controv\u00e8rsies ==\n\n\n=== cr\u00edtiques liter\u00e0ries ===\nen els seus principis, harry potter va rebre cr\u00edtiques sobresortints, que ajudaren a crear una gran base de lectors i lectores per a la s\u00e8rie. despr\u00e9s de la publicaci\u00f3, molts dels principals diaris brit\u00e0nics lloaren la pedra filosofal. el mail on sunday va descriure'l com \"el debut m\u00e9s imaginatiu des de roald dahl\", un punt de vista secundat pel sunday times. per una altra banda, the guardian l'anomen\u00e0 \"una novel\u00b7la ricament texturitzada, despegada per un enginy imaginatiu\" i the scotsman va dir que t\u00e9 \"tots els senyals d'un cl\u00e0ssic\".arribada la publicaci\u00f3 del cinqu\u00e8 volum, harry potter i l'orde del f\u00e8nix, els llibres comen\u00e7aren a rebre fortes cr\u00edtiques de distints experts literaris. el cr\u00edtic i catedr\u00e0tic de yale, harold bloom q\u00fcestion\u00e0 els m\u00e8rits literaris dels llibres en dir \"la ment de rowling est\u00e0 tan governada per clix\u00e9s i met\u00e0fores mortes que no t\u00e9 un altre estil d'escriptura\". en un article del new york times, a. s. byatt denomin\u00e0 l'univers de rowling com un \"m\u00f3n secundari compost d'una col\u00b7lecci\u00f3 de parts incongruents derivades de tota mena de literatura infantil [...] escrit per a persones la imaginaci\u00f3 de les quals est\u00e0 confinada a dibuixos animats de la televisi\u00f3, les telenovel\u00b7les, telerealitat i la premsa del cor\".per contra, l'autor fay weldon, va admetre que la s\u00e8rie \"no \u00e9s el que esperarien els poetes\", per\u00f2 \"aix\u00f2 no \u00e9s pas poesia, \u00e9s prosa llegible, vendible, \u00fatil i quotidiana\". el cr\u00edtic literari a.n. wilson va lloar la s\u00e8rie en el the times: \"no hi ha molts autors amb l'habilitat dickensiana de jk, capa\u00e7 de fer-nos donar volta les p\u00e0gines, plorar -obertament, amb ll\u00e0grimes saltant-hi- i unes poques p\u00e0gines despr\u00e9s riure amb acudits bons [...] hem viscut en la d\u00e8cada en qu\u00e8 es public\u00e0 la m\u00e9s divertida, esborronadora i commovedora hist\u00f2ria infantil mai escrita\".stephen king denomin\u00e0 la s\u00e8rie com \"una obra de la qual nom\u00e9s una imaginaci\u00f3 superior \u00e9s capa\u00e7 de fer\", i qualific\u00e0 el sentit de l'humor de rowling d'\"admirable\". no obstant aix\u00f2, va escriure que, si b\u00e9 la hist\u00f2ria \u00e9s \"bona\", ell est\u00e0 \"una mica cansat de trobar-se en harry a casa amb els seus horribles oncles\", la f\u00f3rmula amb la qual comencen tots els llibres. tamb\u00e9 va predir que la s\u00e8rie \"suportaria la prova del temps, i acabaria en el prestatge on nom\u00e9s queda el millor; i harry prendr\u00e0 el seu lloc amb al\u00edcia, huck, frodo i dorothy\". l'autor orson scott card va escriure una cr\u00edtica de les rel\u00edquies de la mort en qu\u00e8 hi diu \"jk rowling ha creat una cosa que mereix romandre en el temps, convertir-se en un cl\u00e0ssic permanent de la literatura anglesa, i no nom\u00e9s una ficci\u00f3 infantil\".\n\n\n=== bibliografia ===\ngemma vergara. marta garriga. la magia de harry potter. sabadell: 2001. quadern de les idees, les arts i les lletres. n\u00famero 133, p\u00e0gina 16.\nmaria coromines. santi bertol\u00edn. bogeria harry potter. sabadell: 2001. quadern de les idees, les arts i les lletres. n\u00famero 133, p\u00e0gina 17-18.\n\n\n=== controv\u00e8rsies ===\nels llibres foren objecte de nombrosos procediments legals, els quals varien des de queixes de grups religiosos nord-americans que proclamen que la m\u00e0gia en els llibres promou la bruixeria entre els nens i nenes, fins a conflictes sobre els drets d'autor o infraccions de marques registrades.\nla immensa popularitat i l'alt valor del mercat dels llibres ha portat rowling, els seus editors i la productora de cinema warner bros a prendre mesures legals per protegir llurs drets, les quals inclouen prohibir la venda d'imitacions, \"perseguir\" amos de p\u00e0gines web sobre l'\u00fas del domini harry potter i demandar l'autora nancy stouffer per contrarestar les seves acusacions de plagi sobre el seu treball.per una altra banda, alguns grups criticaren els llibres per promoure diferents agendes pol\u00edtiques, mentre que certs religiosos declararen que els llibres promouen la bruixeria i, per tant, no s\u00f3n aptes per a nens i nenes. el 2003, el futur papa benet xvi declar\u00e0 que els llibres \"sedueixen els joves lectors de manera subliminal i distorsionen la cristiandat en l'\u00e0nima abans que aquesta pugui desenvolupar-se\". finalment, les declaracions de rowling que senyalen dumbledore com a homosexual han augmentat les controv\u00e8rsies pol\u00edtiques que envolten la s\u00e8rie.\n\n\n== producci\u00f3 cinematogr\u00e0fica ==\n\n\n=== directors ===\n\n\n=== disseny de plat\u00f3s ===\nel dissenyador de producci\u00f3 per a les vuit pel\u00b7l\u00edcules \u00e9s stuart craig. assistit per stephenie mcmillan, craig va crear peces ic\u00f2niques de plat\u00f3s incloent el ministeri de m\u00e0gia, la c\u00e0mbra dels secrets, la mansi\u00f3 malfoy, i el disseny de la cova d'horrocrux. pel fet que les novel\u00b7les s'estaven publicant alhora que les pel\u00b7l\u00edcules es produ\u00efen, craig va haver de reconstruir alguns plat\u00f3s per a futures pel\u00b7l\u00edcules i alterar el disseny de hogwarts.ell digu\u00e9, \"al principi, cada cop que es veia l'exterior de hogwarts, era una miniatura f\u00edsica,\" la qual va ser feta per treballadors i que va ocupar moltes etapes de so.\"vam acabar amb un perfil de com era hogwarts, un horitz\u00f3 que jo no havia creat, i que no era sempre satisfactori, i a mesura que noves novel\u00b7les eren escrites i noves pel\u00b7l\u00edcules eren filmades, hi havien nous requisits [de construcci\u00f3]. la torre d'atronomia no existia originalment, aix\u00ed i vam poder afegir aquesta pe\u00e7a substancial. en l'\u00faltim film, vam necessitar una pista per a la batalla de hogwarts, el gran pati exterior doblava la grand\u00e0ria, i si es mira la primera pel\u00b7l\u00edcula, no hi era. ens vam pendre molta llibertat per a la continuaci\u00f3 de hogwarts.\" en l'\u00faltima pel\u00b7l\u00edcula, craig va utilitzar un disseny digital en lloc d'una miniatura per \"abra\u00e7ar les noves tecnologies\".per al m\u00e8tode de crear els plat\u00f3s, craig va dir que comen\u00e7ava fent un esborrany d'idees en una p\u00e0gina de paper en blanc. mcmillan digu\u00e9 tamb\u00e9 que \"cada pel\u00b7l\u00edcula tenia molts reptes nous,\" citant els canvis d'estil visual entre directors i cinemat\u00f2grafs com a exemple, durant el desenvolupament de la hist\u00f2ria en les novel\u00b7les. a causa de les descripcions de j.k. rowling de diverses disposicions de l'escena en les novel\u00b7les, craig va mencionar la seva \"responsabilitat de col\u00b7locar-ho\".craig va comentar la seva experi\u00e8ncia treballant a l'estudi: \"s\u00f3c el disseny de producci\u00f3, per\u00f2 en una gran pel\u00b7l\u00edcula com \u00e9s harry potter, puc arribar a ser responsable de 30 a 35 persones; des del supervisor art\u00edstic, i equip d'assistens i directors art\u00edstics, a dibuixants i els seus ajudants, i de fabricants de models, escultors i art\u00edstes esc\u00e8nics.\" ell digu\u00e9, \"deu anys enrere, tots els dibuixos de harry potter eren fets amb llapis. portava els meus esborranys i plans a un il\u00b7lustrador arquitect\u00f2nic professional, que crearia els conceptes a llapis i aquareles en un paper especial\". va dir que el proc\u00e9s anava canviant a mesura que passaven els anys, a causa de, el que ell anomenava, la \"revoluci\u00f3 tecnol\u00f2gica\" de realitzar pel\u00b7l\u00edcules.quan la filmaci\u00f3 de totes les produccions es va completar, alguns dels plat\u00f3s i escen\u00e0ris de craig van haver de ser traslladats per ser exposats al studio tour de warnar bros.\n\n\n=== cinematografia ===\nsis directors de fotografia van treballar en la s\u00e8rie: john seale en la primera pel\u00b7l\u00edcula, roger pratt en la segona i quarta, michael seresin en la tercera, s\u0142awomir idziak en la cinquena, bruno delbonnel en la sisena, i eduardo serra en la setena i vuitena. delbonnel va ser considerat en retornar per fer les dues parts de les rel\u00edquies de la mort, per\u00f2 ho va refusar afirmant que estava \"espantat de repetir-se\" a si mateix. la cinematografia de delbonnel en el misteri del princep va guanyar la seva \u00fanica nominaci\u00f3 al premi de l'oscar a la millor cinematografia. a mesura que la s\u00e8rie progressava, cada cinemat\u00f2graf s'enfrontava al repte de filmar i il\u00b7luminar plat\u00f3s antics (que havien existit des de les primeres pel\u00b7l\u00edcules) de \u00faniques i diferents formes. chris columbus va dir que els colors vius durant la saga disminu\u00efen a mesura que es feia cada pel\u00b7l\u00edcula.\nmichael seresin va comentar el canvi d'estil visual de les dues primeres pel\u00b7l\u00edcules al presoner d'azkaban: \"la il\u00b7luminaci\u00f3 \u00e9s m\u00e9s apagada, amb m\u00e9s ombres i encreuaments de llum\". seresin i alfonso cuar\u00f3n es van allunyar de la cinematografia fortament acolorida i lluminosa de les dues primeres pel\u00b7l\u00edcules, amb una il\u00b7luminaci\u00f3 m\u00e9s moderada i una paleta de colors m\u00e9s silenciosa que s'utilitza tamb\u00e9 per a les cinc pel\u00b7l\u00edcules successives. despr\u00e9s de comparar una s\u00e8rie de c\u00e0meres digitals amb una pel\u00b7l\u00edcula de 35 mm, bruno delbonnel va decidir rodar a la sisena pel\u00b7l\u00edcula, el misteri del princep, en format pel\u00b7l\u00edcula en lloc de format digital que havia esdevingut cada cop m\u00e9s popular. aquesta decisi\u00f3 es va mantenir per a les dues parts de les rel\u00edquies de la mort amb eduardo serra, qui va dir que preferia treballar amb aquest format perqu\u00e8 era \"m\u00e9s t\u00e8cnicament prec\u00eds i fiable\".pel fet que en la majoria de llocs de les rel\u00edquies de la mort son en diferents entorns lluny de d'hogwarts, david yates volia \"sacsejar les coses\" mitjan\u00e7ant t\u00e8cniques fotogr\u00e0fiques diferents com l'\u00fas de c\u00e0meres de m\u00e0 i lents de cambra molt \u00e0mplies. eduardo serra digu\u00e9: \"de vegades combinem elements filmats per la unitat principal, una segona unitat i la unitat d'efectes visuals. cal saber qu\u00e8 s'est\u00e0 captant: colors, contrast, etc\u00e8tera - amb precisi\u00f3 matem\u00e0tica\". va assenyalar que amb els \"plat\u00f3s sorprenents i la hist\u00f2ria\" de stuart craig, els cineastes no podien \"desviar-se massa de l'aspecte de les anteriors pel\u00b7l\u00edcules de harry potter.\"\n\n\n=== edici\u00f3 ===\njuntament amb els canvis continus en els directors, hi ha hagut cinc editors de pel\u00b7l\u00edcula per treballar en la postproducci\u00f3 de la s\u00e8rie: richard francis-bruce va editar el primer lliurament, peter honess, el segon, steven weisberg, el tercer, mick audsley el quart, i mark day les pel\u00b7l\u00edcules de la cinc a la vuit.\n\n\n=== efectes visuals ===\nhi ha hagut diverses companyies d'efectes visuals treballant en la saga de harry potter. algunes d'aquestes inclouen rising sun pictures, double negative, cinesite, framestore i industrial light and magic. les \u00faltimes tres han treballat en totes les pel\u00b7l\u00edcules de la saga, mentre double negative i rising sun pictures es van comen\u00e7ar a comprometre amb el presoner d'azkaban i el calze de foc, respectivament. framestore va contribuir en la saga amb el desenvolupament de moltes criatures memorables i seq\u00fc\u00e8ncies. cinesite va estar involucrat en la producci\u00f3n de miniatures i efectes digitals per a les pel\u00b7l\u00edcules. el productor david barron va dir que \u201charry potter cre\u00e0 la ind\u00fastria d'efectes a uk com es coneix avui dia. en la primera pel\u00b7l\u00edcula, tots els efectes visuals complicats es van realitzar a la costa oest dels eua. per\u00f2 en la segona, ens vam armar de valor i vam oferir molt del que normalment hagu\u00e9ssim ofert als venedors de california als del regne unit. van sorgir tromfs.\u201d tim burke, el supervisor d'efectes visuals, va dir que molts estudies \u201cestan portant la seva feina a les empreses d'efectes brit\u00e0niques. totes les instal\u00b7lacions estan completament reservades, i aquest no era el cas abans de harry potter. \u00e9s realment significatiu\u201d.chris columbus va decidir utilitzar animatronics (animatr\u00f2nica en catal\u00e0), \u00e9s a dir, formes rob\u00f2tiques i electr\u00f2niques representades en titelles per a fer-les semblar com si tinguessin vida pr\u00f2pia i gr\u00e0fics animats per ordinador per crear les criatures m\u00e0giques que apareixerien en les dues primeres pel\u00b7l\u00edcules. nick dudman va rebre la tasca de produir les pr\u00f2tesis que van ser necess\u00e0ries per a aquestes criatures, mentre que l'empresa creature shop de jim henson va ser l'encarregada dels efectes vinculats en aquestes.hi va haver diverses creacions digitals importants i destacables que cal esmentar, ja que van representar un repte per a cada un dels especialistes que van supervisar els seus dissenys; per concebre l'aranya gegant aragog, cadascuna de les seves potes va requerir ser manipulada per un membre diferent de l'equip, i tot l'artefacte va ser activat amb una combinaci\u00f3 de martells pneum\u00e0tics i una s\u00e8rie d'ordinadors amb monitors de v\u00eddeo;  un altre cas es presenta amb l'hipogrif buckbeak. les escenes en qu\u00e8 apareixia van haver de ser planificades cuidadosament en storyboards, ja que el cost de producci\u00f3 era molt alt; les expressions i moviments del gegant grawp es van realitzar sobre la base de captures de l'actor tony maudsley, un t\u00e8cnica similar a la utilitzada per donar vida a g\u00f2l\u00b7lum en la s\u00e8rie el senyor dels anells; l'escena de l'atac dels inferi en la sisena entrega va resultar ser m\u00e9s complicada del que l'equip d'efectes especials havia calculat, ra\u00f3 per la qual van necessitar diversos mesos per aconseguir el disseny d'individus morts que no s'assemblessin a zombis, per tal de complir les ordres del director david yates;  les q\u00fcestions t\u00e8cniques del drac a el calze de foc es constitueixen per una criatura de 12 metres d'altura equipada amb un llan\u00e7aflames operatiu, mateix que va influir en el drac manifestat en les rel\u00edquies de la mort - part 2, el qual va ser l'\u00faltim disseny generat \u00edntegrament per ordinador a la s\u00e8rie de pel\u00b7l\u00edcules.\nmalgrat que industrial light & magic va participar en el desenvolupament de totes les films involucrant-se en nombrosos processos, altres companyies van contribuir significtivament; un exemple \u00e9s framestore, que es va dedicar a crear diverses criatures per ordinador i altres seq\u00fc\u00e8ncies animades, cinesite va contribuir a produir alguns efectes digitals m\u00ednims, double negative (vfx) es va encarregar de les batalles a la sala de les profecies a la cinquena pel\u00b7l\u00edcula i la batalla de hogwarts en l'\u00faltima producci\u00f3, sent supervisada per tim burke, qui a m\u00e9s va ser el director d'efectes visuals en la majoria dels films. rising sun pictures va modificar els moviments de molts dels personatges, aix\u00ed com la creaci\u00f3 i alteraci\u00f3 dels dementors. segons tim burke i les altres empreses, el seu treball, que els portar dues nominacions als premis oscar per el presoner d'azkaban i per les rel\u00edquies de la mort - part 1, va resultar m\u00e9s dif\u00edcil en les ocasions en qu\u00e8 s'intercanviava de director, ja que aquests tenien diferents visions de certs aspectes en qu\u00e8 els anteriors no hi concordaven. david yates, per exemple, va canviar el disseny dels dementors i els encanteris patronus que alfonso cuar\u00f3n va dissenyar en un bon inici.\n\n\n=== filmaci\u00f3 final ===\nvegeu tamb\u00e9: harry potter i les rel\u00edquies de la mort\nel 12 de juny de 2010, es va completar la filmaci\u00f3 de les rel\u00edquies de la mort part 1 \u2013 part 2 amb l'actor warwick davis afirmant al seu compte de twitter, \u201cel final d'una era \u2013 avui \u00e9s oficialment l'\u00faltim dia de fotografia en \u2018harry potter\u2019 per sempre. em sento honorat de ser aqu\u00ed cridat com a director per \u00faltima vegada. ad\u00e9u si au harry i hogwarts, ha estat m\u00e0gic!\u201d  no obstant, la gravaci\u00f3 de les escenes de l'ep\u00edleg van ser confirmades per comen\u00e7ar l'hivern del 2010. la filmaci\u00f3 va ser completada el 21 de desembre de 2010, marcant el tancament oficial de gravaci\u00f3 de la franqu\u00edcia de harry potter. exactament quatre anys abans aquell dia, la p\u00e0gina web de l'autora j.k. rowling revelava el t\u00edtol de l'\u00faltima novela de la saga: harry potter i les rel\u00edquies de la mort. \n\n\n=== videojocs ===\nl'empresa electronic arts ha tret al mercat, fins ara, set videojocs referents als llibres i a les vuit pel\u00b7l\u00edcules rodades fins ara (la pedra filosofal, la cambra secreta, el pres d'azkaban, el calze de foc, l'orde del f\u00e8nix, el misteri del pr\u00edncep, les rel\u00edquies de la mort part 1 i les rel\u00edquies de la mort part 2). ea tamb\u00e9 va desenvolupar un videojoc de simulaci\u00f3 de quidditch: harry potter: copa del m\u00f3n de quidditch, posat a la venda l'any 2003.\n\n\n== parc tem\u00e0tic ==\ndespr\u00e9s de l'\u00e8xit de les pel\u00b7l\u00edcules i els llibres, a la tardor de 2009 universal va anunciar que crearia \"harry potter i el viatge prohibit\", que ser\u00e0 un passeig d'alta tecnologia en el \"wizarding world of harry potter\". el \"m\u00f3n m\u00e0gic de harry potter\" \u00e9s una \u00e0rea de parc tem\u00e0tic que va obrir el juny 18, 2010 a universal orlando resort, a florida.\nl'entrada \u00e9s a trav\u00e9s d'una versi\u00f3 recreada de l'estaci\u00f3 de hogsmeade, que condueix a un castell de hogwarts id\u00e8ntic al de les pel\u00b7l\u00edcules. en les atraccions s'hi pot trobar \"challange dragon\", inspirada en la primera prova del torneig dels tres bruixots a la quarta pel\u00b7l\u00edcula. tamb\u00e9 s'hi pot trobar una muntanya russa familiar anomenada \"el vol de l'hipogrif '. cada botiga i restaurant \u00e9s sobre el tema. honeydukes (ducsdemel, en la versi\u00f3 en catal\u00e0) ven granotes de xocolata i \"caramels de tots els gustos bertie bott\"; la botiga d'ollivander ven varetes; la botiga de bromes zonko ven dolentoscopis; i les tres escombres ofereix batut de bescuit.\n\n\n== traduccions ==\nla saga de llibres ha estat tradu\u00efda a seixanta-cinc idiomes, fet que situa rowling entre els autors m\u00e9s tradu\u00efts de la hist\u00f2ria.\nla primera traducci\u00f3 que se'n va fer va ser a l'angl\u00e8s nord-americ\u00e0, perqu\u00e8 hi ha moltes paraules i conceptes utilitzats pels personatges en les novel\u00b7les que s\u00f3n pr\u00f2pies de l'angl\u00e8s brit\u00e0nic i podien portar a interpretacions err\u00f2nies pels lectors nord-americans. subseq\u00fcentment, els llibres van ser tradu\u00efts a idiomes tan diversos com l'ucra\u00efn\u00e8s, l'hindi, el bengal\u00ed, el gal\u00b7l\u00e8s, l'afrikaans i el vietnamita. el primer volum, la pedra filosofal, va ser tradu\u00eft al llat\u00ed i fins i tot al grec antic cosa que el converteix en el text m\u00e9s extens publicat en aquests idiomes des de les novel\u00b7les d'heliodor d'\u00e8mesa, al segle iii.la gran demanda d'una traducci\u00f3 local decent fa que es prengui amb molta cura la tasca de traducci\u00f3 i interpretaci\u00f3. en alguns pa\u00efsos com ara it\u00e0lia es va publicar una segona edici\u00f3 actualitzada, tenint en compte els suggeriments dels lectors. en altres pa\u00efsos com la xina o portugal\nla traducci\u00f3 est\u00e0 feta per un grup d'int\u00e8rprets per a reduir el temps entre la publicaci\u00f3 en angl\u00e8s i en l'idioma local. l'edici\u00f3 turca des del segon fins al set\u00e8 llibre va ser feta per sevin okyay, que \u00e9s un popular cr\u00edtic literari i comentarista cultural. amb la finalitat de mantenir l'argument en secret, les traduccions autoritzades tan sols podien comen\u00e7ar despr\u00e9s que els llibres en angl\u00e8s fossin publicats. per tant, la publicaci\u00f3 de totes les traduccions van portar un retard en relaci\u00f3 als originals. aquest fet va comportar que moltes c\u00f2pies de les edicions en angl\u00e8s es venguessin a lectors impacients de pa\u00efsos de parla no anglesa. l'expectaci\u00f3 per llegir el cinqu\u00e8 llibre de la saga va ser tan gran que es va convertir en el primer llibre en llengua anglesa en arribar a la primera posici\u00f3 en la llista francesa de supervendes.\n\n\n== refer\u00e8ncies ==\n\n\n== enlla\u00e7os externs ==\nharry potter de warner bros (castell\u00e0)\ncomunitat de fans catalana del harry potter"