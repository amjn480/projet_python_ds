"pary\u017c (fr. paris, ) \u2013 stolica i najludniejsze miasto francji, a tak\u017ce departament (nr 75), w regionie \u00eele-de-france. po\u0142o\u017cone jest w p\u00f3\u0142nocnej cz\u0119\u015bci kraju, w centrum basenu paryskiego, nad sekwan\u0105. stanowi centrum polityczne, ekonomiczne i kulturalne kraju.\nwed\u0142ug danych na 1 stycznia 2020 r. w granicach administracyjnych gminy pary\u017c na obszarze 105,4 km\u00b2 zamieszkiwa\u0142o 2 187 271 os\u00f3b, na obszarze wielkiego pary\u017ca (grand paris) mieszka\u0142o 7 086 619 os\u00f3b na obszarze 814,2 km\u00b2, w paryskiej jednostce miejskiej unit\u00e9 urbaine de paris mieszka\u0142o 10 856 407 os\u00f3b na obszarze 2846 km\u00b2, natomiast na obszarze regionu paryskiego \u00eele-de-france mieszka\u0142o 12 271 794 os\u00f3b na obszarze 12 012 km\u00b2. po opuszczeniu unii europejskiej przez wielk\u0105 brytani\u0119, pary\u017c sta\u0142 si\u0119 najwi\u0119ksz\u0105 metropoli\u0105 w unii europejskiej. w regionie paryskim mieszka 35 871 polak\u00f3w.\nmiasto ma uk\u0142ad koncentryczny z rozchodz\u0105cymi si\u0119 gwia\u017adzi\u015bcie bulwarami. jego o\u015b stanowi wci\u0119ta dolina sekwany, kt\u00f3ra dzieli pary\u017c na dwie cz\u0119\u015bci: prawobrze\u017cn\u0105 (p\u00f3\u0142nocn\u0105) rive droite oraz lewobrze\u017cn\u0105 (po\u0142udniow\u0105) rive gauche.\nw 2018 r. pary\u017c odwiedzi\u0142o 17,95 mln turyst\u00f3w z ca\u0142ego \u015bwiata \u2013 by\u0142 trzecim najcz\u0119\u015bciej odwiedzanym miastem \u015bwiata po bangkoku i londynie. wed\u0142ug danych icca w pary\u017cu zorganizowano w 2018 r. najwi\u0119ksz\u0105 liczb\u0119 kongres\u00f3w mi\u0119dzynarodowych (1192).\n\n\n== historia ==\nhistoryczne centrum pary\u017ca stanowi wyspa \u00eele de la cit\u00e9 na sekwanie, na kt\u00f3rej po\u0142o\u017cone s\u0105 m.in. palais de justice oraz katedra notre-dame de paris. jest ona po\u0142\u0105czona z mniejsz\u0105 wysp\u0105 \u00eele saint-louis.\npary\u017c by\u0142 pierwotnie osad\u0105 celtyck\u0105, g\u0142\u00f3wnym o\u015brodkiem plemienia paryzj\u00f3w (\u0142ac. parisii), kt\u00f3rzy zasiedlili \u00eele de la cit\u00e9 w iii wieku p.n.e. w 52 r. p.n.e. przybyli tu rzymianie. miasto znane by\u0142o w\u00f3wczas pod nazw\u0105 lutetia \u2013 co oznacza podmok\u0142e miejsce. nied\u0142ugo p\u00f3\u017aniej miasto zacz\u0119\u0142o rozwija\u0107 si\u0119 na lewym brzegu sekwany (dzisiejsza dzielnica \u0142aci\u0144ska). powoli coraz cz\u0119\u015bciej u\u017cywano jedynie nazwy paris. przez ca\u0142y okres staro\u017cytno\u015bci pary\u017c by\u0142 ma\u0142o znacz\u0105c\u0105 osad\u0105 i pozostawa\u0142 w cieniu takich miast jak lyon czy bordeaux.\nrzymianie w\u0142adali miastem a\u017c do 508, kiedy chlodwig i, kr\u00f3l frank\u00f3w, za\u0142o\u017cyciel dynastii merowing\u00f3w, uczyni\u0142 je swoj\u0105 stolic\u0105 (przeniesion\u0105 z tournai). najazdy wiking\u00f3w w viii wieku zmusi\u0142y mieszka\u0144c\u00f3w do postawienia fortecy. mimo to 28 marca 845 miasto zosta\u0142o z\u0142upione. czterdzie\u015bci lat p\u00f3\u017aniej miasto wytrzyma\u0142o kolejny najazd wiking\u00f3w (od 25 listopada 885 do pa\u017adziernika 886). s\u0142abo\u015b\u0107 karoli\u0144skich kr\u00f3l\u00f3w francji doprowadzi\u0142a do wzrostu pot\u0119gi ksi\u0105\u017c\u0105t pary\u017ca. w 987 kr\u00f3lem francji obrany zosta\u0142 hugo kapet.\nw xi wieku pary\u017c zosta\u0142 znacz\u0105co rozbudowany na prawym brzegu. w xii i xiii wieku, a zw\u0142aszcza za rz\u0105d\u00f3w filipa ii, nast\u0105pi\u0142 szybki rozw\u00f3j miasta. powsta\u0142y pierwsza forteca luwru oraz wa\u017cniejsze paryskie ko\u015bcio\u0142y, w tym katedra notre dame. pary\u017c sta\u0142 si\u0119 te\u017c \u017cywym o\u015brodkiem \u017cycia intelektualnego \u2013 powsta\u0142 tu w xii w. uniwersytet paryski \u2013 jeden z pierwszych \u015bredniowiecznych uniwersytet\u00f3w, nazywany p\u00f3\u017aniej zwyczajowo sorbon\u0105. miasto prze\u017cywa\u0142o okres rozwoju jako o\u015brodek handlu oraz centrum naukowe, co zosta\u0142o przerwane przez epidemi\u0119 czarnej \u015bmierci oraz wojn\u0119 stuletni\u0105.\npo wyparciu anglik\u00f3w, za panowania walezjusz\u00f3w, nast\u0105pi\u0142 bujny rozkwit kulturalny pary\u017ca, cho\u0107 w\u0142adcy z tej dynastii cz\u0119sto przebywali poza miastem, w zamkach w dolinie loary. franciszek i rozbudowa\u0142 luwr, by\u0142 te\u017c mecenasem sztuki i sprowadzi\u0142 do pary\u017ca wielu artyst\u00f3w. w ii po\u0142owie xvi wieku zaostrzy\u0142 si\u0119 konflikt mi\u0119dzy katolikami i hugenotami, co doprowadzi\u0142o do rzezi zwanej noc\u0105 \u015bw. bart\u0142omieja. w rezultacie wojen religijnych tron obj\u0105\u0142 henryk iv, pierwszy z dynastii burbon\u00f3w; przy tej okazji wyg\u0142osi\u0142 s\u0142ynne zdanie: \u201epary\u017c wart jest mszy\u201d.\nburbonowie kontynuowali rozbudow\u0119 miasta, stawiaj\u0105c wiele znacz\u0105cych budynk\u00f3w. powstawa\u0142y nowe dzielnice. rozw\u00f3j pary\u017ca nie zosta\u0142 zahamowany mimo przeniesienia przez ludwika xiv siedziby kr\u00f3lewskiej do pobliskiego wersalu. rozwija\u0142 si\u0119 przemys\u0142. wyburzono mury miejskie, na ich miejscu powsta\u0142y tzw. wielkie bulwary. w po\u0142owie xvii wieku pary\u017c mia\u0142 ju\u017c oko\u0142o p\u00f3\u0142 miliona mieszka\u0144c\u00f3w. za panowania ludwika xv w pary\u017cu utworzono stra\u017c po\u017carn\u0105 (1722) i pierwszy urz\u0105d pocztowy (1738). miasto sta\u0142o si\u0119 wielkim o\u015brodkiem kulturalnym i intelektualnym.\n14 lipca 1789 wybuch\u0142a rewolucja francuska, kt\u00f3r\u0105 zapocz\u0105tkowa\u0142o zdobycie paryskiego wi\u0119zienia bastylii. w jej nast\u0119pstwie stracono kr\u00f3la ludwika xvi i powo\u0142ano republik\u0119. pary\u017c by\u0142 scen\u0105 kolejnych przewrot\u00f3w. pozosta\u0142 stolic\u0105 francji w okresie rz\u0105d\u00f3w napoleona bonaparte i restauracji burbon\u00f3w. za panowania ludwika filipa nast\u0105pi\u0142 gwa\u0142towny rozw\u00f3j miasta, jak i ca\u0142ej francji, prze\u017cywaj\u0105cej rewolucj\u0119 przemys\u0142ow\u0105. okres monarchii lipcowej by\u0142 te\u017c czasem wielkiego rozkwitu kulturalnego \u2013 w pary\u017cu \u017cyli i tworzyli wielcy poeci, pisarze i arty\u015bci okresu romantyzmu, nie tylko francuscy.\nparyskie demonstracje w 1848 roku rozpocz\u0119\u0142y wiosn\u0119 lud\u00f3w, a we francji spowodowa\u0142y powstanie ii republiki. po doj\u015bciu do w\u0142adzy napoleona iii i og\u0142oszeniu ii cesarstwa rozpocz\u0119to wielk\u0105 przebudow\u0119 pary\u017ca, nadzorowan\u0105 przez georgesa-eug\u00e8ne\u2019a haussmanna. obecny wygl\u0105d centrum miasta jest w du\u017cej mierze efektem tych dzia\u0142a\u0144. monumentalne budynki mia\u0142y \u015bwiadczy\u0107 o znaczeniu pary\u017ca, aspiruj\u0105cego do miana \u201estolicy \u015bwiata\u201d.\nw 1870 roku wybuch\u0142a wojna francusko-pruska; po kl\u0119sce pod sedanem proklamowano iii republik\u0119. podczas d\u0142ugotrwa\u0142ego obl\u0119\u017cenia pary\u017ca przez wojska pruskie miasto dozna\u0142o najwi\u0119kszych zniszcze\u0144 w swojej nowo\u017cytnej historii. stolica francji skapitulowa\u0142a 28 stycznia 1871 roku. nied\u0142ugo potem, 18 marca, wybuch\u0142a komuna paryska.\nmimo wojny i zawirowa\u0144 politycznych pod koniec xix wieku pary\u017c zacz\u0105\u0142 prze\u017cywa\u0107 okres rozkwitu, zwany belle \u00e9poque. podczas jednej z wystaw \u015bwiatowych, kt\u00f3re w pary\u017cu go\u015bci\u0142y kilkukrotnie, powsta\u0142 jeden z symboli miasta \u2013 wie\u017ca eiffla (1889). w 1900 roku ruszy\u0142a pierwsza linia metra. na prze\u0142omie xix i xx wieku pary\u017c by\u0142 uwa\u017cany za artystyczn\u0105 stolic\u0119 \u015bwiata; tu powstawa\u0142y nowe pr\u0105dy w sztuce, jak impresjonizm, kubizm i fowizm, a p\u00f3\u017aniej dadaizm i surrealizm. du\u017cy wp\u0142yw na architektur\u0119 miasta wywar\u0142a secesja. w roku 1900 w pary\u017cu zorganizowano igrzyska olimpijskie, kt\u00f3re ponownie zago\u015bci\u0142y w mie\u015bcie w 1924 roku.\nw czasie i wojny \u015bwiatowej wojska niemieckie zosta\u0142y odparte, zanim podesz\u0142y pod pary\u017c. okres mi\u0119dzywojenny to dalszy rozw\u00f3j miasta \u2013 w 1931 roku liczba mieszka\u0144c\u00f3w pary\u017ca si\u0119gn\u0119\u0142a blisko 2,9 miliona. aby z\u0142agodzi\u0107 problemy z brakiem mieszka\u0144, jeszcze w latach dwudziestych zrealizowano projekt budownictwa socjalnego.\npodczas ii wojny \u015bwiatowej w 1940 roku wehrmachtowi uda\u0142o si\u0119 praktycznie bez walki zaj\u0105\u0107 miasto, kt\u00f3re znalaz\u0142o si\u0119 w strefie okupowanej przez iii rzesz\u0119. okupacja zako\u0144czy\u0142a si\u0119 wyzwoleniem pary\u017ca przez amerykan\u00f3w w 1944 roku.\n17 pa\u017adziernika 1961 roku, w nast\u0119pstwie zamieszek i demonstracji zwi\u0105zanych z wyzwoleniem si\u0119 algierii, policja paryska dokona\u0142a masakry algierczyk\u00f3w. prawdopodobnie zgin\u0119\u0142o od 50 do 200 os\u00f3b, wielu by\u0142o rannych. w maju 1968 roku dosz\u0142o w pary\u017cu do protest\u00f3w i strajk\u00f3w studenckich.\npo ii wojnie \u015bwiatowej pary\u017c utraci\u0142 swoj\u0105 pozycj\u0119 kulturalnej stolicy \u015bwiata, pozosta\u0142 jednak wa\u017cnym o\u015brodkiem \u017cycia intelektualnego i artystycznego. du\u017cy wp\u0142yw na rozw\u00f3j miasta mia\u0142y inwestycje poczynione za rz\u0105d\u00f3w prezydent\u00f3w georges\u2019a pompidou i fran\u00e7ois mitterranda.\n\n\n=== merowie pary\u017ca ===\nponi\u017cej znajduje si\u0119 lista mer\u00f3w pary\u017ca po 1977 r.:\n\njacques chirac \u2013 20 marca 1977 \u2013 16 maja 1995\njean tiberi \u2013 22 maja 1995 \u2013 24 marca 2001\nbertrand delano\u00eb \u2013 od 25 marca 2001 \u2013 5 kwietnia 2014\nanne hidalgo \u2013 od 5 kwietnia 2014\n\n\n== geografia ==\nwsp\u00f3\u0142rz\u0119dne geograficzne pary\u017ca to:\n\n48 stopni i 50 min. szeroko\u015bci geograficznej p\u00f3\u0142nocnej,\n2 stopnie i 20 min. d\u0142ugo\u015bci geograficznej wschodniej.na p\u00f3\u0142nocy ko\u0144czy si\u0119 wielka r\u00f3wnina p\u00f3\u0142nocno-europejska i zaczyna basen paryski. otacza on dolin\u0119 sekwany i zajmuje wi\u0119ksz\u0105 cz\u0119\u015b\u0107 francji p\u00f3\u0142nocnej. basen paryski jest najwi\u0119kszym basenem osadowym europy. z punktu widzenia geografii skupia on wi\u0119kszo\u015b\u0107 krain po\u0142o\u017conych wok\u00f3\u0142 sekwany i \u015brodkowej loary, b\u0119d\u0105cej rzek\u0105 boczn\u0105 od ko\u0144ca ery trzeciorz\u0119dowej. grunty paryskie s\u0105 wapniowe, marglowe, gliniaste i piaskowe. powierzchnia miasta wynosi 10 540 ha.\n\n\n=== klimat ===\npanuje tu klimat umiarkowany ciep\u0142y morski, na kt\u00f3ry du\u017cy wp\u0142yw ma pr\u0105d p\u00f3\u0142nocnoatlantycki. mo\u017cna go opisa\u0107 jako \u0142agodny i umiarkowanie wilgotny.\nlato jest zazwyczaj ciep\u0142e i przyjemne ze \u015brednimi najwy\u017cszymi temperaturami pomi\u0119dzy 15 a 25 \u00b0c z umiarkowanym nas\u0142onecznieniem. mimo wszystko ka\u017cdego roku wyst\u0119puj\u0105 temperatury powy\u017cej 30 \u00b0c. jednak czasami zdarzaj\u0105 si\u0119 d\u0142ugie okresy trudnych warunk\u00f3w pogodowych, jak fala upa\u0142\u00f3w w 2003 roku, kiedy to temperatury wynosi\u0142y powy\u017cej 30 \u00b0c, a przez kilka dni temperatura przekracza\u0142a 35 \u00b0c. je\u017celi chodzi o ostatnie czasy, to \u015brednia temperatura w lipcu wynosi\u0142a 20 \u00b0c, najni\u017csza \u015brednia 16 \u00b0c, a najwy\u017csza 27 \u00b0c.\nwiosn\u0105 i jesieni\u0105 wyst\u0119puj\u0105 zazwyczaj \u0142agodne dni i noce, cho\u0107 warunki cz\u0119sto si\u0119 zmieniaj\u0105. w obu porach roku cz\u0119sto jest nieoczekiwanie zimno i ch\u0142odno.\nw zimie nas\u0142onecznienie jest ma\u0142e; dni s\u0105 ch\u0142odne, ale temperatura wynosi ok. 7 \u00b0c. kilka dni w roku temperatura spada poni\u017cej 0 \u00b0c. rzadko pada tu \u015bnieg, cho\u0107 czasami wyst\u0119puj\u0105 opady \u015bniegu bez akumulacji. w ostatnim czasie, a zw\u0142aszcza w 2009 i 2010 roku, fala ch\u0142odu spowodowa\u0142a obfite opady \u015bniegu (15 cm w 2010 roku), a temperatura gwa\u0142townie spad\u0142a pomi\u0119dzy \u201310 \u00b0c a \u201320 \u00b0c na przedmie\u015bciach miasta.\ndeszcz pada przez ca\u0142y rok i, cho\u0107 pary\u017c nie jest deszczowym miastem, to jest on znany z nag\u0142ych, obfitych deszczy. \u015brednia roczna suma opad\u00f3w wynosi ok. 652 mm przy niewielkich opadach rozmieszczonych r\u00f3wnomiernie przez ca\u0142y rok. najwy\u017csza zanotowana temperatura wynios\u0142a 44 \u00b0c w dniu 11 sierpnia 2003 roku, a najni\u017csza \u201323,9 \u00b0c w dniu 10 grudnia 1879 r.\n\n\n== podzia\u0142 administracyjny ==\n1 stycznia 1860 roku pary\u017c podzielony zosta\u0142 na 20 dzielnic (fr. arrondissement). dzielnice s\u0105 ponumerowane, a ich numeracja biegnie spiralnie od \u015brodka, zgodnie z ruchem wskaz\u00f3wek zegara (tworz\u0105c kszta\u0142t muszli \u015blimaka). najwa\u017cniejsze pod wzgl\u0119dem turystycznym dzielnice maj\u0105 numery 1-8. le\u017c\u0105ce zewn\u0119trznie lasek bulo\u0144ski i lasek vincennes nale\u017c\u0105 odpowiednio do 16. i 12. dzielnicy. ka\u017cda z dzielnic ma wybieran\u0105 rad\u0119 (conseil d\u2019arrondissement), kt\u00f3ra z kolei wybiera swojego przewodnicz\u0105cego (mera). delegacja cz\u0142onk\u00f3w ka\u017cdej z dzielnic tworzy rad\u0119 pary\u017ca (conseil de paris), kt\u00f3ra wybiera mera pary\u017ca (stanowisko utworzone w 1977 r.).\n\n\n== demografia ==\nwed\u0142ug danych z 2020 roku, w granicach administracyjnych gminy pary\u017c na obszarze 105,4 km\u00b2 zamieszkiwa\u0142o 2 187 271 os\u00f3b, w grand paris obejmuj\u0105ce \u015bcis\u0142e centrum metropolii mieszka\u0142o 7 086 619 os\u00f3b na obszarze 814,2 km\u00b2 przy g\u0119sto\u015bci zaludnienia 8704 os./km\u00b2, w paryskiej jednostce miejskiej unit\u00e9 urbaine de paris mieszka\u0142o 10 856 407 na obszarze 2 846 km\u00b2 przy g\u0119sto\u015bci zaludnienia 3815 os./km\u00b2, natomiast na obszarze regionu paryskiego \u00eele-de-france mieszka 12 271 794 os\u00f3b na obszarze 12 012 km\u00b2 przy g\u0119sto\u015bci zaludnienia 1022 os./km\u00b2. po opuszczeniu unii europejskiej przez wielk\u0105 brytani\u0119 (brexit), pary\u017c sta\u0142 si\u0119 najwi\u0119ksz\u0105 metropoli\u0105 w unii europejskiej.\nzesp\u00f3\u0142 miejski pary\u017ca\n\nuwaga: zasi\u0119g obszaru metropolitalnego pary\u017ca, wyznaczany przez francuski urz\u0105d statystyczny insee, zmienia si\u0119 z roku na rok; dane historyczne s\u0105 szacunkowe i oparte s\u0105 na podstawie danych z r\u00f3\u017cnych \u017ar\u00f3de\u0142\n\nludno\u015b\u0107 pary\u017ca w latach 1801\u20132020 wyra\u017cona w tys. os\u00f3b\n\n\n== atrakcje turystyczne pary\u017ca ==\nw pary\u017cu znajduje si\u0119 wiele zabytk\u00f3w z r\u00f3\u017cnych epok, dzie\u0142 sztuki, budowli architektonicznych, muze\u00f3w, uczelni oraz instytucji o znaczeniu mi\u0119dzynarodowym. pary\u017c to r\u00f3wnie\u017c \u015bwiatowe centrum mody i sztuki. znacznym udogodnieniem dla turyst\u00f3w jest wprowadzenie paris museum pass \u2013 imiennej karty umo\u017cliwiaj\u0105cej wst\u0119p do muze\u00f3w, pa\u0142ac\u00f3w i innych atrakcji znajduj\u0105cych si\u0119 w pary\u017cu i jego okolicach bez konieczno\u015bci kupowania bilet\u00f3w.\n\n\n=== zabytki budowlane ===\n\n\n=== muzea w pary\u017cu ===\nluwr (le mus\u00e9e du louvre) \u2013 jedno z najwi\u0119kszych i najpopularniejszych muze\u00f3w sztuki na \u015bwiecie, w jego zbiorach znajduj\u0105 si\u0119 m.in. mona lisa oraz wenus z milo\nmus\u00e9e d\u2019orsay \u2013 muzeum sztuki w budynku dawnego dworca kolejowego, zbiory malarstwa impresjonistycznego\ncentre georges pompidou \u2013 muzeum sztuki wsp\u00f3\u0142czesnej oraz centrum kultury, znane ze wzgl\u0119du na swoj\u0105 ciekaw\u0105 architektur\u0119 z rurami na zewn\u0105trz budynku,\nmuzeum auguste\u2019a rodina \u2013 kolekcja rze\u017ab tego znanego francuskiego rze\u017abiarza\nmus\u00e9e cluny \u2013 muzeum sztuki \u015bredniowiecznej\nmus\u00e9e du quai branly \u2013 muzeum etnologiczne po\u015bwi\u0119cone cywilizacjom afryki, azji, oceanii i obu ameryk, posiada zbiory 267 tys. eksponat\u00f3w, z czego na sta\u0142ej ekspozycji wystawiono 3500 eksponat\u00f3w\nmuzeum montparnasse \u2013 zbiory komuny artystycznej ze wzg\u00f3rza montparnasse\nmus\u00e9e gustave moreau \u2013 muzeum po\u015bwi\u0119cone tw\u00f3rczo\u015bci gustave\u2019a moreau \u2013 znanego malarza symbolisty\nespace dali \u2013 galeria po\u015bwi\u0119cona tw\u00f3rczo\u015bci salvadora dalego\nmus\u00e9e de l\u2019orangerie \u2013 galeria malarstwa impresjonistycznego i postimpresjonistycznego\nmus\u00e9e carnavalet \u2013 muzeum po\u015bwi\u0119cone historii miasta pary\u017ca\n\n\n=== znane ulice, mosty i dzielnice ===\naleja p\u00f3l elizejskich \u2013 najbardziej znana ulica pary\u017ca, odbywaj\u0105 si\u0119 tu uroczyste parady, manifestacje oraz ceremonie;\nmontmartre \u2013 pod koniec xix w. dzielnica by\u0142a centrum bohemy artystycznej, tworzyli tu mi\u0119dzy innymi pablo picasso, salvadore dali, vincent van gogh;\ndzielnica \u0142aci\u0144ska \u2013 dzielnica uniwersytecka, mi\u0119dzy innymi mieszcz\u0105 si\u0119 tu uniwersytet paryski oraz coll\u00e8ge de france;\nrue de rivoli \u2013 ulica handlowa z luksusowymi sklepami;\nplace de la concorde \u2013 plac z po\u0142owy xviii w., na kt\u00f3rym w czasach rewolucji francuskiej dokonywano egzekucji, a w xix w. ustawiono egipski obelisk z luksoru;\nplace de la bastille \u2013 miejsce, gdzie sta\u0142a bastylia, a obecnie op\u00e9ra bastille;\nmontparnasse \u2013 dzielnica, kt\u00f3ra w czasie mi\u0119dzywojennym by\u0142a centrum bohemy artystycznej, mi\u0119dzy innymi mieszkali tu marc chagall, amedeo modigliani, ernest hemingway czy francis scott fitzgerald;\nles halles \u2013 dzielnica pary\u017ca, dawniej mie\u015bci\u0142 si\u0119 tu najwi\u0119kszy targ pary\u017ca, teraz znajduje si\u0119 tu centrum handlowo rozrywkowe forum des halles;\nle marais \u2013 obecnie luksusowa dzielnica mieszkalna i faktyczne centrum wsp\u00f3\u0142czesnej sztuki;\nla d\u00e9fense \u2013 dzielnica biznesowo-handlowo-mieszkalna pod pary\u017cem, skupisko szklanych wie\u017cowc\u00f3w;\nsaint-germain-des-pr\u00e9s \u2013 dzielnica pary\u017ca, w latach 50. xx wieku g\u0142\u00f3wny o\u015brodek \u017cycia intelektualnego miasta, obecnie ekskluzywna dzielnica ze znanymi paryskimi kawiarniami;\nplace vend\u00f4me \u2013 plac z pocz\u0105tku xviii w., w jego centralnym punkcie umieszczono kolumn\u0119 z pomnikiem napoleona bonaparte;\nplace des vosges (pol. plac wogez\u00f3w) \u2013 plac z pocz\u0105tku xvii w., otoczony z ka\u017cdej strony budynkami o identycznych fasadach, uznawany za najpi\u0119kniejszy w pary\u017cu;\nmost aleksandra iii \u2013 najokazalszy most pary\u017ca, wybudowany z okazji wystawy \u015bwiatowej z 1900 r., nazwany na cze\u015b\u0107 cara aleksandra iii;\nbulwar saint-germain \u2013 jedna z g\u0142\u00f3wnych paryskich ulic, znajduj\u0105 si\u0119 przy niej okaza\u0142e rezydencje i sklepy oraz restauracje.\n\n\n=== cmentarze ===\np\u00e8re lachaise\nmontmartre\nmontparnasse\npassy\nkatakumby pary\u017ca\n\n\n=== parki i ogrody ===\nogr\u00f3d luksemburski (jardin du luxembourg) \u2013 najpopularniejszy park stolicy, z o\u015bmiobocznym basenem, licznymi rze\u017abami, kortami tenisowymi i atrakcjami dla dzieci;\nogrody tuileries (jardin des tuileries) \u2013 jeden z najstarszych paryskich ogrod\u00f3w, rozci\u0105gaj\u0105cy si\u0119 od luwru a\u017c po champs-\u00e9lys\u00e9es, z fontann\u0105 oraz licznymi rze\u017abami;\npole marsowe (champ-de-mars) \u2013 park z ogrodem w stylu francuskim, u st\u00f3p wie\u017cy eiffla, dawniej wykorzystywany jako pole \u0107wicze\u0144 wojskowych i miejsce wystaw \u015bwiatowych;\nlasek bulo\u0144ski (bois de boulogne) \u2013 ponad 800-hektarowy pas zieleni na zachodnim obrze\u017cu pary\u017ca, z alejkami do jazdy na rowerze i konno, z ma\u0142ymi jeziorkami i hipodromem;\nlasek vincennes (jardin de vincennes) \u2013 najwi\u0119kszy obszar zieleni pary\u017ca, na prawie 1000 hektarach znajduj\u0105 si\u0119: kilka jeziorek, ogr\u00f3d ro\u015blin tropikalnych, zoo oraz tor wy\u015bcig\u00f3w konnych;\npark de buttes-chaumont \u2013 park o powierzchni 24,7 ha (pi\u0105ty co do wielko\u015bci w pary\u017cu, po lasku vincennes, lasku bulo\u0144skinm, parku de la villette i ogrodach tuileries), po\u0142o\u017cony w 19. dzielnicy, otwarty w 1867 roku; projektant jean-charles alphand. park znany ze \u015bwi\u0105tyni sybilli, inspirowanej \u015bwi\u0105tyni\u0105 westy z tivoli, wznosz\u0105cej si\u0119 na szczycie 50-metrowego urwiska nad tafl\u0105 sztucznego jeziora;\nmena\u017ceria jardin des plantes (m\u00e9nagerie du jardin des plantes) \u2013 drugi najstarszy na \u015bwiecie ogr\u00f3d zoologiczny, usytuowany w 5. dzielnicy.\n\n\n=== inne ===\nparc des princes \u2013 drugi co do wielko\u015bci stadion pary\u017ca;\nkorty imienia rolanda garrosa \u2013 korty tenisowe, na kt\u00f3rych rozgrywany jest french open;\ngaleries lafayette \u2013 s\u0142ynna galeria handlowa z prze\u0142omu xix i xx wieku, symbol la belle \u00e9poque;\ncaf\u00e9 de flore \u2013 kawiarnia, w kt\u00f3rej cz\u0119stymi go\u015b\u0107mi byli filozofowie nurtu egzystencjalistycznego jean-paul sartre oraz simone de beauvoir;\ncaf\u00e9 procope \u2013 najstarsza kawiarnia pary\u017ca (1686), bywali tu wolter, fryderyk chopin, george sand oraz wielu innych s\u0142awnych mieszka\u0144c\u00f3w pary\u017ca;\nprintemps \u2013 s\u0142ynna galeria handlowa z prze\u0142omu xix i xx wieku;\nfontanny wallace\u2019a \u2013 kilkadziesi\u0105t fontann wyst\u0119puj\u0105cych na terenie ca\u0142ego miasta.\nbassin de la villette \u2013 sztuczny zbiornik wodny, na kt\u00f3rym od 2017 znajduje si\u0119 k\u0105pielisko, jedyne w granicach pary\u017ca wyznaczone zgodnie z dyrektyw\u0105 k\u0105pieliskow\u0105, o mi\u0119dzynarodowym kodzie fr10175056d075001. w latach 2017\u20132020 roczna ocena jako\u015bci wody by\u0142a doskona\u0142a;\nwie\u017ca montparnasse \u2013 wie\u017cowiec i nale\u017c\u0105ce do niego centrum handlowe powsta\u0142e w latach 1969\u20131972, w centrum dzielnicy montparnasse, przy avenue du maine 33 w pary\u017cu. wie\u017ca ma 59 kondygnacji, w tym 54 pi\u0119ter przeznaczonych na biura, z kt\u00f3rych ka\u017cde ma niemal 2000 m\u00b2. w sumie wynosi to 112 000 m\u00b2. taras tworz\u0105cy 59. pi\u0119tro jest dost\u0119pny dla zwiedzaj\u0105cych. w latach 1972\u20132009 by\u0142 to najwy\u017cszy budynek w pary\u017cu, a w latach 1972\u20131990 by\u0142 najwy\u017cszym budynkiem w ewg.\n\n\n=== obrze\u017ca pary\u017ca ===\npa\u0142ac wersalski \u2013 monumentalny pa\u0142ac, b\u0119d\u0105cy dawniej siedzib\u0105 kr\u00f3l\u00f3w francji;\ndisneyland resort paris \u2013 park tematyczny po\u015bwi\u0119cony postaciom i miejscom z film\u00f3w walta disneya;\nstade de france \u2013 najwi\u0119kszy stadion we francji, w gminie saint-denis na przedmie\u015bciach pary\u017ca;\npark asteriksa \u2013 park tematyczny po\u015bwi\u0119cony bohaterom komiks\u00f3w o asteriksie;\nbazylika saint-denis \u2013 bazylika pod pary\u017cem, b\u0119d\u0105ca nekropoli\u0105 kr\u00f3l\u00f3w francji.\n\n\n== transport ==\npary\u017c jest najwi\u0119kszym w\u0119z\u0142em komunikacyjnym we francji i jednym z najwi\u0119kszych na \u015bwiecie.\n\n\n=== transport zbiorowy ===\nsie\u0107 transportu zbiorowego w aglomeracji paryskiej jest dobrze rozwini\u0119ta.\njej podstawowym elementem jest jedna z najstarszych na \u015bwiecie kolej podziemna (m\u00e9tropolitain), dzia\u0142aj\u0105ca od 1900 r. paryskie metro liczy 16 linii o \u0142\u0105cznej d\u0142ugo\u015bci 222,6 km i 380 stacji, rozmieszczonych r\u00f3wnomiernie na obszarze wok\u00f3\u0142 centrum (\u015brednia odleg\u0142o\u015b\u0107 mi\u0119dzy stacjami wynosi zwykle poni\u017cej 500 m).\ntransport na dalsze odleg\u0142o\u015bci zapewnia kolej miejska \u2013 rer. liczy ona obecnie 5 linii. budowa i rozbudowa rer trwa od lat 70.\nofert\u0119 rer uzupe\u0142nia kolejowy transport podmiejski sieci transilien. kilkana\u015bcie linii zapewnia po\u0142\u0105czenia odleg\u0142ych przedmie\u015b\u0107 z g\u0142\u00f3wnymi dworcami kolejowymi pary\u017ca.\nrozw\u00f3j sieci transportu jest obecnie spowolniony z powodu problem\u00f3w zwi\u0105zanych z finansowaniem, spowodowanych spowolnieniem gospodarki francji, a tak\u017ce z powodu naros\u0142ego zad\u0142u\u017cenia oraz zaostrzenia procedur. w tej sytuacji budowa nowych linii tramwajowych wydaje si\u0119 idealnym rozwi\u0105zaniem dla rozwi\u0105zania problemu braku zadowalaj\u0105cych po\u0142\u0105cze\u0144 pomi\u0119dzy przedmie\u015bciami. tramwaje s\u0105 ta\u0144sze w budowie ni\u017c metro, oferuj\u0105c jednocze\u015bnie zdolno\u015b\u0107 przewozow\u0105 i pr\u0119dko\u015b\u0107 podr\u00f3\u017cy przewy\u017cszaj\u0105c\u0105 autobusy. w chwili obecnej w eksploatacji pozostaj\u0105 cztery linie tramwajowe (t1 z saint-denis do noisy-le-sec, t2 z la d\u00e9fense do porte de versailles, t3 z porte d\u2019ivry do pont du garigliano i t4 z bondy do aulnay-sous-bois), planuje si\u0119 tak\u017ce budow\u0119 5 kolejnych linii. 6 nowych odcink\u00f3w przed\u0142u\u017caj\u0105cych ju\u017c istniej\u0105ce jest planowanych b\u0105d\u017a w budowie. ca\u0142o\u015b\u0107 ma liczy\u0107 docelowo ok. 75 km.\nsie\u0107 transportu szynowego, zar\u00f3wno w centrum miasta, jak i na przedmie\u015bciach, uzupe\u0142nia ponad 300 linii autobusowych obs\u0142ugiwanych przez ok. 4000 pojazd\u00f3w.\n\n\u00b9 obs\u0142uga linii a i b jest podzielona mi\u0119dzy sncf i ratp\ndodatkowym \u015brodkiem transportu w pary\u017cu, wykorzystywanym przez turyst\u00f3w, s\u0105 statki kursuj\u0105ce po sekwanie (batobus). zatrzymuj\u0105 si\u0119 one w nast\u0119puj\u0105cych przystaniach: wie\u017ca eiffla, mus\u00e9e d\u2019orsay, saint-germain-des-pr\u00e9s, katedra notre-dame, hotel de ville, luwr, jardins des plantes i pola elizejskie.\n\n\n=== transport kolejowy ===\npary\u017c jest g\u0142\u00f3wnym w\u0119z\u0142em komunikacji kolejowej we francji. poci\u0105gi pa\u0144stwowego przewo\u017anika sncf oraz innych przewo\u017anik\u00f3w europejskich zapewniaj\u0105 po\u0142\u0105czenia z praktycznie ka\u017cdym wi\u0119kszym miastem kraju oraz wieloma miastami za granic\u0105:\n\nlondyn i ashford (wielka brytania)\nbruksela, antwerpia, li\u00e8ge, charleroi, namur, gandawa, brugia, ostenda (belgia)\namsterdam, rotterdam, haga (holandia)\nluksemburg (luksemburg)\nberlin, hamburg, monachium, kolonia, frankfurt n. menem, hanower, stuttgart, akwizgran (niemcy)\nzurych, genewa, berno, lozanna, brig-glis (szwajcaria)\nwiede\u0144, salzburg (austria)\nrzym, turyn, mediolan, bolonia, wenecja (w\u0142ochy)\nmadryt, barcelona, valladolid, girona (hiszpania)\npozna\u0144, warszawa (polska)\nmi\u0144sk (bia\u0142oru\u015b)\nmoskwa (rosja).poci\u0105gi dalekobie\u017cne, w tym tgv oraz regionalne odje\u017cd\u017caj\u0105 z sze\u015bciu g\u0142\u00f3wnych dworc\u00f3w kolejowych: gare du nord, gare montparnasse, gare de l\u2019est, gare de lyon, gare d\u2019austerlitz i gare saint-lazare. w roku 2004 ok. 50 mln pasa\u017cer\u00f3w skorzysta\u0142o z poci\u0105g\u00f3w dalekobie\u017cnych odje\u017cd\u017caj\u0105cych z jednego z tych dworc\u00f3w.\n\n\n=== transport drogowy ===\npodobnie jak dla transportu kolejowego, r\u00f3wnie\u017c dla transportu samochodowego pary\u017c jest najwi\u0119kszym w\u0119z\u0142em we francji. miasto otaczaj\u0105 trzy obwodnice: bulwar peryferyjny, kt\u00f3ry biegnie na szlaku xix-wiecznych fortyfikacji wok\u00f3\u0142 pary\u017ca, autostrada a86 na bliskich przedmie\u015bciach oraz francilienne (droga krajowa n104) w wi\u0119kszej odleg\u0142o\u015bci od miasta.\nsie\u0107 paryskich dr\u00f3g jest g\u0119sta i ma d\u0142ugo\u015b\u0107 ponad 2000 km. w regionie \u00eele-de-france jest zlokalizowanych ok. 800 km autostrad. aglomeracja jest po\u0142\u0105czona z reszt\u0105 kraju 8 rozchodz\u0105cymi si\u0119 promieni\u015bcie autostradami. odleg\u0142o\u015b\u0107 drogowa z pary\u017ca do brukseli wynosi 305 km, do frankfurtu 572 km, a do barcelony 1037 km.\n\n\n=== transport lotniczy ===\nz trzech g\u0142\u00f3wnych port\u00f3w lotniczych obs\u0142uguj\u0105cych pary\u017c skorzysta\u0142o w roku 2005 ponad 78 mln pasa\u017cer\u00f3w na ponad 550 trasach. prze\u0142adowano w nich r\u00f3wnie\u017c 2,11 mln ton towar\u00f3w (2005). najwa\u017cniejszym lotniskiem jest port lotniczy im. charles\u2019a de gaulle\u2019a znajduj\u0105cy si\u0119 w po\u0142o\u017conym 40 km na p\u00f3\u0142nocny wsch\u00f3d od pary\u017ca roissy-en-france. jest to jeden z najwi\u0119kszych port\u00f3w lotniczych w europie i na \u015bwiecie. mniejsze znaczenie ma po\u0142o\u017cony na po\u0142udnie od miasta orly, wykorzystywany g\u0142\u00f3wnie dla po\u0142\u0105cze\u0144 w ruchu krajowym oraz do po\u0142udniowej europy i p\u00f3\u0142nocnej afryki. trzeci port lotniczy jest zlokalizowany w pobli\u017cu miejscowo\u015bci beauvais, po\u0142o\u017conej ok. 70 km na p\u00f3\u0142noc od pary\u017ca i wykorzystywany jest przez loty czarterowe oraz tanie linie lotnicze (ok. 2 mln pasa\u017cer\u00f3w rocznie).\nz pozosta\u0142ych 11 port\u00f3w lotniczych obs\u0142uguj\u0105cych aglomeracj\u0119 parysk\u0105 najbardziej znane jest lotnisko le bourget, obecnie s\u0142u\u017c\u0105ce przyjmowaniu ruchu biznesowego, a tak\u017ce jako miejsce pokaz\u00f3w lotniczych i muzeum lotnictwa. pary\u017c posiada tak\u017ce lotnisko dla \u015bmig\u0142owc\u00f3w (h\u00e9liport) w issy-les-moulineaux.\n\n\n== o\u015bwiata i nauka ==\n\n\n=== uczelnie ===\nparyskie uczelnie to:\n\n13 autonomicznych uniwersytet\u00f3w powsta\u0142ych po podziale uniwersytetu paryskiego\ncoll\u00e8ge de france\ncoll\u00e8ge des ing\u00e9nieurs\ninstytut nauk politycznych (sciences po paris)\n\u00e9cole nationale des ponts et chauss\u00e9es\n\u00e9cole nationale sup\u00e9rieure des mines de paris\n\u00e9cole des technologies de l\u2019informatique et du management (efrei, dawniej efr)\n\n\n=== w\u0119ze\u0142 wiedzy i innowacji eit w pary\u017cu ===\nrada europejskiego instytutu technologii i innowacji (eit) 16 grudnia 2009 wyznaczy\u0142a centra pierwszych trzech w\u0119z\u0142\u00f3w wiedzy i innowacji. uczelnie z pary\u017ca b\u0119d\u0105 bra\u0107 udzia\u0142 w pracach w\u0119z\u0142a informatycznego i klimatycznego.\nlokalizacje w\u0119z\u0142\u00f3w:\nzr\u00f3wnowa\u017cona energia:\nkarlsruhe, krak\u00f3w, grenoble, eindhoven/leuven, barcelona, sztokholm.\nzmiany klimatyczne:\nlondyn, zurych, berlin, pary\u017c, randstad.\ninformatyka i spo\u0142ecze\u0144stwo informacyjne:\nberlin, eindhoven, helsinki, pary\u017c oraz sztokholm.\n\n\n== pary\u017c w kulturze ==\nmiasto w \u015bwiatowej kulturze zajmuje miejsce szczeg\u00f3lne, nie tylko ze wzgl\u0119du na to, \u017ce jest stolic\u0105 francji i jednym z najwi\u0119kszych miast europy i \u015bwiata. to tu dzia\u0142aj\u0105 najbardziej znane domy mody, przybywaj\u0105 malarze i poeci. wiele dzie\u0142 sztuki nawi\u0105zuje w swoim tytule czy tre\u015bci w\u0142a\u015bnie do pary\u017ca. nale\u017c\u0105 do nich cho\u0107by wielkie dzie\u0142a literatury, jak katedra marii panny w pary\u017cu victora hugo, ojciec goriot honoriusza balzaka, trzej muszkieterowie czy kr\u00f3lowa margot oraz inne powie\u015bci aleksandra dumasa ojca, dama kameliowa aleksandra dumasa syna, sceny z \u017cycia cyganerii henry murgera, gra w klasy julio cortazara, zwrotnik raka henry\u2019ego millera, upi\u00f3r w operze gastona lerouxa wraz ze swoimi licznymi adaptacjami, czy nawet wsp\u00f3\u0142czesne bestsellery \u2013 kod leonarda da vinci dana browna oraz pachnid\u0142o patricka s\u00fcskinda. w muzyce 31 symfonia d-dur wolfganga amadeusa mozarta to po prostu symfonia paryska, w pary\u017cu r\u00f3wnie\u017c toczy si\u0119 akcja takich oper, jak: la traviata (giuseppe verdi), cyganeria (giacomo puccini), andrea ch\u00e9nier (umberto giordano) czy adriana lecouvreur (francesco cilea), nocy \u015bw. bart\u0142omieja giacomo meyerbeer po\u015bwi\u0119ci\u0142 hugonot\u00f3w, a jednym z najbardziej znanych operetkowych tytu\u0142\u00f3w jest \u017cycie paryskie jacques\u2019a offenbacha. richard heuberger akcj\u0119 operetki bal w operze tak\u017ce umiejscowi\u0142 w pary\u017cu.\noddzielnym tematem jest tutaj film. wystarczy wymieni\u0107 same ekranizacje wymienionych wcze\u015bniej dzie\u0142, a przecie\u017c akcja wielu wsp\u00f3\u0142czesnych film\u00f3w tak\u017ce toczy si\u0119 w tej europejskiej metropolii.\n\n\n=== pary\u017c w polskiej kulturze ===\nr\u00f3wnie\u017c w kulturze polskiej pary\u017c zajmuje miejsce szczeg\u00f3lne, zw\u0142aszcza dla tw\u00f3rczo\u015bci w xix wieku. to tu swoje dzie\u0142a tworzyli juliusz s\u0142owacki, fryderyk chopin i cyprian kamil norwid, a adam mickiewicz bezpo\u015brednio do \u201eparyskiego bruku\u201d odnosi si\u0119 w epilogu pana tadeusza. okres romantyzmu by\u0142 szczeg\u00f3lnie bogaty w tw\u00f3rczo\u015b\u0107 i dzia\u0142alno\u015b\u0107 artyst\u00f3w polskich w okresie po powstaniu listopadowym. miasto by\u0142o w\u00f3wczas centrum tzw. wielkiej emigracji polskiej. 24 listopada 1838 r. nast\u0105pi\u0142o podpisanie aktu fundacji, a 24 marca 1839 r. mia\u0142o miejsce uroczyste otwarcie biblioteki polskiej, kt\u00f3ra jest najstarsz\u0105 polsk\u0105 bibliotek\u0105 za granic\u0105, przechowuj\u0105c\u0105 ponad 100 tys. wolumin\u00f3w z zakresu polskiej historii i kultury. o\u015brodek ten odgrywa\u0142 i odgrywa znacz\u0105c\u0105 rol\u0119 w mi\u0119dzypa\u0144stwowych kontaktach kulturalnych. polka maria sk\u0142odowska-curie zosta\u0142a pierwsz\u0105 kobiet\u0105 profesorem na paryskiej sorbonie w 1906 r. mi\u0119dzy i i ii wojn\u0105 \u015bwiatow\u0105 w pary\u017cu \u017cyli i tworzyli \u015bwiatowej s\u0142awy polacy jerzy waldemar jaroci\u0144ski, redaktor naczelny wp\u0142ywowego miesi\u0119cznika \u201el\u2019amour de l\u2019art\u201d oraz tamara \u0142empicka, malarka epoki art d\u00e9co. w czasie ii wojny \u015bwiatowej pisarz, podr\u00f3\u017cnik i wsp\u00f3\u0142tw\u00f3rca paryskiej \u201ekultury\u201d andrzej bobkowski opisa\u0142 pary\u017c i francj\u0119 z perspektywy roweru. w p\u00f3\u017aniejszych latach pary\u017c by\u0142 miastem, gdzie po 1945 r. przebywa\u0142o i tworzy\u0142o wielu wybitnych polskich tw\u00f3rc\u00f3w. zwi\u0105zani byli w du\u017cej mierze z instytutem kultury polskiej i jego czo\u0142owym wydawnictwem \u201ekultura\u201d, kt\u00f3rego naczelnym redaktorem by\u0142 jerzy giedroy\u0107. obok giedroycia w pary\u017cu mieszkali i tworzyli w\u00f3wczas m.in. j\u00f3zef czapski, konstanty jele\u0144ski, a tak\u017ce popularni we francji polscy arty\u015bci roman pola\u0144ski, krzysztof kie\u015blowski, andrzej \u017cu\u0142awski, andrzej seweryn, stanis\u0142aw syrewicz, wojciech pszoniak i andrzej dobosz. po ii wojnie \u015bwiatowej polski architekt jerzy so\u0142tan wsp\u00f3\u0142pracowa\u0142 w latach 1945\u20131949 z le corbusierem w jego paryskiej pracowni, kt\u00f3ra by\u0142a wtedy epicentrum \u015bwiatowej architektury nowoczesnej. w pary\u017cu tworzy\u0142o te\u017c wielu polskich malarzy: jacek malczewski, olga bozna\u0144ska i tadeusz styka. obszern\u0105 wystaw\u0119 ich prac na sta\u0142e przebywaj\u0105cych w zbiorach we francji zorganizowano w 2010 w gda\u0144sku w pa\u0142acu opat\u00f3w.\n\n\n== miasta partnerskie ==\nmiasto partnerskie pary\u017ca:\n\n rzym, w\u0142ochy (1956)miasta zaprzyja\u017anione:\n\n algier, algieria (2003)\n amman, jordania (1987)\n ateny, grecja (2000)\n bejrut, liban (1992)\n berlin, niemcy (1987)\n casablanca, maroko (2004)\n chicago, stany zjednoczone (1996)\n d\u017cakarta, indonezja (1995)\n erywa\u0144, armenia (1998)\n kair, egipt (1985)\n kioto, japonia (1958)\n kopenhaga, dania (2005)\n lizbona, portugalia (1998)\n londyn, wielka brytania (2001)\n madryt, hiszpania (2000)\n meksyk, meksyk (1999)\n montreal, kanada (2006)\n moskwa, rosja (1992)\n pekin, chi\u0144ska republika ludowa (1997)\n petersburg, rosja (1997)\n porto alegre, brazylia (2001)\n praga, czechy (1997)\n qu\u00e9bec, kanada (2003)\n rabat, maroko (2004)\n rijad, arabia saudyjska (1997)\n sana, jemen (1987)\n santiago, chile (1997)\n san francisco, stany zjednoczone (1996)\n s\u00e3o paulo, brazylia (2004)\n seul, korea po\u0142udniowa (1991)\n sofia, bu\u0142garia (1998)\n sydney, australia (1998)\n tbilisi, gruzja (1997)\n tokio, japonia (1982)\n tunis, tunezja (2004)\n warszawa, polska (1999)\n waszyngton, stany zjednoczone (2000)\n\n\n== zobacz te\u017c ==\nsyndrom paryski\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalna strona miasta (ang. \u2022 hiszp. \u2022 fr.)"