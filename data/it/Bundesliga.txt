"la bundesliga, o anche erste bundesliga (dal tedesco: prima lega federale), \u00e8 la massima serie professionistica del campionato tedesco di calcio. dipende organizzativamente dalla deutsche fu\u00dfball liga gmbh e disciplinarmente dalla deutscher fu\u00dfball-bund, la federcalcio tedesca. comprende 18 squadre.\nse il campionato risale all'inizio del xx secolo, la bundesliga inizi\u00f2 solo nell'agosto 1963: l'edizione 1963-1964, difatti, fu la prima a girone unico. sulla continuit\u00e0 dei titoli la dfb \u00e8 ambigua, dato che riconosce un unico albo d'oro, ma d\u00e0 pi\u00f9 peso ai titoli di bundesliga, come per l'assegnazione delle stelle.\nsono 56 i club che hanno disputato sino a oggi la competizione. la squadra pi\u00f9 vittoriosa \u00e8 il bayern monaco, vincitrice di 33 edizioni, di cui solo una antecedente la fondazione della lega. bayern monaco e werder brema sono le squadre che hanno disputato pi\u00f9 edizioni del torneo.\nal termine della stagione 2020-2021, la bundesliga occupa il 4\u00ba posto nel ranking uefa per competizioni di club. nel 2020 si \u00e8 posizionata al 5\u00ba posto della classifica mondiale dei campionati stilata annualmente dall'iffhs (4\u00ba posto a livello continentale).\n\n\n== formula ==\nalla massima divisione del campionato tedesco partecipano 18 squadre, che si affrontano in gare di andata (da agosto a dicembre) e ritorno (da gennaio a maggio): \u00e8 prevista una lunga pausa invernale. dalla stagione 1995-96 il regolamento assegna 3 punti alla squadra vincitrice dell'incontro, zero punti a quella sconfitta e un punto a entrambe in caso di pareggio.\nla squadra campione di germania conquista il deutsche meisterschale, e viene ammessa alla fase a gironi della uefa champions league. ai fini dell'accesso alla champions sono utili anche i piazzamenti dal secondo al quarto posto. la quinta squadra partecipa alla uefa europa league insieme alla vincitrice della coppa nazionale; la vincitrice della coppa e la quinta classificata accedono direttamente alla fase a gironi mentre la sesta classificata ha invece accesso al playoff di conference league. le ultime due squadre classificate retrocedono in 2. fu\u00dfball-bundesliga, mentre la terzultima disputa uno spareggio contro la 3\u00aa classificata della seconda divisione.\nin caso di arrivo in parit\u00e0, i criteri per la compilazione della classifica finale sono:\n\ndifferenza reti;\nmaggior numero di gol segnati;\nscontri diretti;\ngol segnati in trasferta nei confronti diretti;\ngol segnati in trasferta.\n\n\n=== numero di partecipanti ===\n\n\n== storia ==\n\ncome praticamente tutte le nazioni d'europa, i primi campionati di calcio in germania si svolgono in due turni: si inizia con una fase locale o regionale, e in seguito i vincitori di questa si sfidano tra di loro per conquistare il titolo nazionale. a ogni modo nel 1963, anno di creazione della bundesliga, \u00e8 rimasta nel continente quasi solo la germania, o meglio la germania ovest, a non avere un unico girone all'italiana che riunisca in s\u00e9 tutte le migliori squadre del paese.\n\nstoricamente in germania nacque prima la verbandsliga, sostituita tra il 1933 e il 1944 dalla gauliga; questa si estendeva su tutto il territorio occupato dalla germania nazista, perci\u00f2 vi parteciparono anche delle squadre oggi facenti parte di altri campionati, una su tutte il rapid vienna, compagine austriaca che vinse il titolo nella stagione 1940-1941.\nnel dopoguerra la germania fu divisa, ma, mentre nella parte orientale nasceva quasi subito la ddr-oberliga, in quella occidentale partivano nel 1945 l'oberliga s\u00fcd e la s\u00fcdwest, a cui seguiva l'anno dopo la berlin, e infine nel 1947 si aggiungevano la west e la nord. come in passato, per\u00f2, ciascuno di questi tornei laureava il proprio campione, e in una seconda fase solo le migliori squadre di ciascuno di essi, generalmente due, si sfidavano tra di loro per conquistare il titolo nazionale.\nun primo tentativo di cambiamento si verificava per\u00f2 gi\u00e0 nel 1949: fu l'allora presidente del colonia, franz kremer, a esprimersi a favore della creazione di unico campionato nazionale. un altro sostenitore dell'idea era sepp herberger, l'allenatore della nazionale tedesca che nel 1954 conquist\u00f2 il mondiale svizzero compiendo il miracolo di berna. costui caldeggiava anche l'introduzione del professionismo, e credeva che entrambi questi cambiamenti fossero indispensabili per trattenere i migliori giocatori, necessari sia per vincere a livello internazionale che per formare una nazionale competitiva. tuttavia fu solo nel 1957 che inizi\u00f2 un primo tentativo, poi fallito, di dar vita a un unico torneo nazionale. un altro autorevole parere favorevole lo espresse anche hermann neuberger, che era membro della dfb, organismo di cui in futuro sarebbe diventato presidente.\n\nl'impulso definitivo arriva per\u00f2 solo nell'estate del 1962, in seguito all'eliminazione della nazionale dal mondiale cileno. il progetto ottiene la necessaria approvazione al westfalenhalle di dortmund il 28 luglio di questo anno, e in questa sede viene prevista anche l'introduzione di una sorta di professionismo. viene deciso che il nuovo campionato partir\u00e0 dalla stagione 1963-1964, e che sar\u00e0 composto da sedici squadre di altrettante citt\u00e0 diverse; queste verranno poi scelte, non senza polemiche, in base ai risultati conseguiti dalle stesse negli ultimi anni. i rimanenti club delle oberligen andranno invece a formare il nuovo secondo livello, la regionalliga, che condivider\u00e0 col vecchio massimo torneo la stessa suddivisione geografica; ci saranno quindi cinque gironi a fronte di due sole promozioni, pertanto saranno necessari i play-off.\ncos\u00ec la prima giornata della bundesliga si gioca il 24 agosto 1963, mentre il primo gol \u00e8 segnato da timo konietzka del borussia dortmund dopo meno di un minuto dall'inizio della partita, che \u00e8 giocata contro il werder brema. questa prima stagione viene dominata dal colonia, ma gi\u00e0 nella successiva, che viene invece vinta dal werder, si presenta un problema: l'hertha berlino viene scoperto a effettuare dei pagamenti irregolari verso alcuni dei suoi calciatori, e viene pertanto retrocesso. si decide in primo luogo di allargare il campionato a diciotto squadre, per non dover scegliere chi retrocedere tra il karlsruhe e lo schalke 04, e poi di ripescare una squadra di berlino ovest, in modo da non lasciare la citt\u00e0 senza una sua rappresentante. la prescelta \u00e8 il tasmania, che per\u00f2 accumula una serie di record negativi, alcuni dei quali a tutt'oggi ineguagliati, e retrocede in regionalliga dopo una sola stagione.\n\nquesto titolo viene vinto dal monaco 1860, ma ci sono almeno due motivi per ricordare la stagione: il primo \u00e8 l'esordio di bayern monaco e borussia m\u00f6nchengladbach, due squadre che domineranno presto il calcio tedesco e non solo, mentre il secondo \u00e8 la conquista del primo trofeo internazionale da parte di una squadra tedesca, la coppa delle coppe; questa viene vinta dal borussia dortmund grazie anche ai quattordici gol di lothar emmerich, miglior marcatore anche in campionato. nella stagione successiva lo stesso trofeo viene sollevato dal bayern monaco, squadra in cui comincia a mettersi in luce gerd m\u00fcller, capocannoniere in campionato insieme a emmerich. il titolo 1967 e il successivo vengono conquistati da due squadre che non si ripeteranno pi\u00f9 in bundesliga, prima l'eintracht braunschweig e poi il norimberga, che ottiene il nono successo ma retrocede in regionalliga da campione in carica; un'altra squadra che aveva avuto buoni risultati fino a poco prima, il monaco 1860, lo segue in quella successiva. intanto anche l'amburgo era arrivato a disputare la finale della coppa delle coppe nell'edizione 1967-1968: i tedeschi erano stati sconfitti a rotterdam dal milan, ma uwe seeler era comunque risultato il miglior marcatore della manifestazione.\n\ninizia ora il periodo in cui le due squadre di cui si parlava in precedenza monopolizzano il campionato: comincia il bayern monaco di branko zebec, che realizza il double nel 1969, ed \u00e8 seguito l'anno successivo dal borussia m\u00f6nchengladbach di hennes weisweiler, vincitore del campionato. sono anni in cui m\u00fcller \u00e8 sempre il miglior bomber in germania ovest, ma nel 1970 lo \u00e8 anche a livello europeo: conquista quindi la sua prima scarpa d'oro, e poco dopo anche il prestigioso pallone d'oro. intanto sulla panchina dei bavaresi viene chiamato udo lattek, giovane allenatore che mai aveva guidato un club: la squadra \u00e8 subito protagonista in un testa a testa con i campioni in carica nel campionato 1970-1971 che si risolve solo all'ultima giornata, a favore per\u00f2 di questi ultimi.\nquesta edizione sar\u00e0 comunque ricordata anche per la scoperta di uno scandalo che coinvolge molti calciatori e dirigenti, alcuni dei quali duramente puniti: qualche club cerca di evitare a ogni costo la retrocessione in un campionato, la regionalliga, poco pi\u00f9 che dilettantistico, e altri si offrono di aiutarlo in cambio di denaro. per evitare il ripetersi di episodi simili viene decisa la creazione della zweite bundesliga, campionato anch'esso professionistico e su base nazionale, inoltre viene abolito il tetto agli ingaggi che era stato in vigore fino a quel momento.a questi due titoli consecutivi dei puledri ne seguono tre dei bavaresi, che cominciano la serie vincendo il campionato 1971-1972 segnando centouno gol, record che resiste tutt'oggi; a livello personale franz beckenbauer vince il suo primo pallone d'oro, mentre m\u00fcller, autore di quaranta gol, la seconda scarpa d'oro.\n\ncontemporaneamente queste squadre cominciano a farsi notare nella coppa dei campioni, soprattutto il bayern, che trionfa nell'edizione 1973-1974 sconfiggendo 4-0 l'atl\u00e9tico madrid a bruxelles nella ripetizione della finale. aveva suscitato invece polemiche l'eliminazione del borussia dalla coppa dei campioni 1971-1972: la squadra aveva battuto 7-1 al b\u00f6kelbergstadion l'inter, ma roberto boninsegna era stato colpito da una lattina lanciata dagli spalti e l'incontro era stato per questo annullato. successivamente i tedeschi vengono sconfitti 4-2 a milano, mentre la ripetizione della partita di andata si conclude 0-0 sul neutro di berlino, pertanto ad avanzare sono gli italiani. il bayern conquista il secondo trofeo di fila nel 1975, ma questa volta c'\u00e8 dettmar cramer in panchina; purtroppo per\u00f2 la partita, giocata a parigi contro il leeds united, sar\u00e0 ricordata anche per gli incidenti provocati dai tifosi inglesi fuori e dentro lo stadio.\nintanto in campionato torna a vincere il borussia, che trionfa anche in coppa uefa: stagione certamente da ricordare per jupp heynckes, capocannoniere in entrambi i tornei. dopo questi successi weisweiler lascia, e viene sostituito proprio da lattek; con lui alla guida la squadra si aggiudica anche il campionato 1975-1976 e quello successivo. nello stesso tempo, invece, il bayern conquista sia la terza coppa dei campioni consecutiva che la coppa intercontinentale, mentre beckenbauer vince il suo secondo pallone d'oro e l'amburgo raggiunge le semifinali della coppa uefa 1975-1976. i bavaresi vengono eliminati nei quarti della coppa dei campioni 1976-1977, ma anche questa volta una squadra tedesca raggiunge la finale: \u00e8 il borussia. anche se a roma i puledri sono sconfitti dal liverpool, un trofeo arriva comunque in germania ovest: lo conquista l'amburgo, che ad amsterdam vince la coppa delle coppe. nella stagione successiva i reds sconfiggono nettamente gli anseatici nella supercoppa uefa, ma decidono di non partecipare alla coppa intercontinentale lasciando cos\u00ec il campo libero alla squadra di m\u00f6nchengladbach, che tuttavia viene sconfitta nel doppio confronto.\n\nnella seconda met\u00e0 degli anni settanta il pallone d'oro viene conquistato regolarmente da giocatori che militano in questo campionato: a beckenbauer seguono infatti il danese allan simonsen del borussia m\u00f6nchengladbach nel 1977, e l'inglese kevin keegan dell'amburgo nel 1978 e nel 1979. intanto nel campionato 1977-1978 il colonia di hennes weisweiler riesce a spezzare il duopolio bayern-borussia e a conquistare il titolo, finendo comunque a pari punti con questi ultimi, vincitori dei tre campionati precedenti. il titolo viene cos\u00ec assegnato in base alla differenza reti, e a nulla serve la vittoria per 12-0 dei puledri contro il borussia dortmund nell'ultima giornata, che rimane per\u00f2 la migliore di sempre in bundesliga. in questa stagione gerd m\u00fcller \u00e8 capocannoniere per la settima e ultima volta in carriera, e insieme a lui c'\u00e8 anche dieter m\u00fcller, unico giocatore capace di realizzare sei gol in una sola partita, record che resiste tuttora. l'anno seguente \u00e8 invece l'amburgo di branko zebec a finire davanti a tutti, inoltre in questa stagione due squadre tedesche arrivano in finale in campo europeo: il borussia m\u00f6nchengladbach, che vince la sua seconda coppa uefa, e il fortuna d\u00fcsseldorf, che viene invece sconfitto nella coppa delle coppe.\n\nnella stagione 1979-1980 fa il suo esordio il bayer leverkusen, mentre il titolo viene vinto da un bayern monaco profondamente rinnovato; questa squadra, che \u00e8 guidata dall'ungherese p\u00e1l csernai, \u00e8 conosciuta come fc breitnigge perch\u00e9 ha come leader in campo paul breitner e karl-heinz rummenigge. i bavaresi arrivano anche in semifinale nella coppa uefa, e qui trovano altre tre squadre militanti in questo campionato. a vincere il trofeo \u00e8 l'eintracht francoforte, tuttavia non meno importante \u00e8 il cammino dell'amburgo nella coppa dei campioni: la squadra raggiunge la finale, ma a madrid viene battuta nel dal nottingham forest, squadra che \u00e8 al secondo successo consecutivo nella manifestazione.\nintanto anche all'inizio degli anni ottanta il pallone d'oro viene vinto sempre da giocatori della bundesliga, con rummenigge che \u00e8 premiato nel 1980 e nel 1981. la stagione 1980-1981 \u00e8 l'unica alla quale non partecipa il werder brema, e segna inoltre la prima retrocessione dello schalke 04, mentre nella successiva due squadre tedesche arrivano a disputare la finale in una competizione europea: il bayern a rotterdam nella coppa dei campioni e l'amburgo di ernst happel nella coppa uefa; a sollevare i trofei sono per\u00f2 in entrambi i casi gli avversari, rispettivamente l'aston villa e l'ifk g\u00f6teborg.\nl'amburgo riesce comunque a vincere il campionato, e fa il bis anche nella stagione successiva; qui raggiunge anche una nuova finale europea, questa volta nella pi\u00f9 prestigiosa coppa dei campioni: ad atene, poi, basta un gol di felix magath per battere la juventus e conquistare il trofeo. il campionato 1983-1984 vede arrivare a in vetta a pari punti tre squadre, ma \u00e8 lo stoccarda a prevalere per la miglior differenza reti.\n\nil bayern monaco ritorna al successo nel campionato 1984-1985, nuovamente con udo lattek in panchina; questo \u00e8 comunque solo il primo di tre titoli consecutivi. i bavaresi ritornano inoltre a disputare una finale continentale, quella della coppa dei campioni 1986-1987: a vienna \u00e8 per\u00f2 il porto a sollevare il trofeo, anche grazie a un famoso gol di tacco realizzato da rabah madjer. in precedenza anche il colonia era arrivato all'ultimo atto in una competizione europea, nella coppa uefa 1985-1986, ma era qui stato battuto dal real madrid.\n\nlattek lascia, e il bayern torna al successo due anni dopo: infatti il titolo 1987-1988 viene conquistato dal werder brema di otto rehhagel, mentre successivamente \u00e8 jupp heynckes a guidare i bavaresi alla vittoria di due campionati di fila. in questo periodo c'\u00e8 gloria anche per il bayer leverkusen, che conquista la coppa uefa 1987-1988 battendo nel doppio confronto l'espanyol. i tedeschi avevano perso l'incontro di andata per 3-0, ma riescono a rimontare in quello di ritorno; l'impresa non riesce invece allo stoccarda l'anno successivo nella finale della stessa competizione contro il napoli di diego armando maradona. il campionato 1990-1991 viene poi vinto dal kaiserslautern, con karl-heinz feldkamp che assume la guida della squadra solo in febbraio.\nintanto per\u00f2 la germania si \u00e8 riunificata, e quindi dalla stagione 1991-1992 partecipano al campionato anche le squadre dell'ex germania est, a cominciare dall'hansa rostock, vincitore dell'ultima edizione della ddr-oberliga, e dalla dinamo dresda seconda classificata; il numero delle squadre passa cos\u00ec momentaneamente a venti. questa prima edizione allargata finisce con tre squadre in vetta, ma il titolo va allo stoccarda; brutta annata invece per il bayern, che conclude al decimo posto, facendo inoltre ricorso a ben tre tecnici. in europa, invece, il werder, sempre condotto da rehhagel, conquista la coppa delle coppe, a cui fa seguito il terzo titolo nella stagione successiva. infine, a tre anni dall'ultimo successo, il bayern torna a vincere il titolo nell'edizione 1993-1994: \u00e8 l'ex bandiera franz beckenbauer a guidare la squadra al successo, subentrando a stagione in corso.\n\nuna nuova squadra ottiene ora i suoi primi successi in bundesliga, il borussia dortmund di ottmar hitzfeld, che vince il titolo nel 1995 e nel 1996, anno in cui matthias sammer conquista il pallone d'oro. i giallo-neri diventano poi la terza squadra tedesca a vincere il massimo trofeo continentale: a monaco di baviera battono la juventus per 3-1 e conquistano cos\u00ec la champions league 1996-1997. non \u00e8 comunque la prima volta che le due squadre si incontrano in una finale europea: era gi\u00e0 successo nella coppa uefa 1992-1993, ma in quell'occasione erano stati i bianco-neri a sollevare il trofeo, vincendo tra l'altro il doppio confronto col maggior scarto di sempre, 6-1.\nhitzfeld lascia dopo il titolo continentale, e il borussia, questa volta con nevio scala in panchina, vince la coppa intercontinentale a tokyo, dopo aver qui sconfitto il cruzeiro per 2-0. intanto il bayern monaco torna al successo in patria, conquistando il campionato sotto la guida di giovanni trapattoni; \u00e8 sempre di questo periodo la conquista della coppa uefa 1995-1996, ottenuta sconfiggendo in finale il bordeaux; questo successo \u00e8 particolarmente importante per i bavaresi, che in questo modo conquistano tutte le tre principali competizioni uefa per club. in seguito anche lo schalke 04 vince lo stesso trofeo nel 1997, avendo la meglio sull'inter nell'ultimo atto. il campionato 1997-1998 viene poi vinto per la prima volta da una neopromossa, il kaiserslautern di rehhagel, che era retrocesso per la prima volta solo due anni prima insieme a un'altra squadra fino ad allora sempre presente, l'eintracht francoforte; retrocede adesso il colonia, cos\u00ec da ora in avanti l'amburgo rimane l'unico club ad aver disputato tutte le edizioni del torneo. la squadra amburghese conserver\u00e0 questo primato fino alla stagione 2017-18, quando retroceder\u00e0 per la prima volta nella sua storia in zweite bundesliga. di questa stagione rimarr\u00e0 comunque celebre anche una conferenza stampa tenuta da trapattoni, in cui l'allenatore italiano accusa alcuni suoi calciatori di scarso impegno e di mancanza di professionalit\u00e0.\ninizia ora un nuovo ciclo di vittorie del bayern, sulla cui panchina viene chiamato hitzfeld. i bavaresi conquistano infatti tre titoli consecutivi, ottenendo l'ultimo di questi, quello del 2001, in maniera rocambolesca: i campioni in carica sono avanti di tre punti sullo schalke 04, che vanta per\u00f2 una miglior differenza reti. al bayern manca quindi solo un punto per vincere il campionato, ma le cose non sembrano andare per il verso giusto per i rossi: i rivali hanno appena battuto l'unterhaching, mentre nel loro incontro, che non \u00e8 ancora terminato l'amburgo sta vincendo per 1-0. in pieno recupero viene per\u00f2 assegnato al bayern un calcio di punizione indiretto, ed \u00e8 patrik andersson a segnare il gol che vale il diciassettesimo titolo. arriva anche la champions league, conquistata a milano contro il valencia dopo i calci di rigore; la squadra aveva disputato la finale anche nell'edizione 1998-1999, ma a barcellona il trofeo era stato conquistato dal manchester united, capace di segnare due reti a tempo scaduto. nell'edizione 2001-2002 ritorna invece al successo il borussia dortmund, che riesce a rimontare quattro punti in altrettante giornate al bayer leverkusen; queste due squadre arrivano anche a una finale europea, pur venendo entrambe sconfitte: i giallo-neri in coppa uefa, mentre i rivali in champions league. particolare \u00e8 comunque la stagione per i rossoneri, che vengono anche battuti nella finale della coppa nazionale; in questo modo vanno vicini a conquistare tutte le competizioni in cui partecipano, ma non ottengono vittorie.\n\nil bayern conquista il titolo nel 2003 e nel 2008 sempre guidato da hitzfeld, e vince anche, questa volta con felix magath in panchina, nel 2005 e nel 2006; c'\u00e8 gloria anche per il werder brema di thomas schaaf, che vince il titolo nel 2004, e per lo stoccarda di armin veh, che ottiene lo stesso risultato nel 2007. in questo periodo le squadre tedesche non ottengono per\u00f2 grandi risultati a livello internazionale, arrivando a disputare al massimo la semifinale di coppa uefa; \u00e8 poi il werder a raggiungere una nuova finale europea, quella della coppa uefa 2008-2009, ma a istanbul i bianco-verdi sono sconfitti dallo \u0161achtar, in quella che \u00e8 l'ultima edizione della manifestazione con questo nome. intanto in campionato il neopromosso hoffenheim si era laureato campione d'inverno; la squadra manca il successo finale, ma il titolo va comunque a una squadra che mai in passato aveva raggiunto questo traguardo, il wolfsburg di magath.\n\nnella stagione 2009-2010 si assiste a un nuovo cambio sulla panchina del bayern, su cui ora c'\u00e8 seduto louis van gaal. i bavaresi rimangono lontani dal vertice per tutto il girone di andata, ma comandano in quello di ritorno; vanno quindi a vincere il ventiduesimo titolo, e centrano anche il double. i successivi due campionati invece vengono vinti da una squadra che negli anni successivi sar\u00e0 spesso la principale antagonista dei rossi: il borussia dortmund di j\u00fcrgen klopp. sebbene bayern e borussia si contendano spesso in patria il campionato, la coppa o la supercoppa nazionale, probabilmente queste due squadre giocano la loro sfida pi\u00f9 importante a londra: si tratta della finale della champions league 2012-2013. il trofeo viene conquistato dai bavaresi, che sono guidati da jupp heynckes, e che con questa vittoria centrano anche il treble. per la squadra si tratta comunque della terza finale di champions in quattro anni, anche se le due precedenti erano terminate con altrettante sconfitte: a madrid contro l'inter nel 2010, e nello stadio di casa contro il chelsea nel 2012.\nil bayern vince poi la prima supercoppa uefa e la prima coppa del mondo per club fifa, ma ora in panchina c'\u00e8 josep guardiola. arriva anche la conquista del ventiquattresimo titolo a ben sette giornate dalla fine, evento che costituisce un record in bundesliga, cos\u00ec come le diciannove vittorie consecutive ottenute sempre in questa stagione. il bayern conquista poi il venticinquesimo titolo nella stagione successiva; qui, per il secondo anno di seguito, la permanenza nel massimo campionato tedesco dell'amburgo, l'unica squadra ad aver disputato tutte le stagioni della bundesliga, \u00e8 a rischio, e viene conquistata solo vincendo lo spareggio promozione-retrocessione contro la terza classificata della zweite bundesliga: prima contro il greuther f\u00fcrth (grazie alla regola dei gol fuori casa, dopo due pareggi), poi contro il karlsruhe (dopo un pareggio in casa e una vittoria in trasferta ai supplementari). nella stagione 2015-2016 si registra invece il quarto titolo consecutivo, impresa mai riuscita prima, dei rossi bavaresi, che raggiungono la terza semifinale di fila in champions league, ma anche la retrocessione dello stoccarda, squadra che ritorna in seconda divisione a distanza di quarant'anni.\nnella stagione 2016-2017 e 2017-18 il bayern conquista ancora due titoli (il primo con carlo ancelotti in panchina), ma da segnalare \u00e8 la prima storica retrocessione dell'amburgo che, fino ad allora, era rimasta l'unica squadra ad aver disputato tutte le stagioni della bundesliga. nelle stagioni 2018-19 e 2019-20 il bayern monaco prosegue il suo dominio, arrivando a otto titoli nazionali consecutivi. con la vittoria di coppa di germania e champions league nel 2020, la squadra bavarese, sotto la guida di hans-dieter flick (subentrato a niko kova\u010d a novembre 2019, dapprima in modo provvisorio e poi stabilmente) riesce a centrare il secondo treble della sua storia. nella stagione 2019-20 il werder brema, che nel frattempo ha superato l'amburgo per numero di stagioni disputate in bundesliga, riesce a ottenere la salvezza solo dopo lo spareggio con l'heidenheim, con due pareggi (0-0 in casa e 2-2 in trasferta), grazie alla regola dei gol fuori casa, e a rimanere la squadra con il maggior numero di stagioni disputate in bundesliga dalla sua istituzione nel 1963-64. nel 2020-21 il bayern monaco vince il nono titolo consecutivo, mentre retrocedono lo schalke 04, con ben cinque giornate di anticipo, dopo una permanenza nella massima serie che durava dal 1991-1992 e il werder brema, salvatosi allo spareggio la stagione precedente, dopo una permanenza che in massima serie durava dal 1981-1982. nella stagione 2021-2022 il bayern monaco vince il decimo campionato consecutivo, record per i maggiori campionati europei, e raggiunge il werder brema quale squadra con il maggior numero di stagioni disputate in bundesliga, superandolo come numero totale di partite disputate in massima serie. nella stagione 2022-2023 il bayern monaco prosegue la striscia di campionati consecutivi, arrivando ad undici, nonostante i problemi di spogliatoio, che a fine marzo 2023 portano al cambio di allenatore (da nagelsmann a tuchel, che a sua volta era stato esonerato dal chelsea a settembre 2022), e di risultati: il titolo viene vinto per la migliore differenza reti rispetto al borussia dortmund, dato che le due squadre chiudono il campionato a pari punti.\n\n\n== partecipazioni per squadra ==\n\nsono 57 le squadre ad aver preso parte ai 61 campionati di bundesliga disputati a partire dal 1963-64 fino alla stagione 2023-24. dalla stagione 2018-19, dopo la retrocessione dell'amburgo avvenuta nella stagione precedente, non c'\u00e8 pi\u00f9 alcuna squadra ad aver partecipato a tutte le edizioni del campionato.\nil bayern monaco ed il werder brema sono le squadre con pi\u00f9 partecipazioni al campionato.\nin grassetto le squadre che prendono parte alla stagione 2023-24:\n\n59 volte: bayern monaco, werder brema\n57 volte: borussia dortmund, stoccarda\n56 volte: borussia m'gladbach\n55 volte: amburgo, eintracht francoforte\n54 volte: schalke 04\n52 volte: colonia\n45 volte: bayer leverkusen\n44 volte: kaiserslautern\n40 volte: hertha berlino\n37 volte: bochum\n33 volte: norimberga\n30 volte: hannover 96\n28 volte: duisburg\n27 volte: wolfsburg\n25 volte: fortuna d\u00fcsseldorf\n24 volte: friburgo\n23 volte: karlsruhe\n21 volte: eintracht braunschweig\n20 volte: monaco 1860\n19 volte: arminia bielefeld\n18 volte: magonza\n16 volte: hoffenheim\n14 volte: bayer uerdingen\n13 volte: augusta\n12 volte: hansa rostock\n8 volte: rb lipsia, st. pauli\n7 volte: waldhof mannheim, kickers offenbach, rot-weiss essen\n6 volte: energie cottbus\n5 volte: darmstadt, saarbr\u00fccken, union berlino\n4 volte: alemannia aquisgrana, dinamo dresda, rw oberhausen, wattenscheid 09\n3 volte: borussia neunkirchen, homburg, wuppertal\n2 volte: greuther f\u00fcrth, ingolstadt 04, paderborn, kickers stoccarda, tebe berlino, unterhaching\n1 volta: blau-wei\u00df berlin, fortuna colonia, heidenheim, preu\u00dfen m\u00fcnster, tasmania berlino, ulma, vfb lipsia\n\n\n== squadre partecipanti ==\nvengono riportate le squadre militanti in bundesliga nella stagione 2022-2023.\n\n\n== albo d'oro ==\n\nviene riportato l'albo d'oro dell'intero campionato tedesco. fra parentesi \u00e8 indicato il numero di titoli conquistati.\n\n\n=== vittorie per squadra del campionato tedesco (dal 1902-1903) ===\n\n\n=== vittorie per squadra della bundesliga (dal 1963-1964) ===\n32 titoli: bayern monaco\n5 titoli: borussia m'gladbach, borussia dortmund\n4 titoli: werder brema\n3 titoli: amburgo, stoccarda\n2 titoli: colonia, kaiserslautern\n1 titolo: monaco 1860, eintracht braunschweig, norimberga, wolfsburg\n\n\n=== simboli ===\nnel 2004 la deutsche fu\u00dfball liga, che gestisce i primi due livelli della fu\u00dfball-bundesliga, introdusse il verdiente meistervereine (letteralmente riconoscimento per squadre vincitrici), concedendo alle squadre il diritto di fregiarsi di 1, 2, 3, 4 o 5 stelle a seconda che avessero vinto 3, 5, 10, 20 o 30 titoli nazionali dalla stagione 1963-1964 in avanti; sono invece esclusi dal computo tutti i campionati tedeschi antecedenti al 1963, nonch\u00e9 quelli della germania est.le societ\u00e0 che possono fregiarsi di stelle sono:\n\n     bayern monaco (1972-1973, 1979-1980, 1988-1989, 2007-2008, 2020-2021)\n  borussia m'gladbach (1974-1975, 1976-1977)\n  borussia dortmund (2001-2002, 2011-2012)\n amburgo (1982-1983)\n werder brema (1992-1993)\n stoccarda (2006-2007)la dinamo berlino, che oggi milita nella quarta serie, inizi\u00f2 unilateralmente a indossare tre stelle a indicare i dieci titoli della germania est vinti; allora, nel novembre 2005, la deutscher fu\u00dfball-bund (la federazione calcistica della germania, che gestisce i campionati al di fuori della bundesliga) decise di permettere ai vincitori di titoli che non giocano nelle prime due serie di indossare una sola stella con inscritto il numero di titoli vinti. nel 2007 la dinamo berlino ha adottato la singola stella col numero 10 inscritto.\n\n\n== statistiche e record ==\nvengono riportate le statistiche relative alla sola bundesliga (istituita nella stagione 1963-1964).\n\n\n=== generale ===\nmaggior numero di reti complessive in una stagione: 1097 (1983-1984)\nminor numero di reti complessive in una stagione: 790 (1989-1990)\nmaggior vittoria: borussia m'gladbach - borussia dortmund 12-0 (34\u00ba giornata 1977-1978)\nmaggior vittoria esterna: tasmania berlino - meidericher 0-9 (27\u00ba giornata 1965-1966)\nminor numero di cartellini distribuiti: 98 (1994-1995)\n\n\n=== squadre ===\nrecord di vittoria del campionato con turni di anticipo sulla fine: 7 (bayern monaco, 2013-2014)\nrecord di imbattibilit\u00e0 in campionato: 53 (bayern monaco, tra il 2012-2013 e il 2013-2014)\nrecord di campionati vinti consecutivamente: 11 (bayern monaco (tra il 2012-2013 e il 2022-2023)\nrecord di stagioni complessive in campionato: 59 (bayern monaco) (tra il 1965-1966 e il 2023-2024), (werder brema) (dal 1963-1964 al 1979-1980, dal 1981-1982 al 2020-2021 e dal 2022-2023)\nrecord di stagioni consecutive in campionato: 59 (bayern monaco (tra il 1965-1966 e il 2023-2024)\nrecord di partite totali disputate in campionato: (bayern monaco)\n\n\n=== stagionali ===\nmaggior numero di punti ottenuti in una stagione: 91 (bayern monaco, 2012-2013)\nmaggior numero di partite consecutive senza sconfitte in un campionato: 28 (bayern monaco, 2013-2014)\nmaggior numero di vittorie consecutive a inizio campionato: 10 (bayern monaco, 2015-2016)\nmaggior numero di vittorie consecutive in un campionato: 19 (bayern monaco, 2013-2014)\nmaggior numero di vittorie: 29 (bayern monaco, 2012-2013 e 2013-2014)\nminor numero di sconfitte: 1 (bayern monaco, 1986-1987 e 2012-2013)\nmiglior attacco: 101 gol (bayern monaco, 1971-1972)\nmiglior difesa: 17 gol (bayern monaco, 2015-2016)\nmiglior differenza reti: +80 (bayern monaco, 2012-2013)\nmaggior numero di pareggi: 18 (colonia, 1991-1992, kaiserslautern 1995-1996)\nminor numero di pareggi: 2 (eintracht francoforte 1979-1980, norimberga 1983-1984, eintracht braunschweig 1984-1985, hertha berlino 2000-2001)\nminor numero di vittorie: 2 (tasmania berlino 1965-1966, wuppertal 1974-1975)\nmaggior numero di sconfitte: 28 (tasmania berlino, 1965-1966)\npeggior attacco: 15 gol (tasmania berlino, 1965-1966)\npeggior difesa: 108 gol (tasmania berlino, 1965-1966)\npeggior differenza reti: -93 (tasmania berlino, 1965-1966)\n\n\n=== giocatori ===\nmaggior numero di titoli: 12 ( thomas m\u00fcller)\nmaggior numero di gol segnati in una stagione: 41  robert lewandowski, bayern monaco, 2020-2021)\nmaggior numero di gol segnati in una partita: 6 ( dieter m\u00fcller, colonia, 3\u00ba giornata 1977-1978 in colonia - werder brema 7-2)\nmaggior numero di volte capocannoniere: 7 ( gerd m\u00fcller, bayern monaco), ( robert lewandowski, borussia dortmund (1), bayern monaco (6))\nmaggior numero di rigori segnati: 53 ( manfred kaltz, amburgo)\nmaggior numero di gol segnati da un portiere: 26 ( hans-j\u00f6rg butt, amburgo e bayer leverkusen)\n\n\n==== presenze ====\n\n\n==== marcature ====\n\n\n=== allenatori ===\nmaggior numero di titoli conquistati: 8 (udo lattek, 6 bayern monaco e 2 borussia m'gladbach)\n\n\n==== numero di panchine ====\n\n\n== note ==\n\n\n=== annotazioni ===\n\n\n=== fonti ===\n\n\n== voci correlate ==\ncoppa di germania\ncampionato tedesco di calcio\ncampionato tedesco di calcio 1894\nfederazione calcistica della germania\nzweite bundesliga\n\n\n== altri progetti ==\n\n wikinotizie contiene notizie di attualit\u00e0 su fu\u00dfball-bundesliga\n wikimedia commons contiene immagini o altri file su fu\u00dfball-bundesliga\n\n\n== collegamenti esterni ==\n(de) sito ufficiale (tedesco), su bundesliga.de.\n(en) sito ufficiale (inglese), su bundesliga.de. url consultato il 27 ottobre 2007 (archiviato dall'url originale il 6 aprile 2007).\n(de) das deutsche fu\u00dfball-archiv - classifiche storiche del campionato tedesco, su f-archiv.de.\n statistiche e profili dei giocatori e delle squadre, su transfermarkt.it.\n mondobundesliga.com. url consultato il 30 marzo 2007 (archiviato dall'url originale il 21 maggio 2007).\n(de) sportgate.de - 1. bundesliga, su sportgate.de.\n notizie in lingua italiana, su mingaball.com. url consultato il 9 giugno 2008 (archiviato dall'url originale il 15 giugno 2008).\ntra passato e presente: la storia della bundesliga archiviato il 25 luglio 2016 in internet archive., lamiavitainvaligia.org."