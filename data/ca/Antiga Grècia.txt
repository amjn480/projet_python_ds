"l'antiga gr\u00e8cia \u00e9s el per\u00edode de la hist\u00f2ria de gr\u00e8cia que t\u00e9 gaireb\u00e9 un mil\u00b7lenni, fins a la mort d'alexandre el gran, tamb\u00e9 conegut com a alexandre magne, esdeveniment que marcaria el comen\u00e7ament del per\u00edode hel\u00b7len\u00edstic subseg\u00fcent. els antics grecs es troben en una civilitzaci\u00f3 tricontinental, que inclou l'orient pr\u00f2xim, egipte i una petita \u00e0rea de l'europa del mediterrani oriental. l'antiga gr\u00e8cia \u00e9s considerada pels historiadors com el fonament de la cultura occidental. la cultura grega va tenir una influ\u00e8ncia poderosa en l'imperi rom\u00e0, que en portaria la seva versi\u00f3 a diverses parts d'europa. la cultura grega \u00e9s una de les bases de la cultura occidental, sobre la qual ha influ\u00eft i continua influint, fins i tot en la llengua, la pol\u00edtica, els sistemes educatius, la filosofia, la ci\u00e8ncia, l'art i l'arquitectura del m\u00f3n modern, estimulant el renaixement de l'europa occidental i durant els ressorgiments neocl\u00e0ssics dels segles xviii i xix a europa i a am\u00e8rica.\naquest per\u00edode es divideix historiogr\u00e0ficament en la gr\u00e8cia arcaica, la gr\u00e8cia cl\u00e0ssica i la gr\u00e8cia hel\u00b7len\u00edstica.\n\n\n== \u00e0rea geogr\u00e0fica ==\nl'antiga gr\u00e8cia \u00e9s un terme utilitzat per a referir-se al m\u00f3n de parla grega de l'antiguitat. es refereix no sols a la pen\u00ednsula geogr\u00e0fica de la gr\u00e8cia moderna, sin\u00f3 tamb\u00e9 a totes les \u00e0rees de la cultura grega que foren colonitzades pels grecs:\n\nxipre, creta i les illes de la mar egea\ncosta occidental d'anat\u00f2lia (anomenada j\u00f2nia)\ncosta sud de la mar negra (anomenada pont eux\u00ed)\nsic\u00edlia i el sud de la pen\u00ednsula it\u00e0lica (regi\u00f3 coneguda com la magna gr\u00e8cia)\ndiversos assentaments i col\u00f2nies dels actuals estats d'alb\u00e0nia i bulg\u00e0ria\negipte\ncosta mediterr\u00e0nia de l'actual estat franc\u00e8s\nl\u00edbia\ncosta mediterr\u00e0nia de la pen\u00ednsula ib\u00e8rica\npen\u00ednsula de crimea i costa nord de la mar negra\nposteriorment tamb\u00e9 l'imperi persa, despr\u00e9s de les conquestes d'alexandre el gran\n\n\n== or\u00edgens i cronologia ==\nes creu que el poble grec immigr\u00e0 al sud cap a la pen\u00ednsula balc\u00e0nica en diverses onades al final del tercer mil\u00b7lenni ac, l'\u00faltima de les quals seria la invasi\u00f3 d\u00f2rica. el per\u00edode del 1600 al 1100 ac \u00e9s el per\u00edode de la civilitzaci\u00f3 mic\u00e8nica, coneguda per la guerra de troia encap\u00e7alada pel rei agam\u00e8mnon, segons els relats \u00e8pics d'homer. el per\u00edode del 1100 ac al 700 ac \u00e9s conegut com l'edat fosca, perqu\u00e8 no n'ha sobreviscut cap text primari i molt poques restes arqueol\u00f2giques. els texts secundaris i terciaris, com ara les hist\u00f2ries d'her\u00f2dot, la descripci\u00f3 de gr\u00e8cia de paus\u00e0nies, la biblioteca de diodor de sic\u00edlia i les cr\u00f2niques de sant jeroni, contenen breus cronologies i llistes de reis que haurien governat durant aquest per\u00edode. la hist\u00f2ria de la gr\u00e8cia antiga acaba amb la fi del regnat d'alexandre el gran, que hauria mort el 323 ac. els esdeveniments subseg\u00fcents es descriuen com la gr\u00e8cia hel\u00b7len\u00edstica, que acabaria amb la conquesta dels territoris grecs per part de roma, encara que, per a altres historiadors, per la seva influ\u00e8ncia en l'imperi rom\u00e0, acabaria amb l'acceptaci\u00f3 del cristianisme com a religi\u00f3 oficial de l'imperi.\naix\u00ed doncs, la historiografia divideix la hist\u00f2ria de l'antiga gr\u00e8cia en els per\u00edodes seg\u00fcents:\n\nper\u00edode arcaic: des de la fundaci\u00f3 dels primers estats grecs. al principi, hi ha l'edat heroica, que coneixem per la mitologia grega, despr\u00e9s un per\u00edode del qual en sabem molt poc i, finalment, l'\u00e8poca pr\u00f2piament hist\u00f2rica.\nper\u00edode cl\u00e0ssic: des de les guerres m\u00e8diques. hi destaquen les guerres m\u00e8diques, la guerra del pelopon\u00e8s i les guerres maced\u00f2niques (dirigides primer per filip ii de maced\u00f2nia i despr\u00e9s pel seu fill alexandre el gran).\nper\u00edode hel\u00b7len\u00edstic: des de la mort d'alexandre el gran fins a la conquesta de gr\u00e8cia per part de roma.la majoria dels historiadors i pol\u00edtics grecs les obres dels quals han sobreviscut, principalment her\u00f2dot, tuc\u00eddides, xenofont, dem\u00f2stenes, plat\u00f3 i arist\u00f2til, eren atenesos o proatenesos. per aix\u00f2, sabem molt m\u00e9s de la hist\u00f2ria i pol\u00edtica d'atenes que no pas de cap altra ciutat grega. les obres d'aquests escriptors, a m\u00e9s, es concentren sobretot en la hist\u00f2ria pol\u00edtica, militar i diplom\u00e0tica, i sovint ignoren la hist\u00f2ria social i econ\u00f2mica. les hist\u00f2ries de l'antiga gr\u00e8cia han de superar aquestes restriccions amb l'arqueologia i altres eines de la historiografia.\n\n\n== \u00e8poques ==\nla primera \u00e8poca o l'\u00e8poca arcaica va des del segle vii ac al segle vi ac i es caracteritza per l'aparici\u00f3 de ciutats estats o polis.\n\n\n=== el sorgiment de gr\u00e8cia ===\n\ndurant el segle viii ac, gr\u00e8cia comen\u00e7a a emergir de l'edat fosca grega que havia succe\u00eft la civilitzaci\u00f3 mic\u00e8nica i la civilitzaci\u00f3 minoica. l'alfabetisme s'havia perdut i l'escriptura mic\u00e8nica havia estat oblidada. els grecs, per\u00f2, van adaptar l'alfabet fenici al grec i comen\u00e7aren a realitzar escrits des del 800 ac. gr\u00e8cia va ser dividida en petites comunitats aut\u00f2nomes, un patr\u00f3 imposat per la geografia de la pen\u00ednsula, on cada illa, vall i plana \u00e9s separada dels seus ve\u00efns per aigua o muntanyes.\nen progressar econ\u00f2micament, la poblaci\u00f3 grega va comen\u00e7ar a cr\u00e9ixer m\u00e9s enll\u00e0 de la seva capacitat agr\u00edcola de les terres de conreu disponibles. d'acord amb l'historiador mogens herman hansen, la poblaci\u00f3 grega s'increment\u00e0 de 700.000 a gaireb\u00e9 deu milions del 800 al 250 ac. des del 750 ac, va comen\u00e7ar un per\u00edode de 250 anys d'expansi\u00f3, en qu\u00e8 els grecs van establir col\u00f2nies en totes direccions. a l'est, la costa egea d'\u00e0sia menor fou la primera a ser colonitzada; despr\u00e9s va ser xipre i les costes de tr\u00e0cia, el mar de m\u00e0rmara i la costa sud del mar negre. gradualment, la colonitzaci\u00f3 grega a l'est arrib\u00e0 al territori de la ucra\u00efna actual. a l'oest les costes d'alb\u00e0nia, sic\u00edlia i el sud de la pen\u00ednsula it\u00e0lica van ser colonitzades, aix\u00ed com les costes de fran\u00e7a, c\u00f2rsega, i el nord-est de la pen\u00ednsula ib\u00e8rica. al sud, es van fundar col\u00f2nies a egipte i l\u00edbia. les ciutats actuals de siracusa, n\u00e0pols, marsella i istanbul van tenir els seus or\u00edgens com a ciutats gregues de siracusa, neapolis, massilia i bizanci.\nal segle vi ac, el m\u00f3n grec s'havia convertit en una \u00e0rea cultural i ling\u00fc\u00edstica molt m\u00e9s gran que no pas l'\u00e0rea geogr\u00e0fica de la gr\u00e8cia actual. les col\u00f2nies gregues, encara que no eren unides pol\u00edticament, mantenien lla\u00e7os culturals, religiosos i comercials entre si. els grecs, a casa seva i a les col\u00f2nies, s'organitzaven com a comunitats independents i les ciutats, les polis, es van convertir en la unitat b\u00e0sica de govern grec.\ndurant aquest per\u00edode, es va produir un desenvolupament important en tot el m\u00f3n grec, acompanyat del creixement del comer\u00e7 i la manufactura. tamb\u00e9 es va produir un millorament important dels est\u00e0ndards de vida de la poblaci\u00f3 general. alguns estudis estimen que la grand\u00e0ria mitjana de les cases gregues va ser cinc vegades m\u00e9s gran el 300 ac que el 800 ac, la qual cosa suggereix un creixement en la renda mitjana de la poblaci\u00f3. al segle iv ac, el m\u00f3n grec era el territori m\u00e9s desenvolupat i avan\u00e7at del m\u00f3n. d'acord amb els historiadors econ\u00f2mics, era una de les economies preindustrials m\u00e9s avan\u00e7ades. el salari diari d'un treballador grec era, en termes de grans (13 kg), m\u00e9s de quatre vegades m\u00e9s gran que no pas el salari d'un egipci (3 kg).\n\n\n=== conflictes socials i pol\u00edtics ===\n\nles ciutats gregues eren, origin\u00e0riament, monarquies, encara que moltes n'eren massa petites i el terme basileus ('rei') dels seus governants pot ser conf\u00fas. sent una regi\u00f3 amb escassesa de terra per a llaurar, eren els terratinents els qui tenien el poder i els qui formaven una aristocr\u00e0cia guerrera que s'involucrava en petites guerres internes i, aix\u00ed, van eliminar r\u00e0pidament la monarquia. al mateix temps, el naixement d'una classe comerciant o mercantil (fita representada per la introducci\u00f3 de l'\u00fas de la moneda, el 680 ac) va produir un conflicte de classes a les grans ciutats. des del 650 ac, les aristocr\u00e0cies havien de lluitar per no ser enderrocades i reempla\u00e7ades per l\u00edders populars aleshores anomenats tirans (tyranoi), una paraula sense el significat actual d'opressi\u00f3 dictatorial.\nper al segle vi ac, diverses ciutats ja havien emergit com a centres dominants dels afers grecs: atenes, esparta, corint i tebes. cadascuna d'aquestes havia controlat les \u00e0rees rurals que les envoltaven; atenes i corint esdevindrien pot\u00e8ncies mar\u00edtimes i comercials. atenes i esparta van tenir una rivalitat tal que dominarien tota l'antiga gr\u00e8cia mitjan\u00e7ant aliances amb altres polis per aconseguir-ne l'hegemonia pol\u00edtica i comercial. a esparta, l'aristocr\u00e0cia terratinent encara conservava el poder, i la constituci\u00f3 de licurg, al voltant del 650 ac, aferm\u00e0 el seu poder i va donar a esparta un r\u00e8gim militarista sota una monarquia dual. esparta domin\u00e0 les altres ciutats del pelopon\u00e8s, llevat d'argos i acaia.\na atenes, per contra, la monarquia havia estat abolida el 685 ac i les reformes de sol\u00f3 van establir un sistema moderat de govern arist\u00f2crata. els arist\u00f2crates van ser succe\u00efts per la tirania de pis\u00edstrat i els seus fills, que farien de la ciutat una pot\u00e8ncia naval i comercial. quan els pisiatrides van ser enderrocats, cl\u00edstenes va establir la primera democr\u00e0cia del m\u00f3n (500 ac), amb el poder compartit per una assemblea formada per tots els ciutadans barons. cal esmentar, per\u00f2, que nom\u00e9s una minoria dels habitants eren ciutadans de ple dret: se n'exclo\u00efen les dones, els esclaus, les persones lliures i els no atenesos.\n\n\n=== guerres m\u00e8diques ===\n\na j\u00f2nia, sobre la costa egea, les ciutats gregues que inclo\u00efen els grans centres de milet i halicarn\u00e0s no van poder mantenir la independ\u00e8ncia i van ser conquerides per l'imperi persa al segle vi ac. el 499 ac, els grecs es van aixecar en la revolta j\u00f2nica, i atenes i altres ciutats gregues van donar-los suport.\nel 490 ac, el rei persa darios i, despr\u00e9s de suprimir la revolta de les ciutats j\u00f2niques, envi\u00e0 una flota per castigar els grecs. els perses van arribar a l'\u00e0tica, per\u00f2 foren derrotats en la batalla de marat\u00f3 per l'ex\u00e8rcit grec, encap\u00e7alat pel general milc\u00edades el jove. el monticle de l'enterrament dels atenesos encara es pot veure a marat\u00f3.\ndeu anys despr\u00e9s, el successor de darios i, xerxes i de p\u00e8rsia, va enviar-hi una for\u00e7a molt m\u00e9s poderosa per terra. despr\u00e9s de ser detinguts pel rei d'esparta le\u00f2nides i a les term\u00f2piles, xerxes va avan\u00e7ar cap a l'\u00e0tica, i captur\u00e0 i crem\u00e0 atenes. per\u00f2 els atenesos havien evacuat la ciutat per mar i, sota tem\u00edstocles, van derrotar la flota persa en la batalla de salamina. un any despr\u00e9s, els grecs, sota paus\u00e0nies l'espartac, van derrotar l'ex\u00e8rcit persa a platea.\nla flota atenesa va perseguir els perses que fugien del mar egeu i, el 478 ac, van capturar bizanci. en fer aix\u00f2, els atenesos van incorporar les forces de totes les illes estat i altres ciutats estat en una alian\u00e7a, anomenada la lliga de delos, perqu\u00e8 la tresoreria es trobava a la ciutat sagrada de delos. els espartans, tot i que havien participat en la guerra, van a\u00efllar-se, i permeteren que atenes s'hi establ\u00eds com a pot\u00e8ncia naval i comercial \u00fanica.\n\n\n=== el domini d'atenes ===\nles guerres perses van produir un segle de domini aten\u00e8s sobre tots els afers grecs. atenes era l'\u00fanica senyora de la mar, i tamb\u00e9 la pot\u00e8ncia comercial, encara que corint era la seva rival m\u00e9s seriosa. l'estadista m\u00e9s important d'aleshores era p\u00e8ricles, que utilitzaria el tribut dels membres de la lliga de delos per a construir el parten\u00f3 i altres monuments de la gr\u00e8cia cl\u00e0ssica. a mitjan segle v ac, la lliga s'havia convertit en l'imperi d'atenes, un canvi simbolitzat per la transfer\u00e8ncia de la tresoreria de delos al parten\u00f3 el 454 ac.\nla riquesa d'atenes va atreure intel\u00b7lectuals i artistes de tota gr\u00e8cia. l'estat aten\u00e8s tamb\u00e9 patrocin\u00e0 l'educaci\u00f3 i les arts, especialment l'arquitectura. atenes es va convertir en el centre de la literatura, la filosofia i les arts. alguns dels grans personatges de la cultura occidental i de la hist\u00f2ria intel\u00b7lectual van viure a atenes durant aquest per\u00edode: els dramaturgs \u00e8squil, arist\u00f2fanes, eur\u00edpides i s\u00f2focles; els fil\u00f2sofs arist\u00f2til, plat\u00f3 i s\u00f2crates; els historiadors her\u00f2dot, tuc\u00eddides i xenofont; el poeta sim\u00f2nides, i l'escultor f\u00eddies. la ciutat esdevingu\u00e9, en paraules de p\u00e8ricles, \u00abl'escola de gr\u00e8cia\u00bb.\nels altres estats grecs van acceptar, al comen\u00e7ament, el lideratge grec en la guerra cont\u00ednua contra els perses, per\u00f2, despr\u00e9s de la caiguda del pol\u00edtic conservador cim\u00f3 d'atenes el 461 ac, atenes es convert\u00ed en una pot\u00e8ncia imperialista. despr\u00e9s de la vict\u00f2ria grega en la batalla d'eurimedont el 466 ac, els perses ja no eren m\u00e9s una amena\u00e7a, i alguns estats, com ara naxos, van intentar separar-se de la lliga, per\u00f2 van ser for\u00e7ats a sotmetre-s'hi. els nous l\u00edders atenesos, p\u00e8ricles i efialtes van permetre que les relacions entre atenes i esparta es deterioressin, i el 458 ac es va iniciar una guerra. despr\u00e9s d'alguns anys de guerra inconclusa, se sign\u00e0 un tractat de pau de 30 anys entre la lliga de delos i la lliga del pelopon\u00e8s (esparta i els seus aliats). aquest tractat va coincidir amb l'\u00faltima batalla entre grecs i perses, una batalla mar\u00edtima prop de salami i xipre, seguida de la pau de c\u00e0l\u00b7lies (450 ac) entre els grecs i els perses.\n\n\n=== guerra del pelopon\u00e8s ===\n\nel 432 ac torn\u00e0 a esclatar la guerra entre atenes i esparta i els seus aliats. les causes immediates de la guerra del pelopon\u00e8s varien segons el relat. no obstant aix\u00f2, tres en s\u00f3n les causes consistents entre els historiadors antics, principalment tuc\u00eddides i plutarc. abans de la guerra, corint i una de les seves col\u00f2nies, corcira (avui dia corf\u00fa) van comen\u00e7ar una disputa en qu\u00e8 atenes va intervenir. r\u00e0pidament, corint i atenes van disputar el control de potidea (prop de l'actual nea potidaia), i finalment atenes assetj\u00e0 la ciutat. atenes va fer p\u00fablica una s\u00e8rie de decrets econ\u00f2mics anomenats els \u00abdecrets megaris\u00bb, que imposaven sancions econ\u00f2miques sobre el poble megari. atenes va ser acusada pels aliats peloponesis de violar el tractat de trenta anys de pau, i esparta va declarar formalment la guerra contra atenes.\ncal esmentar que molts historiadors consideren que aquestes s\u00f3n les raons immediates de la guerra. argumenten, per\u00f2, que la causa fonamental en fou el ressentiment creixent d'esparta i els seus aliats contra la dominaci\u00f3 d'atenes en tots els afers dels grecs. la guerra va durar 27 anys, en part perqu\u00e8 atenes era una pot\u00e8ncia naval i esparta una pot\u00e8ncia militar terrestre.\nl'estrat\u00e8gia inicial d'esparta era envair l'\u00e0tica, per\u00f2 els atenesos van suportar el setge darrere dels murs. una malaltia, per\u00f2, hi caus\u00e0 severes baixes, incloent-hi p\u00e8ricles. al mateix temps, una flota atenesa port\u00e0 tropes al pelopon\u00e8s, que guanyarien les batalles de naupacte (429 ac) i pilos (425 ac). despr\u00e9s de molts anys, el l\u00edder moderat aten\u00e8s va signar la pau de n\u00edcies (421 ac).\nel 418 ac, per\u00f2, l'hostilitat entre esparta i l'aliat aten\u00e8s argos els va dur a la guerra una vegada m\u00e9s, la qual cosa portaria el partit guerrer al poder d'atenes. el 415 ac, alcib\u00edades persuad\u00ed l'assemblea atenesa per iniciar una expedici\u00f3 contra siracusa, un aliat peloponesi a sic\u00edlia. tot i que n\u00edcies no estava segur de l'\u00e8xit d'aquesta expedici\u00f3, va ser designat, amb alcib\u00edades, cap de l'expedici\u00f3. despr\u00e9s, per\u00f2, de ser acusat pels seus companys, fug\u00ed a esparta i persuad\u00ed el poble de donar suport a siracusa. com a resultat d'aix\u00f2, l'expedici\u00f3 va ser un desastre.\nesparta va construir una flota amb el suport dels perses i va trobar un excepcional l\u00edder militar, lisandre, que ocup\u00e0 l'hel\u00b7lespont, la font atenesa d'importacions de gra. amena\u00e7ats, doncs, amb fam, els atenesos van enviar l'\u00faltima flota per enfrontar-se a lisandre, el qual els derrotaria a egosp\u00f2tam (405 ac). la derrota de la seva flota significaria la fallida d'atenes. el 404 ac, atenes demana la pau, i esparta va establir-ne les condicions: atenes no sols perdria els murs que l'envoltaven i la seva flota, sin\u00f3, a m\u00e9s, totes les seves possessions a l'exterior. un partit antidemocr\u00e0tic va prendre el poder a atenes amb el suport espart\u00e0.\n\n\n=== dominaci\u00f3 d'esparta i tebes ===\namb la fi de la guerra peleponesa, esparta seria l'ama de l'antiga gr\u00e8cia, per\u00f2 l'elit guerrera espartana no pogu\u00e9 prendre el seu lloc. en pocs anys, el partit democr\u00e0tic prengu\u00e9 el poder a atenes i a altres ciutats. el 395 ac, els governadors espartans van treure lisandre del poder, i esparta perd\u00e9 la supremacia naval temporal. atenes, argos, tebes i corint van amena\u00e7ar el domini espart\u00e0 en la guerra cor\u00edntia, que quedaria de manera inconclusa el 387 ac. el mateix any, esparta sorprengu\u00e9 l'opini\u00f3 grega en concloure el tractat d'ant\u00e0lcides amb p\u00e8rsia, per mitj\u00e0 del qual rendien les ciutats de j\u00f2nia i xipre, la qual cosa revert\u00ed els cent anys de vict\u00f2ries gregues sobre p\u00e8rsia. esparta va intentar debilitar encara m\u00e9s el poder de tebes i aix\u00f2 els dugu\u00e9 una guerra en qu\u00e8 tebes formaria una alian\u00e7a amb el seu antic enemic, atenes.\nels generals de tebes, epaminondes i pel\u00f2pides, van guanyar en una vict\u00f2ria decisiva a leuctres (371 ac). com a resultat d'aquesta batalla, s'acab\u00e0 la supremacia espartana i es va establir el domini de tebes, per\u00f2 atenes va recuperar el seu antic poder, ja que el poder de tebes hi seria molt curt. amb la mort d'epaminondes a mantinea (362 ac), la ciutat va perdre el seu m\u00e9s gran l\u00edder, i els successors comen\u00e7aren una guerra inefica\u00e7 de 10 anys amb f\u00f2cida. el 346 ac, el poble de tebes va sol\u00b7licitar el suport de felip ii de maced\u00f2nia per lluitar contra f\u00f2cida, la qual cosa portaria els macedonis a l'escenari grec per primera vegada.\n\n\n=== el sorgiment de maced\u00f2nia ===\n\nel regne de maced\u00f2nia s'havia format al segle vii ac i va ocupar un paper poc influent en la pol\u00edtica grega fins al segle v ac. a principis del segle iv ac, el rei filip de maced\u00f2nia, un home ambici\u00f3s educat a tebes, pretenia ser acceptat com a nou l\u00edder de gr\u00e8cia, i recuper\u00e0 la llibertat de les ciutats gregues d'\u00e0sia del domini persa. en prendre les ciutats gregues d'amf\u00edpolis, metona i pot\u00eddea, guany\u00e0 el control de les mines d'or i argent de maced\u00f2nia i aix\u00f2 li don\u00e0 recursos per assolir les seves ambicions.\nfilip va establir el domini macedoni sobre tess\u00e0lia (352 ac) i tr\u00e0cia, i el 348 ac control\u00e0 tota la regi\u00f3 al nord de term\u00f2piles. va usar la seva riquesa per a subornar els pol\u00edtics grecs, creant aix\u00ed un \u00abpartit macedoni\u00bb en cada ciutat de gr\u00e8cia. la seva intervenci\u00f3 en la guerra entre tebes i f\u00f2cida li va donar el reconeixement i l'oportunitat perqu\u00e8 maced\u00f2nia fos una pot\u00e8ncia en els afers grecs. dem\u00f2stenes de pe\u00e0nia, en una s\u00e8rie de discursos (fil\u00edpiques), va aixecar una resist\u00e8ncia contra l'avan\u00e7ament de filip.\nel 339 ac, tebes i atenes formen una alian\u00e7a per resistir la creixent influ\u00e8ncia de filip. filip va ser el primer a atacar, avan\u00e7\u00e0 cap a gr\u00e8cia i derrot\u00e0 els aliats a queronea el 338 ac. aquesta vict\u00f2ria marca l'inici del declivi de les ciutats estat, encara que van sobreviure amb certa autonomia fins als temps romans.\nfilip intent\u00e0 guanyar els atenesos amb presents i afalacs, per\u00f2 amb poc d'\u00e8xit. va organitzar les ciutats en la lliga de corint, i va anunciar que encap\u00e7alaria la invasi\u00f3 de p\u00e8rsia per alliberar les ciutats gregues i venjar les invasions perses del segle anterior. per\u00f2 no ho va realitzar: fou assassinat el 336 ac.\n\n\n=== les conquestes d'alexandre ===\n\nfilip va ser succe\u00eft pel seu fill de 20 anys, alexandre, que es proposaria dur a terme els plans de son pare. quan va veure que atenes havia caigut, crid\u00e0 al poble aten\u00e8s i les seves tradicions per destruir el rei persa. viatj\u00e0 a corint, on les ciutats gregues el van recon\u00e8ixer com a l\u00edder dels grecs. despr\u00e9s viatjaria al nord per reunir les seves forces. l'ex\u00e8rcit amb qu\u00e8 enva\u00ed l'imperi persa era fonamentalment macedoni, encara que molts idealistes de les ciutats gregues hi havien participat. mentre alexandre era a tr\u00e0cia, sent\u00ed a dir que les ciutats gregues s'havien rebel\u00b7lat. es dirig\u00ed al sud, va capturar i destruir tebes, com a advert\u00e8ncia a la resta de les ciutats gregues que el seu poder no hauria de ser contradit.\nel 334 ac, alexandre avan\u00e7a cap a l'\u00e0sia menor i derrota els perses al riu gr\u00e0nic. aix\u00ed va guanyar el control de la costa j\u00f2nica, i va fer una entrada triomfal per totes les ciutats gregues alliberades. despr\u00e9s, avan\u00e7\u00e0 de cil\u00edcia cap a s\u00edria, on va derrotar darios iii a issos (333 ac). despr\u00e9s va avan\u00e7ar de fen\u00edcia cap a egipte, on va tenir molt poca resist\u00e8ncia; els egipcis el rebien com a alliberador de l'opressi\u00f3 persa.\n\ndarios volia fer les paus amb alexandre i retornar a casa seva triomfalment, per\u00f2 alexandre estava determinat a conquerir p\u00e8rsia i m\u00e9s enll\u00e0. va avan\u00e7ar de s\u00edria cap a mesopot\u00e0mia, i derrot\u00e0 darios a gaugamela (331 ac). darios va fugir i va ser mort per un dels seus seguidors i alexandre es convert\u00ed en l'amo de l'imperi persa; ocup\u00e0 susa i pers\u00e8polis sense gens de resist\u00e8ncia.\nmentrestant, les ciutats gregues volien fugir del control macedoni. a megal\u00f2polis, el 331 ac, el regent d'alexandre, ant\u00edpater, va derrotar els espartans, els quals s'havien refusat a unir-se a la lliga de corint i a recon\u00e8ixer la supremacia maced\u00f2nia.\nalexandre continuava avan\u00e7ant sobre les \u00e0rees dels estats actuals de l'afganistan i pakistan cap a la vall del riu indus. el 326 ac arrib\u00e0 a punjab. hauria avan\u00e7at cap al ganges i bengala, per\u00f2 el seu ex\u00e8rcit el va conv\u00e8ncer que ja es trobaven a la fi del m\u00f3n i es refusaven a anar m\u00e9s enll\u00e0. alexandre va retornar i va morir de febre a babil\u00f2nia, el 323 ac.\nl'imperi d'alexandre es va dividir despr\u00e9s de la seva mort, per\u00f2 les seves conquestes van canviar per sempre el m\u00f3n grec. milers de grecs van viatjar amb ell o despr\u00e9s de la seva mort per establir-se a les noves ciutats que fundava, la m\u00e9s important, alexandria, a egipte. es van establir regnes de parla grega a egipte, s\u00edria, iran i b\u00e0ctria. el per\u00edode hel\u00b7len\u00edstic havia comen\u00e7at.\n\n\n== guerra a l'antiga gr\u00e8cia ==\n\nguerra a l'antiga gr\u00e8cia \u00e9s el terme usat per descriure la guerra de les polis gregues (les ciutats estat de l'antiga gr\u00e8cia), entre la revoluci\u00f3 hopl\u00edtica del segle viii ac i l'emerg\u00e8ncia de l'imperi macedoni en el segle iv ac.\npoques civilitzacions van ser tan guerreres com les polis gregues, malgrat que van ser societats poc militaritzades fins al segle iv ac. els temples tenen representacions als seus frontons i frisos amb d\u00e9us amb indument\u00e0ria d'hoplita. els vasos cer\u00e0mics glorifiquen les files de la falange. els monuments funeraris representen les morts dels soldats d'infanteria. plat\u00f3 utilitza sovint el model de la guerra per a il\u00b7lustrar les seves teories de la virtut i del coneixement i extreu freq\u00fcentment els seus exemples de l'experi\u00e8ncia militar personal de s\u00f2crates. per a her\u00f2dot, tuc\u00eddides o xen\u00f2fanes, era aparentment inconcebible relatar altres coses. per a s\u00f2crates, matar guerrejant per atenes no s'oposava a la pr\u00e0ctica de la dial\u00e8ctica o de la reflexi\u00f3 abstracta.\n\n\n=== hoplites ===\n\nl'hoplita formava part de la infanteria pesant, el focus central de la guerra a l'antiga gr\u00e8cia. la paraula hoplita (del grec \u1f41\u03c0\u03bb\u03af\u03c4\u03b7\u03c2, hoplit\u0113s) deriva de hoplon (\u1f45\u03c0\u03bb\u03bf\u03bd, plural \u1f45\u03c0\u03bb\u03b1, hopla), que vol dir 'article d'armament' o 'equipament'. aquests soldats van apar\u00e8ixer, probablement, a la fi del segle vii ac. formaven part d'una mil\u00edcia ciutadana, armada com a llancers i amb una formaci\u00f3 anomenada, en grec antic, falange. aquests eren relativament f\u00e0cils d'armar i de mantenir, i a m\u00e9s a m\u00e9s podien pagar el cost de l'equipament. gaireb\u00e9 tots els grecs famosos de l'antiguitat van lluitar com a hoplites, fins i tot fil\u00f2sofs i dramaturgs.\ndes de la formaci\u00f3 dels hoplites com a mil\u00edcia, no van rebre atacs permanents i les campanyes eren curtes. l'excepci\u00f3 eren els guerrers espartans, que eren soldats especialitzats, i tenien en els seus estats terres assignades a les classes baixes, que eren els que se n'encarregaven. els ex\u00e8rcits marxaven directament cap al seu objectiu. all\u00e0, els defensors podien amagar-se rere les muralles de la ciutat; en aquest cas, els atacants havien d'acontentar-se a destrossar el camp, encara que els primers tamb\u00e9 podien decidir trobar-se amb ells en el camp de batalla. les batalles aleshores eren decisives. eren curtes, sagnants i brutals, per la qual cosa es necessitava un grau de disciplina molt alt.\nambdues forces s'alineaven en el terreny de batalla, amb una formaci\u00f3 rectangular aproximadament de vuit fileres, encara que era molt variable. altres forces eren menys importants, com els hippeis (cavalleria), que se'n situaven als flancs, i tant la infanteria lleugera com les tropes que llan\u00e7aven projectils eren insignificants. els hoplites m\u00e9s coneguts eren els espartans, que eren entrenats des de la inf\u00e0ncia en el combat i en la guerra, per convertir-los en una for\u00e7a d'atac superior i excepcionalment disciplinada.\n\n\n=== marina de guerra en l'antiga gr\u00e8cia ===\n\nla marina de guerra en l'antiga gr\u00e8cia, que no es pot generalitzar a tots els grecs, sin\u00f3 a algunes polis gregues, va romandre directament sotmesa a l'expansi\u00f3 territorial, que n'era alhora la finalitat i la condici\u00f3 necess\u00e0ria. alguns estats de l'antiguitat van saber dotar-se d'una poderosa marina de guerra: atenes en el segle de p\u00e8ricles, egipte, cartago i rodes en el per\u00edode hel\u00b7len\u00edstic, i roma en el curs de les guerres p\u00faniques, a la darreria de la rep\u00fablica. des del punt de vista dels instruments, la guerra al mar tenia unes exig\u00e8ncies pr\u00f2pies, del tot allunyades de les del combat en terra ferma. \u00e9s per aix\u00f2 que hi ha algunes contradiccions entre l'originalitat t\u00e8cnica de les activitats mar\u00edtimes i la seva subordinaci\u00f3 a les activitats terrestres; contradiccions que s\u00f3n \u00f2bvies en les seccions dels vaixells de guerra, en les flotes militars i en les t\u00e0ctiques navals.\n\n\n== economia ==\n\nl'economia de l'antiga gr\u00e8cia es caracteritzava per la gran import\u00e0ncia de l'agricultura, activitat que venia condicionada per la relativa pobresa dels camps de cultiu en conson\u00e0ncia amb les caracter\u00edstiques de la geografia de gr\u00e8cia. al comen\u00e7ament del segle vi ac, es van desenvolupar l'artesania i el comer\u00e7 (principalment mar\u00edtim), que van tenir m\u00e9s rellev\u00e0ncia durant el per\u00edode cl\u00e0ssic.\ncal tenir en compte que el concepte \u00abeconomia\u00bb des del punt de vista actual \u00e9s relativament anacr\u00f2nic i en aquells temps tenia un altre sentit. la paraula grega oikonom\u00eda (\u03bf\u1f30\u03ba\u03bf\u03bd\u03bf\u03bc\u03af\u03b1) fa refer\u00e8ncia als oikos (\u03bf\u1f36\u03ba\u03bf\u03c2), que signifiquen la casa o el forn. per tant, el di\u00e0leg de xenofont titulat oeconomicus est\u00e0 dedicat a la gesti\u00f3 de la llar i l'agricultura. els grecs no tenien un terme exacte per fer refer\u00e8ncia als processos d'elaboraci\u00f3 de productes i intercanvi. l'economista murray rothbard, per\u00f2, comenta que si b\u00e9 el concepte en si no n'existia, els antics fil\u00f2sofs grecs tractaven amb q\u00fcestions que avui dia serien identificades com a econ\u00f2miques.\n\n\n== agricultura ==\n\nl'agricultura en l'antiga gr\u00e8cia era la base de l'economia de la zona. prop del 80 per cent de la poblaci\u00f3 es dedicava a aquesta activitat. sent una excel\u00b7lent tasca per al ciutad\u00e0 com\u00fa, va donar llum a un estil de vida i a uns costums que van persistir durant tota l'antiguitat.\nels geoponici (forma llatinitzada del grec \u03b3\u03b5\u03c9\u03c0\u03bf\u03bd\u03b9\u03ba\u03bf\u03b9) \u00e9s un terme que inclou els autors grecs i romans que van tractar aquesta q\u00fcesti\u00f3 en les seves obres de ramaderia i agricultura. molts llibres i compilacions destinats a la millora de les t\u00e8cniques agr\u00edcoles i ramaderes s\u00f3n considerats pels grecs com tractats d'economia.\n\n\n== religi\u00f3 ==\n\nla religi\u00f3 de l'antiga gr\u00e8cia abasta la col\u00b7lecci\u00f3 de creences i rituals de l'antiga gr\u00e8cia en forma de pr\u00e0ctiques cultuals, hom\u00f2logues de la mitologia grega. al m\u00f3n grec, la pr\u00e0ctica religiosa variava prou com per poder parlar de religions gregues. \nles pr\u00e0ctiques cultuals dels grecs hel\u00b7lens s'estenien m\u00e9s enll\u00e0 de la gr\u00e8cia continental, a les illes i les costes de j\u00f2nia (l'\u00e0sia menor), a la magna gr\u00e8cia (sic\u00edlia i it\u00e0lia del sud), i a les col\u00f2nies gregues disperses pel mediterrani occidental, com marsella. exemples grecs moderats en s\u00f3n el culte i les creences etrusques i la religi\u00f3 romana.\nhi ha una creen\u00e7a entre els erudits que la primera religi\u00f3 grega va provenir o estava molt influ\u00efda pel xamanisme de les estepes de l'\u00e0sia central, fins i tot la col\u00f2nia grega d'\u00f2lbia (a esc\u00edtia), a la riba nord de la mar negra, i d'all\u00e0 cap a gr\u00e8cia.la societat grega antiga era radicalment diferent de la nostra. la nostra paraula \u00abreligi\u00f3\u00bb no existia en grec antic. els conceptes que serveixen per a descriure els fen\u00f2mens religiosos contemporanis no estan adaptats a l'an\u00e0lisi del que era per als grecs la divinitat. en la religi\u00f3 de la gr\u00e8cia antiga, l'essencial de les creences i ritus s'estructur\u00e0 en el moment en qu\u00e8 va n\u00e9ixer, a l'\u00e8poca arcaica (segles viii\u2013vi ac), una forma d'organitzaci\u00f3 pol\u00edtica particular: la polis, que va tenir per conseg\u00fcent el redescobriment i la difusi\u00f3 de l'escriptura (c. 800-700 ac).a partir de l'\u00e8poca arcaica, van apar\u00e8ixer els car\u00e0cters dominants de la religi\u00f3 grega: un politeisme de noves divinitats, de d\u00e9us antropom\u00f2rfics prove\u00efts d'atributs (llamp, trident, arc i sagetes, \u00e8gides, etc.), gaudint de poders plet\u00f2rics, tenint sectors d'intervenci\u00f3, modes d'accions pr\u00f2pies i dotades de mites. per\u00f2 cada una d'aquestes divinitats no n'existeix m\u00e9s que pels lla\u00e7os que les uneixen amb el sistema div\u00ed global.els grecs eren politeistes: retien culte a diverses divinitats. honraven principalment els d\u00e9us (theoi) i els herois. cadascun d'ells podia ser invocat sota diversos aspectes d'acord amb el lloc, el culte i la funci\u00f3 que complia. aquests d\u00e9us dotats de poders sobrenaturals, sota el mateix nom, podien presentar una multiplicitat d'aspectes. els ep\u00edtets cultuals (les epiclesis), assenyalaven la seva naturalesa i el seu \u00e0mbit d'intervenci\u00f3. existia, per exemple, zeus k\u00e9raunos (tonant), polieo (guardi\u00e0 de l'ordre pol\u00edtic, de la polis), horkios (garant dels juraments i dels pactes), ktesios (protector de la propietat), herkeios (guardi\u00e0 del clos), xenios (protector dels hostes i dels estrangers). les altres figures del pante\u00f3 grec seguien tamb\u00e9 aquest esquema.\n\n\n== societat ==\nles caracter\u00edstiques \u00faniques de la divisi\u00f3 social de l'antiga gr\u00e8cia eren la divisi\u00f3 entre la persona lliure i l'esclava, els papers diferenciats de l'home i la dona, la import\u00e0ncia de la religi\u00f3, i la poca import\u00e0ncia del naixement per a basar-hi l'estatus social. la forma de vida dels atenesos era comuna a tot el m\u00f3n grec, a difer\u00e8ncia del sistema espart\u00e0.\n\n\n=== estructura social ===\n\nnom\u00e9s les persones lliures podien ser considerades ciutadanes i rebre la protecci\u00f3 completa de la llei en qualsevol ciutat estat. en la majoria de les ciutats estat, a difer\u00e8ncia de roma, la promin\u00e8ncia social no conferia cap dret especial. per exemple, n\u00e9ixer en una fam\u00edlia en particular no portava cap privilegi especial. de vegades, eren les unitats familiars les que controlaven les funcions religioses p\u00fabliques, per\u00f2 aix\u00f2 no els donava poder de govern. a atenes, la poblaci\u00f3 es dividia en quatre classes socials basades en la riquesa; les persones podien canviar de classe social si tenien m\u00e9s diners. a esparta, tots els ciutadans rebien el t\u00edtol d'\u00abigual\u00bb (\u1f41\u03bc\u03c2, omos') si acabaven la seva educaci\u00f3. no obstant aix\u00f2, els reis espartans, caps militars i religiosos, provenien nom\u00e9s de dues fam\u00edlies.\nels esclaus no tenien poder ni estatus social. tenien el dret de tenir una fam\u00edlia i comprar propietats, per\u00f2 no tenien cap dret pol\u00edtic. el 600 ac, el concepte d'esclavatge inclo\u00efa el concepte de propietat; \u00e9s a dir, els esclaus podien ser venuts i comprats. al segle v ac, un ter\u00e7 de la poblaci\u00f3 d'algunes ciutats estat eren esclaus.\nla majoria de les fam\u00edlies tenien esclaus com a servents o agricultors, fins i tot les fam\u00edlies pobres en tenien un o dos. els amos no podien colpejar ni matar els esclaus. els amos sovint els prometien la llibertat per fer que treballessin m\u00e9s. a difer\u00e8ncia de roma, els esclaus que eren alliberats no podien ser ciutadans, sin\u00f3 que es mesclaven amb la poblaci\u00f3 d'estrangers.\nles ciutats estat podien tenir esclaus p\u00fablics, amb m\u00e9s independ\u00e8ncia que no pas els esclaus particulars. a atenes, els esclaus p\u00fablics s'encarregaven de buscar monedes falses, i els esclaus dels temples eren els servents de les de\u00eftats.\n\n\n=== jocs ol\u00edmpics de l'antiguitat ===\n\nels jocs ol\u00edmpics de l'antiguitat, origin\u00e0riament anomenats simplement jocs ol\u00edmpics (en grec: \u03bf\u03bb\u03c5\u03bc\u03c0\u03b9\u03b1\u03ba\u03bf\u03af \u03b1\u03b3\u03ce\u03bd\u03b5\u03c2; olympiakoi agones), foren una s\u00e8rie de competicions atl\u00e8tiques celebrades a la ciutat d'ol\u00edmpia entre diferents polis de l'antiga gr\u00e8cia. es feren a ol\u00edmpia entre els anys 776 ac i 393 dc. es tracta d'un esdeveniment festiu: a m\u00e9s de realitzar-se una s\u00e8rie de proves esportives, s'hi retien diferents homenatges a les de\u00eftats m\u00e9s importants de l'\u00e8poca. en les proves competien els representants de cada ciutat, que havien de ser lliures (no esclavitzats) i ciutadans grecs. aquests s'enfrontaven en diferents modalitats de curses atl\u00e8tiques i curses de carros i altres proves que foren introdu\u00efdes al llarg dels anys: lluita lliure, pentatl\u00f3 antic, salt de llargada, llan\u00e7ament de javelina i de disc.\nels jocs es disputaven normalment cada 4 anys o una olimp\u00edada, que era una unitat de temps. durant la celebraci\u00f3 dels jocs es promulgava una treva o pau ol\u00edmpica, per permetre als atletes viatjar en condicions de seguretat des de les seves polis o ciutats estat fins a ol\u00edmpia. els antics jocs ol\u00edmpics eren prou diferents dels moderns; hi havia menys esdeveniments i nom\u00e9s les persones lliures que parlaven grec hi podien competir, a m\u00e9s que se celebraven sempre a ol\u00edmpia, en comptes de moure's a diferents llocs cada vegada.\nels \u00faltims jocs ol\u00edmpics de l'antiguitat es van celebrar el 393, gaireb\u00e9 dotze segles despr\u00e9s del seu comen\u00e7ament. despr\u00e9s de l'adopci\u00f3 del cristianisme com a religi\u00f3 oficial de l'imperi amb l'edicte de tessal\u00f2nica (28 de febrer de 380), l'emperador teodosi i finalment prohibeix tota celebraci\u00f3 pagana, incloent-hi els jocs.\nquan els nens grecs lliures complien dotze anys ingressaven en la palestra, on se'ls ensenyava a desenvolupar els m\u00fasculs i a disciplinar els nervis. als setze anys entraven al gimn\u00e0s, on els grecs realitzaven exercicis f\u00edsics i atletisme. els gimnasos tenien una pista i llocs d'exercici a l'aire lliure entre els boscos. als vint anys els grecs conclo\u00efen la formaci\u00f3 esportiva, se'ls lliurava les armes i estaven capacitats per participar en els jocs ol\u00edmpics.\n\n\n=== educaci\u00f3 ===\n\nper a estar preparats per al servei militar, practicaven exercici f\u00edsic cada dia. totes les ciutats estat tenien, almenys, un gimn\u00e0s, un edifici per a practicar exercici f\u00edsic, una pista per a c\u00f3rrer, banys p\u00fablics, una sala de lectura i un parc. en la majoria de les ciutats (tret d'esparta), els gimnasos eren exclusius per als homes, i els exercicis, els practicaven sense roba. els festivals eren un esdeveniment d'entreteniment i cultura. els d\u00e9us eren honorats amb m\u00fasica, teatre i poesia. els atenesos deien tenir una festivitat cada dos dies. els esdeveniments panhel\u00b7l\u00e8nics es realitzaven a ol\u00edmpia, delfi, nema i \u00edstmia.\nper a la majoria dels grecs d'aleshores l'educaci\u00f3 era privada, tret d'esparta (no obstant aix\u00f2, durant el per\u00edode hel\u00b7len\u00edstic, algunes ciutats estat van establir escoles p\u00fabliques). nom\u00e9s les fam\u00edlies riques podien pagar un mestre. els nens aprenien a llegir, escriure i memoritzar les obres liter\u00e0ries. tamb\u00e9 aprenien a cantar i a tocar un instrument musical; tamb\u00e9 eren entrenats com a atletes i soldats. no estudiaven per aconseguir una feina, sin\u00f3 per ser ciutadans efica\u00e7os. les nenes tamb\u00e9 aprenien a llegir, escriure i a realitzar operacions aritm\u00e8tiques simples, per administrar la llar. despr\u00e9s de la infantesa, per\u00f2, ja no rebien educaci\u00f3.\nun petit nombre de nens continuaven amb l'educaci\u00f3 despr\u00e9s de la infantesa. en l'adolesc\u00e8ncia, estudiaven filosofia com a guia moral i ret\u00f2rica per fer discursos persuasius en les corts de l'assemblea p\u00fablica. durant el per\u00edode cl\u00e0ssic, aquest tipus d'entrenament era indispensable per a tots els joves. un element important de l'educaci\u00f3 dels adolescents era la relaci\u00f3 amorosa que mantenien amb un home adult, el seu mentor. l'adolescent aprenia del mentor, observant les seves activitats pol\u00edtiques a l'\u00e0gora, li donava suport en la realitzaci\u00f3 de les seves tasques p\u00fabliques, s'exercitaven f\u00edsicament al gimn\u00e0s i assistien als simposis. els estudiants m\u00e9s rics continuaven l'educaci\u00f3 en una universitat a les ciutats m\u00e9s grans. aquestes universitats eren organitzades pels famosos professors de l'antiguitat. algunes de les universitats m\u00e9s importants d'atenes eren el liceu i l'acad\u00e8mia.\n\n\n=== homosexualitat a l'antiga gr\u00e8cia ===\n\nen l'antiguitat cl\u00e0ssica escriptors com her\u00f2dot, plat\u00f3, xenofont, ateneu i molts altres van explorar els aspectes de l'amor homosexual a l'antiga gr\u00e8cia. la m\u00e9s estesa forma de relaci\u00f3 sexual homosexual es donava entre homes adults i nois adolescents, coneguda com a peder\u00e0stia. no \u00e9s clar com es veien les relacions entre dones en la societat, per\u00f2 n'hi ha exemples tan antics com el de safo de lesbos.\n\n\n=== peder\u00e0stia a l'antiga gr\u00e8cia ===\n\nla peder\u00e0stia grega (del grec \u03c0\u03b1\u03b9\u03b4\u03b5\u03c1\u03b1\u03c3\u03c4\u03af\u03b1, paiderastia), idealitzada pels grecs des de l'\u00e8poca arcaica, era una relaci\u00f3 entre un jove adolescent (\u1f10\u03c1\u03ce\u03bc\u03b5\u03bd\u03bf\u03c2, er\u014dmenos, 'estimat') i un home adult que no pertanyia a la seva fam\u00edlia propera (\u1f10\u03c1\u03b1\u03c3\u03c4\u03ae\u03c2, erast\u0113s, 'amant'). sorg\u00ed com una tradici\u00f3 aristocr\u00e0tica educativa i de formaci\u00f3 moral. els grecs la consideraven per aix\u00f2 un element essencial de la seva cultura ja des dels temps d'homer. \u00e9s important assenyalar que la difer\u00e8ncia d'edat entre er\u014dmenos i erast\u0113s \u00e9s paral\u00b7lela a la que es donava entre els membres del matrimoni a l'antiga gr\u00e8cia: un home en la trentena i una jove d'entre quinze i divuit anys. tamb\u00e9 cal remarcar que l'er\u014dmenos era un adolescent ja entrat en la pubertat i no un nen, com s'ent\u00e9n en el concepte actual de peder\u00e0stia.\nel terme deriva de la combinaci\u00f3 de dos vocables grecs: \u03c0\u03b1\u03b9\u03b4- (arrel de \u03c0\u03b1\u1fd6\u03c2, pais, \u03c0\u03b1\u03b9\u03b4\u03cc\u03c2, paidos, 'nen' o 'noi') i \u1f10\u03c1\u03b1\u03c3\u03c4\u03ae\u03c2 (erast\u0113s, 'amant'; cf. erotisme). en un sentit m\u00e9s ampli, la paraula es refereix a l'amor er\u00f2tic entre adolescents i homes adults. els grecs consideraven normal que un home se sent\u00eds atret per la bellesa d'un jove, tant o m\u00e9s que per la d'una dona. nom\u00e9s hi havia controv\u00e8rsia sobre la forma en qu\u00e8 havia d'expressar-se aquest desig.\nla peder\u00e0stia estava molt relacionada amb la tradici\u00f3 atl\u00e8tica i art\u00edstica de la nuesa en la gimn\u00e0stica, amb el costum de matrimonis tardans per als homes, amb els banquets i amb el fet que les dones estiguessin recloses a la llar. tamb\u00e9 era una cosa fonamental per a l'entrenament militar grec i un factor important en la formaci\u00f3 de les seves tropes.\n\n\n=== homosexualitat entre militars ===\n\nquan es parla de l'homosexualitat en els ex\u00e8rcits de l'antiga gr\u00e8cia s'esmenta principalment el batall\u00f3 sagrat de tebes, per\u00f2 aquest no \u00e9s l'\u00fanic exemple de pr\u00e0ctiques homoer\u00f2tiques o homosexuals entre els militars dels ex\u00e8rcits grecs. eren utilitzades sovint tant en l'ensinistrament i l'entrenament militar com per mantenir la moral i enfortir els lla\u00e7os i l'esperit de combat de la tropa en temps de guerra. el batall\u00f3 sagrat de tebes, una unitat militar separada de la resta i reservada \u00fanicament a homes i els seus joves estimats, \u00e9s normalment considerat el primer exemple de com a l'antiga gr\u00e8cia s'usava l'amor entre soldats de la tropa per estimular-ne l'esperit combatiu. els tebans atribu\u00efen al batall\u00f3 sagrat el poder de tebes durant la generaci\u00f3 anterior a la seva caiguda davant filip ii de maced\u00f2nia, que va quedar tan impressionat davant del seu valor en combat que man\u00e0 construir un monument que encara avui es mant\u00e9 en peus al lloc on es van enterrar els soldats. tamb\u00e9 va criticar durament les opinions que els espartans tenien del batall\u00f3. diu plutarc en la seva obra pel\u00f2pides:\n\nen la mateixa obra, plutarc cita tamb\u00e9 l'opini\u00f3 de pammenes de tebes:\n\naquestes unions estan reflectides en episodis de la mitologia grega, com l'heroica relaci\u00f3 entre aquil\u00b7les i p\u00e0trocle en la il\u00edada, en qu\u00e8 pel que sembla la seva uni\u00f3 estimul\u00e0 tant la moral com la valentia. les unions en l'ex\u00e8rcit prenien la forma t\u00edpica de peder\u00e0stia, i hi eren escasses les relacions m\u00e9s igualit\u00e0ries. aquestes relacions han quedat documentades per molts historiadors grecs i en discursos filos\u00f2fics, aix\u00ed com en descortesos esments com en el de filip ii de maced\u00f2nia, recollit per plutarc:\n\ndurant la guerra lelantina entre eretria i calcis, abans d'una decisiva batalla els calcidians demanaven ajuda a un guerrer anomenat cle\u00f2mac. ell va respondre a la seva petici\u00f3, portant el seu amant perqu\u00e8 observ\u00e9s. liderant la c\u00e0rrega contra els eretris, va portar calcis a la vict\u00f2ria pagant com a preu la seva pr\u00f2pia vida. els calcidians li van erigir una tomba al mercat en gratitud i van adoptar la peder\u00e0stia.\n\n\n== llengua ==\n\nel grec antic \u00e9s el grec que es parlava a la gr\u00e8cia antiga i a les seves col\u00f2nies (segles xi ac a iii ac). \u00e9s l'antecessor del grec hel\u00b7len\u00edstic o grec koin\u00e9 (segles iii ac a iii dc).\nel grec pertany a la gran fam\u00edlia de lleng\u00fces derivades d'una llengua avantpassada comuna coneguda com a indoeuropeu.\nla llengua grega de l'antiguitat es parlava no sols a l'antiga gr\u00e8cia peninsular, sin\u00f3 tamb\u00e9 a les col\u00f2nies, cosa que va donar lloc als distints dialectes que en coneixem.\nla llengua grega tal com la coneixem actualment t\u00e9 l'origen en aquesta \u00e8poca, encara que ha sofert grans transformacions en els seus m\u00e9s de tres mil anys d'hist\u00f2ria, des del grec mic\u00e8nic de l'edat del bronze fins al grec dem\u00f2tic contemporani, passant\npel grec hel\u00b7len\u00edstic i el grec medieval.\n\n\n== art ==\n\nl'art de l'antiga gr\u00e8cia \u00e9s l'estil elaborat pels antics artistes grecs, caracteritzat per la recerca de la \u00abbellesa ideal\u00bb, que recrea el \u00abm\u00f3n ideal\u00bb del model plat\u00f2nic, o mitjan\u00e7ant la \u00abimitaci\u00f3 de la natura\u00bb en el sentit de la mimesi aristot\u00e8lica.\nla cultura desenvolupada pels antics grecs estableix els fonaments de la cultura occidental. d'aquesta, van sorgir els conceptes i principis de l'art, la filosofia i el saber posterior. l'art grec s'inicia de manera aut\u00f2noma al final de la civilitzaci\u00f3 mic\u00e8nica, prop del 1100 ac.els historiadors d'art defineixen, en general, l'art grec antic com l'art produ\u00eft a la regi\u00f3 de parla grega entre el segle x ac i el segle i dc i n'exclouen, en general, l'art de les civilitzacions minoica i mic\u00e8nica, que existia entre el segle xv ac i el segle xii ac; tot i que s'hagi tractat de cultures que parlaven el grec, no existeix continu\u00eftat \u2014o n'hi ha molt poca\u2014 entre l'art d'aquestes civilitzacions i l'art grec posterior. en lloc de les representacions vegetals naturalistes de l'\u00e8poca mic\u00e8nica, apareixen els dissenys amb l\u00ednies geom\u00e8triques i, nom\u00e9s m\u00e9s tard, es torna a la representaci\u00f3 d'animals i persones amb formes esquem\u00e0tiques. es va passar per diversos per\u00edodes, copiant d'anteriors civilitzacions d'egipte i mesopot\u00e0mia, per\u00f2 sempre amb creacions noves.l'acr\u00f2poli d'atenes \u00e9s l'acr\u00f2poli grega m\u00e9s important. una gran part dels edificis arquitect\u00f2nics de qu\u00e8 consta es van edificar durant l'\u00e8poca de p\u00e8ricles (499-429 ac).els pintors i escultors grecs van adquirir la seva t\u00e8cnica per l'aprenentatge, sovint iniciats pel seu pare i protegits per rics mecenes. tot i que alguns se'n van tornar famosos i admirats, no tenien el mateix estatut social que els poetes o els dramaturgs de la mateixa \u00e8poca. nom\u00e9s des del per\u00edode hel\u00b7len\u00edstic, despr\u00e9s del 320 ac, va ser quan els artistes van comen\u00e7ar a ser reconeguts com una categoria social de ple dret.\n\n\n== arquitectura ==\n\nl'arquitectura de l'antiga gr\u00e8cia fix\u00e0 les bases de l'arquitectura del m\u00f3n occidental durant segles. a grans trets, l'art grec represent\u00e0 una s\u00edntesi transformadora, innovadora, dels corrents art\u00edstics de la cultura eg\u00edpcia, del pr\u00f2xim orient i de l'egeu. es tracta d'una cultura antropoc\u00e8ntrica que es preocupa per la creaci\u00f3 d'un art a la mida humana (\u00abl'\u00e9sser hum\u00e0 \u00e9s la mesura de totes les coses\u00bb, prot\u00e0gores).\nl'arquitectura grega mostra molt poc d'inter\u00e8s per l'espai interior. els edificis m\u00e9s importants, els temples, es caracteritzen per la seva gran simplicitat amb nom\u00e9s una sala allargada i un p\u00f2rtic. aquesta senzillesa es veu tamb\u00e9 reflectida en l'estructura, que ser\u00e0 arquitravada sobre columnes.\nels grecs donen un tractament harm\u00f2nic a tots els edificis, que estan basats en la repetici\u00f3 sistem\u00e0tica d'uns elements: la columna i l'entaulament. la forma i disposici\u00f3 d'aquests elements presenta un repertori limitat de variants, que s\u00f3n els anomenats ordres arquitect\u00f2nics. aix\u00ed, doncs, ordre \u00e9s el conjunt de columna (element sustentador) i superestructura (element sostingut). els ordres es diferencien entre si per la forma de la columna i el capitell, per la disposici\u00f3 de les parts de l'entaulament i les proporcions entre les mides de tots els elements.\n\n\n== geografia de l'antiga gr\u00e8cia ==\n\n\n=== nom ===\nel nom de hellas ('h\u00e8l\u00b7lada', del qual deriva hel\u00b7lens, el nom amb qu\u00e8 s'anomenaven els grecs a si mateixos) corresponia, al comen\u00e7ament, a un petit districte de fti\u00f2tida, a tess\u00e0lia, del qual es va estendre com a denominaci\u00f3 de tot gr\u00e8cia. no obstant aix\u00f2, durant el temps d'homer, no era com\u00fa de la naci\u00f3 grega. homer anomena els grecs aqueus, d\u00e0naus i argius; per\u00f2, al comen\u00e7ament del per\u00edode hist\u00f2ric, el nom ja s'havia est\u00e8s a tota la naci\u00f3 que es considerava descendent d'un ancestre com\u00fa, de nom hel\u00b7len. qualsevol lloc poblat per grecs era part del m\u00f3n hel\u00b7l\u00e8nic. hel\u00b7las s'utilitzava tamb\u00e9 per a designar les terres entre el golf d'ambr\u00e0cia i l'istme de corint: dicearc i esc\u00edlax l'anomenaven hel\u00b7las cont\u00ednua i els historiadors moderns hel\u00b7las pr\u00f2pia.\nels romans van anomenar el pa\u00eds gr\u00e8cia (graecia), i als hel\u00b7lens els van dir grecs (graeci). el primer autor conegut que va utilitzar aquesta denominaci\u00f3 \u00e9s arist\u00f2til, que diu que antigament el poble es deia grec i, m\u00e9s tard, els van dir hel\u00b7lens. es creu que el gentilici grecs fou usat pels habitants de l'oest de gr\u00e8cia (la magna gr\u00e8cia) i fou el primer conegut pels romans, per\u00f2 no s'estengu\u00e9 a tot el poble, sin\u00f3 que el nom usat a l'est, hel\u00b7lens, fou el que predomin\u00e0. quan gr\u00e8cia fou dominada pels romans, la prov\u00edncia central es va dir acaia (achaia) i no pas gr\u00e8cia.\n\n\n=== muntanyes ===\nel mont pindos forma la frontera entre tess\u00e0lia i l'epir. diverses branques surten de les muntanyes pindos a la zona del mont tymphrestos (avui velukhi); a l'est les dues cadenes d'otris i eta cap al mar; a l'oest del tymphrestos continuen les muntanyes epirotes cap al sud. al sud del tymphrestos, la cadena del pindos es divideix en dues branques: l'una cap al sud-oest, que passa per et\u00f2lia, amb els noms de c\u00f2rax i taphiassos, fins al cap antirrhion a l'entrada del golf de corint, a l'altre costat del cap rhion al pelopon\u00e8s; l'altra branca, cap al sud-est, passa per f\u00f2cida, be\u00f2cia i \u00e0tica, amb els noms de parn\u00e0s, helic\u00f3, citer\u00f3, i hymettus, fins a s\u00fanion, la punta sud de l'\u00e0tica, i fins i tot les illes ceos, citnos, serifos i sifnos s\u00f3n continuaci\u00f3 de la cadena. una altra cadena que surt de l'extrem est de l'oeta s'est\u00e9n per la costa de la mar d'eubea, travessa l\u00f2crida i be\u00f2cia (amb els noms de cnemis, ptoon, i teumessos) fins que s'uneix a la cadena parnes, branca lateral del mont citer\u00f3. al sud del parnes hi ha la cadena de pent\u00e8licos, on s'extrau el c\u00e8lebre marbre pent\u00e8lic.\ndes del mont pindos cap a l'est, es troba la plana de tess\u00e0lia flanquejada per dues cadenes: les muntanyes cambunies i el mont otris. les primeres tenen final a la costa prop del mont olimp, la muntanya m\u00e9s alta de gr\u00e8cia, amb uns 2.956 metres, quasi sempre coberta de neu a la part alta. el mont otris arriba a la mar entre els golfs pag\u00e0sic i m\u00e0lic. al sud de l'olimp, una cadena de muntanyes primer anomenada ossa i despr\u00e9s p\u00e8lion, corre per la zona costanera paral\u00b7lela al pindos. tess\u00e0lia, tancada per aquestes muntanes, nom\u00e9s \u00e9s accessible al nord per la vall de tempe, entre l'olimp i ossa, per la qual el riu peneos corre cap a la mar; per\u00f2, al sud, tess\u00e0lia \u00e9s oberta al mar i hi forma els dos golfs ja esmentats; epir, a l'oest de tess\u00e0lia, \u00e9s completament muntany\u00f3s, amb muntanyes que van de nord a sud. a l'illa d'eubea, les muntanyes s\u00f3n continuaci\u00f3 de les cadenes ossa i p\u00e8lion i es perllonguen cap a andros, tenos, miconos, i naxos.\nal peu del mont lacmos, el punt on el pindos es divideix, neixen quatre rius importants: l'aoos i l'haliacm\u00f3, que reguen il\u00b7l\u00edria i maced\u00f2nia; i el peneu i l'aqueloos, que reguen tess\u00e0lia i epir. el riu aqueloos forma la frontera entre acarn\u00e0nia i et\u00f2lia, fins a desembocar a la mar j\u00f2nica, a l'entrada del golf de corint.\nal sud del mont timfrest, gr\u00e8cia s'arronsa per una esp\u00e8cie d'istme o dos golfs, un a cada costat: el golf d'ambr\u00e0cia i el m\u00e0lic. aquest istme separa la pen\u00ednsula de gr\u00e8cia central de tess\u00e0lia i l'epir. la pen\u00ednsula de gr\u00e8cia central es divideix en dues parts: a l'oest, et\u00f2lia i acarn\u00e0nia, muntanyoses com l'epir; a l'est, les muntanyes formen un pas conegut per les term\u00f2piles.\nentre el parn\u00e0s i l'eta, hi ha la plana de d\u00f2rida, on corre el riu cef\u00eds (be\u00f2cia), que desaigua al llac copais. tamb\u00e9 rega be\u00f2cia. \u00e0tica t\u00e9 forma triangular, amb la base unida a la terra.\nla serralada del citer\u00f3 es perllonga a l'est amb el nom de parnes, arriba al golf de corint i continua formant el pa\u00eds muntany\u00f3s de la meg\u00e0rida, on sorgeixen les muntanyes geraneies, que creuen meg\u00e0rida per l'oest fins al golf sar\u00f2nic, i l'illa salamina \u00e9s continuaci\u00f3 de la cadena. les muntanyes oneies, paral\u00b7leles a les geraneies, arriben a corint, amb la fortalesa d'acrocorint i l'istme de corint.\nles muntanyes del pelopon\u00e8s estan desconnectades de les altres muntanyes de gr\u00e8cia. sorgeixen a l'arc\u00e0dia, al centre. al nord, una cadena va cap a l'oest i cap a l'est i acaba en el mont cyllene (z\u00fdria), de 2.373 m; la punta occidental \u00e9s l'erymanthos (olonos), de 2.224 m i entre aquest i el cyllene es troben les muntanyes aroanies (khelm\u00f3s), de 2.354 m; la part oriental es perllonga cap al sud, on forma la serralada de l'artemision (turn\u00edki), de 1.772 m, i parthenion (r\u00f3ino), de 1.217 m. la cadena acaba al parnon. al sud d'arc\u00e0dia, hi ha una s\u00e8rie de muntanyes on neixen els tributaris de l'alfeios i l'eurotes; cap al sud-oest, la serralada de lycaeos (dhiof\u00f3rti), de 1.420 m. des de les muntanyes lycaeos, una cadena corre al sud i es troba amb l'erymanthos, fent el l\u00edmit occidental d'arc\u00e0dia, sense tenir cap nom especial excepte al nord, on \u00e9s anomenada pholo\u00eb; la part occidental \u00e9s trencada per l'alfeios, que corre cap a la mar.\nles altres muntanyes del pelopon\u00e8s s\u00f3n a lac\u00f2nia i mess\u00e8nia i al sud d'arg\u00f2lida, a l'est, a l'\u00e8lide, a l'oest; i a acaia, al nord. al sud d'arc\u00e0dia, les muntanyes ta\u00edgetos de nord a sud formen el l\u00edmit entre mess\u00e8nia i lac\u00f2nia, i acaben al cap de taenarion, l'extrem sud de gr\u00e8cia i d'europa. la cadena del ta\u00edgetos \u00e9s la m\u00e9s llarga i alta de la regi\u00f3 i arriba als 2.408 m. des del mont parnon, cap al sud-est d'arc\u00e0dia, una cadena corre de nord a sud paral\u00b7lela a la costa i a la cadena del taenaros i acaba al cap de malea. entre aquesta cadena del parnon i la del ta\u00edgetos, hi ha la vall de l'eurotes, on es troba esparta. mess\u00e8nia \u00e9s regada pel pam\u00eds, amb una plana extensa. el riu neda separa mess\u00e8nia de l'\u00e8lide, on es troben muntanyes derivades de les d'arc\u00e0dia, per\u00f2 amb for\u00e7a planes, la principal la de pisa, a la regi\u00f3 del riu alfeios, i una m\u00e9s al nord, al riu peneios. acaia t\u00e9 tamb\u00e9 una cadena muntanyosa amb planes a la zona costanera i algunes valls. arg\u00f2lida, en el seu m\u00e9s ample sentit (entre el golf sar\u00f2nic i el golf arg\u00f2lic), t\u00e9 una cadena muntanyosa amb abund\u00e0ncia de planes.\n\n\n=== rius ===\nal nord de gr\u00e8cia el peneu, l'aqueloos, l'evenos (a et\u00f2lia, paral\u00b7lel a l'aquelos), l'esperqueu, el cef\u00eds, l'asop, l'ilisos (a \u00e0tica), l'alfeios, l'eurotes (a lac\u00f2nia), el pam\u00eds (a mess\u00e8nia) i el peneu del pelopon\u00e8s.\n\n\n=== llacs ===\nels llacs s\u00f3n a tess\u00e0lia (nessonis i bebeida), a et\u00f2lia (tric\u00f2nida), a be\u00f2cia (copaida) i a arc\u00e0dia (l'estimpalis i altres de menors).\n\n\n=== volcans i terratr\u00e8mols ===\nalgunes zones presenten rastres d'activitat volc\u00e0nica: aig\u00fces calentes a les term\u00f2piles, a aedepsos (eubea) i a la pen\u00ednsula de methana, entre altres llocs. a l'illa de tera, es troba el volc\u00e0 m\u00e9s important, on es va produir una gran erupci\u00f3 el 1650.\nels terratr\u00e8mols s\u00f3n freq\u00fcents especialment al pelopon\u00e8s. un terratr\u00e8mol molt greu es va produir el 464 ac, amb milers de morts. algunes ciutats han estat destru\u00efdes per terratr\u00e8mols, com h\u00e8lice i bura a acaia. el 1817, la ciutat de vostitza (antiga aegion) fou quasi destru\u00efda.\n\n\n== vegeu tamb\u00e9 ==\ngrecs.\nart grec:\nart de l'antiga gr\u00e8cia.\narquitectura grega cl\u00e0ssica.\nescultura grega.\ncer\u00e0mica grega.\nliteratura grega: homer, p\u00edndar, s\u00f2focles, arist\u00f2fanes.\nllistes de personatges cl\u00e0ssics.\nmitologia grega.\nfilosofia grega: s\u00f2crates, plat\u00f3, arist\u00f2til.\nm\u00f3n grecorom\u00e0.\ngr\u00e8cia moderna.\nprostituci\u00f3 a l'antiga gr\u00e8cia.\n\n\n== refer\u00e8ncies ==\n\n\n== bibliografia ==\npomeroy, sarah b. (1999). ancient greece: a political, social, and cultural history. oxford university press. isbn 9780195097429. http://books.google.cat/books?id=inut5szku1uc&hl=ca&source=gbs_navlinks_s.\ngrant, michael (1995). too little economic and social history\u00bb. greek and roman historians: information and misinformation. routledge, 1995. isbn 9780415117708. http://books.google.cat/books?id=iunxvi0kbd8c&dq=.\nstruve, vasili vas\u00edlievich (1985). \u00abel medio griego\u00bb. historia de la antigua grecia. madrid: sarpe. pp. 14-27. isbn 84-7291-976-5.\npou, bartolom\u00e9. notas de la segunda edici\u00f3n de los nueve libros de la historia, ediciones \u00abel ateneo\u00bb, buenos aires.\nhidalgo de la vega, mar\u00eda jos\u00e9; sayas abengochea, juan jos\u00e9; roldan herv\u00e1s, jos\u00e9 manuel (1998). \u00abgeograf\u00eda de grecia\u00bb. historia de la grecia antigua. salamanca: ediciones universidad de salamanca. isbn 84-7481-889-3.\nsealey, raphael (1976). a history of the greek city states, ca. 700-338 b.c. university of california press. p. 11-12. isbn 9780631226673. http://books.google.cat/books?id=kavbhzrv4guc&dq=.\nstrong, w.f.; cook, john a. (july 2007). \u00abreviving the dead greek guys\u00bb. global media journal, indian edition. issn 1550-7521. http://www.manipal.edu/gmj/issues/jul07/strong.php arxivat 2007-12-07 a wayback machine.. [dead link]\ngarrison, fielding h. (1966). history of medicine. philadelphia: w.b. saunders company. pp. 92-93.\nnuland, sherwin b. (1988). doctors. knopf. p. 5. isbn 978-0-394-55130-2.\n\n\n== enlla\u00e7os externs ==\nsimone weil: esb\u00f3s d'una hist\u00f2ria de la ci\u00e8ncia grega\nthe canadian museum of civilization\u2014greece secrets of the past\nancient greece: web del museu brit\u00e0nic\nillustrated greek history\u2014dr. janice siegel, department of classics, hampden-sydney college, virginia."