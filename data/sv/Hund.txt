"hund (canis lupus familiaris eller canis lupus domesticus, tidigare \u00e4ven canis familiaris) \u00e4r en domesticerad underart av varg (canis lupus).  hundar finns av m\u00e5nga olika raser, vilka framavlats av m\u00e4nniskan sedan hunden domesticerades. idag best\u00e4ms dessa raser utifr\u00e5n vissa rasstandarder som internationellt fastst\u00e4lls av f\u00e9d\u00e9ration cynologique internationale (fci). l\u00e4ran om hundar kallas kynologi.\nen hund av hank\u00f6n kallas hund, hane eller hanhund och en hund av honk\u00f6n kallas f\u00f6r tik eller hynda. dess avkomma kallas f\u00f6r valp.\n\n\n== taxonomi ==\nhuruvida hunden \u00e4r en underart, canis lupus familiaris, till vargen (canis lupus) har diskuterats, eftersom detta medf\u00f6r att de hundraser som vi k\u00e4nner idag kan klassificeras som varianter och subvarianter. detta g\u00f6r att vissa forskare fortfarande vill h\u00e4vda hunden som egen art, canis familiaris, precis som linn\u00e9 gjorde  n\u00e4r han beskrev den 1758. senare forskning kring hundens dna har dock p\u00e5visat hundens n\u00e4ra sl\u00e4ktskap med vargen, och d\u00e4rf\u00f6r reklassificerade man den 1993 som en underart av varg.\nen relaterad rapport framlades av 24 forskare 2020. den troligg\u00f6r att hunden \u00e5tminstone delvis h\u00e4rstammar fr\u00e5n vargar av en eller ett f\u00e5tal n\u00e4ra besl\u00e4ktade, numera utd\u00f6da populationer.\n\n\n=== sl\u00e4ktskap mellan hundraser ===\nen studie ledd av elaine ostrander, genetiker vid fred hutchinson cancer research center vid university of washington, har f\u00f6r\u00e4ndrat synen p\u00e5 \u00e5lder och sl\u00e4ktskap bland hundraser. deras analyser av mitokondrie-dna har bland annat visat att sch\u00e4fer \u00e4r n\u00e4rmare sl\u00e4kt med mastiff, boxer och andra typiska vakthundar \u00e4n de f\u00e5rhundar de vanligtvis klassificeras tillsammans med. samma analyser visar ocks\u00e5 att raser som greyhound, irl\u00e4ndsk varghund, borzoi och sanktbernhardshund b\u00e4r sl\u00e4ktskap med f\u00e5rhund.\nstudien har vidare resulterat i att vissa rasers \u00e5lder har m\u00e5st omv\u00e4rderas. raser som tidigare ansetts tillh\u00f6ra de absolut \u00e4ldsta som gr\u00e5hund, faraohund och ibizahund kanske inte \u00e4r \u00e4ldre \u00e4n 150\u2013200 \u00e5r gamla i nuvarande form.\n\n\n== historia ==\nhunden \u00e4r en av m\u00e4nniskans \u00e4ldsta f\u00f6ljeslagare. hunden h\u00e4rstammar fr\u00e5n domesticerade vargar, som uppkommit genom att vargflockar uppeh\u00e5llit sig kring m\u00e4nskliga boplatser, d\u00e4r de levde p\u00e5 m\u00e4nniskans matrester och d\u00e4rf\u00f6r blivit tamare f\u00f6r varje generation. forskare har debatterat om domesticeringen skedde f\u00f6rst i dagens kina, mellan\u00f6stern eller europa. det finns kvarlevor fr\u00e5n hundliknande fossil i m\u00e4nniskans s\u00e4llskap i \u00f6stasien, m\u00f6jligen fr\u00e5n 30 000 f.kr. och med st\u00f6rsta s\u00e4kerhet 7 000 f.kr., bland annat de s\u00e5 kallade torvhundarna. fynd av hundskelett kommer \u00e4ven fr\u00e5n oberkassel i d\u00fcsseldorf, nordrhein-westfalen, d\u00e4r m\u00e4nniskor levde f\u00f6r ungef\u00e4r 15 000 \u00e5r sedan. i en amerikansk studie fr\u00e5n 2010 h\u00e4vdas att domesticeringen skedde i mellan\u00f6stern f\u00f6r 12 000 \u00e5r sedan, vid den tid n\u00e4r jordbruket uppstod d\u00e4r.\nen rad dna-studier har successivt flyttat tillbaka tidpunkten f\u00f6r vargens och hundens gemensamma ursprung. en studie fr\u00e5n 2011 av peter savolainen med flera p\u00e5 kth drar slutsatsen att dagens vargstam och hundar f\u00f6rgrenade sig i asien s\u00f6der om yangtzefloden f\u00f6r omkring 15 000 \u00e5r sedan. i en studie av svante p\u00e4\u00e4bo med flera fr\u00e5n 2013 dras ist\u00e4llet slutsatsen att vargen domesticerades under den europeiska istiden f\u00f6r 15 000\u201330 000 \u00e5r sedan. endast de vargar som h\u00f6ll sig n\u00e4ra m\u00e4nniskor och blev tama \u00f6verlevde istiden; \u00f6vriga dog ut p\u00e5 den europeiska kontinenten, och tid och plats f\u00f6r domesticeringen kan s\u00e5ledes inte uppt\u00e4ckas genom att unders\u00f6ka moderna vargstammars dna p\u00e5 det s\u00e4tt som gjorts i tidigare studier. i studien fr\u00e5n 2013 unders\u00f6ktes ist\u00e4llet dna fr\u00e5n varg- och hundstammar fr\u00e5n arkeologiska utgr\u00e4vningar i sibirien och europa. i en studie fr\u00e5n 2015 av pontus skoglund med flera, ocks\u00e5 den baserad p\u00e5 dna-j\u00e4mf\u00f6relse av en 35 000 \u00e5r gammal varg fr\u00e5n sibirien och arktiska hundraser, dras slutsatsen att hundens dna divergerade fr\u00e5n vargens f\u00f6r mellan 27 000 och 40 000 \u00e5r sedan. dagens siberian husky och gr\u00f6nlandshund delar en \u00f6verraskande stor andel dna med den sibiriska vargen.med neolitiska revolutionen b\u00f6rjade m\u00e4nniskor bedriva selektiv avel, och skapade p\u00e5 s\u00e5 s\u00e4tt hundraser. nordamerikas indianer anv\u00e4nde tidigt hunden som dragdjur.\nkanarie\u00f6arna har f\u00e5tt sitt namn efter det latinska ordet canis, och betyder allts\u00e5 hund\u00f6arna. namnet gavs \u00e5t \u00f6arna av den romerske f\u00f6rfattaren plinius den \u00e4ldre efter att han bes\u00f6kt kung juba ii av numidien och mauretania \u00e5r 25 f.kr. namnet grundar sig allts\u00e5 p\u00e5 h\u00f6rs\u00e4gen. st\u00f6rre landlevande d\u00e4ggdjur inplanterades f\u00f6rst efter den europeiska er\u00f6vringen p\u00e5 1400-talet. ursprungsbefolkningen guancherna skall s\u00e5ledes inte ha haft anv\u00e4ndning f\u00f6r hundar.\n\n\n=== m\u00e4nniskans b\u00e4sta v\u00e4n ===\nhunden har ofta kallats f\u00f6r m\u00e4nniskans b\u00e4sta v\u00e4n och det har l\u00e4nge funnits ett personligt band mellan m\u00e4nniska och hund. i sverige har arkeologer hittat hundgravar fr\u00e5n cirka 5000 f.kr.. att hundarna begravdes p\u00e5 det viset tyder p\u00e5 att de hade en s\u00e4rskild roll i m\u00e4nniskornas gemenskap och samh\u00e4lle.kraftfulla hyllningar fr\u00e5n forna hund\u00e4gare antyder att hundar alltid har varit en del av familjen. n\u00e5gra forna citat lyder:\n\n\"jag \u00e4r i t\u00e5rar samtidigt som jag b\u00e4r dig till din sista viloplats lika mycket som jag gladde mig n\u00e4r jag tog dig hem i mina egna h\u00e4nder f\u00f6r femton \u00e5r sedan.\"\n\"du som passerar p\u00e5 denna stig, om du kanske markerar detta monument, skratta inte, jag ber dig, fast\u00e4n det \u00e4r en hunds grav. t\u00e5rar f\u00f6ll f\u00f6r mig, och dammet hopade sig \u00f6ver mig av en m\u00e4stares hand.\"\n\"mina \u00f6gon var v\u00e5ta av t\u00e5rar, v\u00e5r lilla hund, n\u00e4r jag bar dig (till graven)... s\u00e5 patricus, aldrig mer ska du ge mig tusen kyssar. aldrig kan du vara bel\u00e5ten i mitt kn\u00e4. i sorg har jag begravt dig, och du f\u00f6rtj\u00e4nar det. p\u00e5 en viloplats av marmor har jag f\u00f6r alltid lagt dig vid sidan av min skugga. i dina egenskaper var du klok som en m\u00e4nniska. ack, mig! vilken \u00e4lskad f\u00f6ljeslagare vi f\u00f6rlorat!\"\n\"till helena, fosterbarn, sj\u00e4l utan j\u00e4mf\u00f6relse och ber\u00f6m f\u00f6rtj\u00e4nt.\"\n\"detta \u00e4r graven f\u00f6r hunden, stephanos, som omkom, som rhodope f\u00e4llde t\u00e5rar f\u00f6r och begravde som en m\u00e4nniska. jag \u00e4r hunden stephanos, och rhodope satte upp en grav \u00e5t mig.\"\n\"[myia] sk\u00e4llde aldrig utan anledning, men nu \u00e4r han tyst.\"\n\"h\u00e4r s\u00e4ger stenen att den h\u00e5ller den vita hunden fr\u00e5n melita, eumelus mest trogna v\u00e4ktare; tjuren de kallade honom medan han \u00e4nnu levde, men nu \u00e4r hans r\u00f6st f\u00e4ngslad i nattens tysta stigar.\"\n\"issa \u00e4r mer pert \u00e4n lesbias sparvk\u00e4rlek, renare \u00e4n kyssar fr\u00e5n en turturduva, s\u00f6tare \u00e4n hundra jungfrur rullade i en, s\u00e4llsyntare \u00e4n rika indiens \u00e4delsten. hon \u00e4r publius husdjur, k\u00e4ra issa; hon gn\u00e4ller, en m\u00e4nsklig r\u00f6st du verkar h\u00f6ra.\"\n\"s\u00e4kerligen, \u00e4ven som du ligger d\u00f6d i denna grav, anser jag att de vilda djuren \u00e4nd\u00e5 fruktar dina vita ben, j\u00e4garinnan lycas; och din tapperhet, stora pelion vet, och den praktfulla ossa och cithaerons ensamma toppar.\"\n\n\n==== trogen till d\u00f6den ====\nhundar \u00e4r avlade som trofasta kompanjoner och det finns otals m\u00e5nga historier om hundar som v\u00e4grat l\u00e4mna sin husses eller mattes sida \u00e4ven efter dess d\u00f6d.\n\nbland k\u00e4nda ber\u00e4ttelser finns historien om greyfriars bobby(en) (1855\u20131872), en skyeterrier fr\u00e5n edinburgh som satt och vakade vid sin husses grav i 14 \u00e5r fram till sin d\u00f6d. bobby och hans husse john gray var oskiljaktiga under sin tid tillsammans och n\u00e4r gray dog av tuberkulos 15 februari 1858 v\u00e4grade bobby l\u00e4mna hans sida, \u00e4ven efter hans gravs\u00e4ttning. misslyckade f\u00f6rs\u00f6k att f\u00f6ra bort honom fr\u00e5n kyrkog\u00e5rden gjorde att kyrkog\u00e5rdsf\u00f6rvaltarna byggde honom en hundkoja bredvid graven och gav honom mat var dag. han spenderade aldrig en dag fr\u00e5n graven och hans trofasthet blev legendarisk i staden. vid sin d\u00f6d kom bobby att begravas intill kyrkog\u00e5rdens port, ej l\u00e5ngt fr\u00e5n sin husses grav. ist\u00e4llet f\u00f6r blommor \u00e4r det tradition att l\u00e4mna pinnar p\u00e5 hans grav. \u00e5r 1981 restes en gravsten p\u00e5 hans grav, vilken bland annat lyder: let his loyalty and devotion be a lesson to us all. (\"l\u00e5t hans lojalitet och h\u00e4ngivenhet vara en l\u00e4xa f\u00f6r oss alla.\").\nett liknande k\u00e4nt exempel \u00e4r historien om den trogna hunden hachik\u014d (japanska: \u5fe0\u72ac\u30cf\u30c1\u516c., ch\u016bken hachiko), en japansk akitahane (1923\u20131935) som v\u00e4ntade p\u00e5 sin d\u00f6da husse, professor ueno, i 10 \u00e5r fram till sin d\u00f6d vid den j\u00e4rnv\u00e4gsstation d\u00e4r de senast tog farv\u00e4l. hachik\u014d, som egentligen hette hachi, blev snabbt en nationell symbol f\u00f6r lojalitet och fick s\u00e5 sm\u00e5ningom hederstiteln k\u014d i sitt namn (\"hachik\u014d\"). i april 1934 restes i hans n\u00e4rvaro en bronsstaty av honom p\u00e5 stationen d\u00e4r han varje dag v\u00e4ntade. vid sin d\u00f6d stoppades hachik\u014ds f\u00e4ll upp medan hans andra kvarlevor kremerades och begravdes bredvid professor uenos grav.\nett modernt fall \u00e4r colorado-vandraren richard moores d\u00f6d. han var en 71-\u00e5rig erfaren vandrare som f\u00f6rsvann under en vandring 19 augusti 2023 tillsammans med sin jack russell terrier-valp finney. moores hade omkommit av hypotermi och hittades f\u00f6rst 30 oktober dryga tio veckor senare. n\u00e4r moores kropp hittades fann man att hans jack russell terrier-valp finney hade \u00f6verlevt och stannat vid hans sida, d\u00e5 f\u00f6rtvinad till under 3 kilo fr\u00e5n det ursprungliga dubbla. hon hade \u00f6verlevt p\u00e5 sm\u00e5djur och lyckats undvika stora rovdjur som pr\u00e4rievarg, puma och bj\u00f6rn.\n\n\n== f\u00f6da ==\ntrots sin h\u00e4rstamning fr\u00e5n vargen, beskrivs hundar varierande i vetenskapliga och andra skrifter antingen som k\u00f6tt\u00e4tare eller all\u00e4tare. till skillnad fr\u00e5n strikta k\u00f6tt\u00e4tande djur, kan hundar anpassa sig till en bred kost, och \u00e4r inte beroende av protein specifikt fr\u00e5n k\u00f6tt eller en mycket h\u00f6g niv\u00e5 av protein f\u00f6r att uppfylla sina grundl\u00e4ggande kostbehov. hundar kan med god h\u00e4lsa sm\u00e4lta en m\u00e4ngd olika livsmedel, inklusive gr\u00f6nsaker och spannm\u00e5l, och den kan konsumera en stor del av dessa i sin kost. en strikt k\u00f6ttdiet rekommenderas inte f\u00f6r hundar p\u00e5 grund av brist p\u00e5 kalcium och j\u00e4rn.j\u00e4mf\u00f6r man hund och varg, har hunden anpassade gener som \u00e4r involverade i matsm\u00e4ltningen av st\u00e4rkelse som bidrar till en \u00f6kad f\u00f6rm\u00e5ga att frodas med en st\u00e4rkelserik diet. forskning visar att det var \"avg\u00f6rande f\u00f6r tidiga hundars \u00f6verlevnad att kunna livn\u00e4ra sig p\u00e5 mat som till stor del bestod av vegetabilier, s\u00e5som rotfrukter och spannm\u00e5l\". hundar har framavlats och domesticerats av m\u00e4nniskan och skiljer sig fr\u00e5n vargen p\u00e5 flera punkter. \"f\u00f6rutom en tydlig anpassning av hundars matsm\u00e4ltningsapparat fann forskarna ocks\u00e5 m\u00e5nga skillnader i gener som styr hur hj\u00e4rnan utvecklas. det \u00e4r troligt att flera av dessa f\u00f6r\u00e4ndringar skulle kunna f\u00f6rklara varf\u00f6r hundar har ett annorlunda beteende \u00e4n vargar.\"f\u00f6r unga hundar \u00e4r en kraftig och n\u00e4rande diet av st\u00f6rsta vikt. dels f\u00f6r att ge en kraftig kroppsbyggnad hos medelstora och stora hundraser och dels f\u00f6r att undvika valpsjukan. en st\u00e4ndig tillg\u00e5ng till friskt dricksvatten \u00e4r ett krav f\u00f6r alla hundars h\u00e4lsa.\nen \u00f6verviktig hund l\u00f6per \u00e4ven en st\u00f6rre risk f\u00f6r sjukdomar som diabetes, hj\u00e4rt- och k\u00e4rlsjukdomar och artrit.\n\n\n=== farliga f\u00f6do\u00e4mnen ===\nteobromin som finns i kakaob\u00f6nor, och f\u00f6ljaktligen i m\u00f6rk choklad, kan i st\u00f6rre m\u00e4ngder orsaka livshotande teobrominf\u00f6rgiftning hos hundar.l\u00f6k som blivit uppv\u00e4rmd har observerats orsaka l\u00f6kf\u00f6rgiftning hos hundar. symptom till f\u00f6ljd av l\u00f6kkonsumtion innefattar bland annat bleka slemhinnor, hematuri, matv\u00e4gran och inaktivitet, \u00e4ven blodv\u00e4rdena hos hundarna f\u00f6rs\u00e4mrades. \u00e4mnena natrium n-propyltiosulfat, natrium trans-1-propenyltiosulfat och natrium cis-1-propenyltiosulfat misst\u00e4nks vara det som orsakar skadan hos hundar.det \u00e4r inte nyttigt f\u00f6r en hund att \u00e4ta f\u00f6do\u00e4mnen som inneh\u00e5ller mycket salt.\n\n\n== fortplantning och avel ==\ntamhundens fortplantning \u00e4r inte begr\u00e4nsad till n\u00e5gon viss \u00e5rstid. de flesta tikar blir dock brunstiga (l\u00f6per) tv\u00e5 g\u00e5nger om \u00e5ret, vanligen i januari eller februari och i juli eller augusti. n\u00e4r en tik och en hane parar sig med varandra, uppst\u00e5r en f\u00f6r\u00e4ndring i hanens penis som g\u00f6r att den sv\u00e4ller upp s\u00e5 att tiken och hanhunden inte kan skiljas fr\u00e5n varandra; detta kallas f\u00f6r h\u00e4ngning. parning kan ibland ske utan h\u00e4ngning, men d\u00e5 brukar tikens m\u00f6jlighet att bli dr\u00e4ktig betraktas som mindre.\nefter dr\u00e4ktigheten, som tar omkring 63 dagar, f\u00f6ds valparna, som de f\u00f6rsta nio till tolv dagarna \u00e4r blinda. antalet valpar \u00e4r varierande. mindre hundraser f\u00e5r i allm\u00e4nhet en till sju valpar, medan medelstora eller stora raser f\u00f6der mellan sex och tio valpar. eftersom tiken kan para sig flera g\u00e5nger inf\u00f6r samma kull kan valparna i kullen h\u00e4rstamma fr\u00e5n olika f\u00e4der. detta syns tydligast n\u00e4r hanarna varit av olika ras.\nvid sex veckors \u00e5lder kan valparna klara sig utan tikens mj\u00f6lk. b\u00e4st \u00e4r att redan tidigare successivt v\u00e4nja dem vid annan f\u00f6da. mj\u00f6lkt\u00e4nderna b\u00f6rjar komma i tredje eller fj\u00e4rde veckan, och ungef\u00e4r vid sex eller sju veckors \u00e5lder \u00e4r alla p\u00e5 plats. tand\u00f6msningen sker i tredje till sj\u00e4tte m\u00e5naden. med fullbordad tand\u00f6msning upph\u00f6r hundens valpperiod.\nmindre raser har vid denna tidpunkt n\u00e5tt sin slutliga storlek. st\u00f6rre raser v\u00e4xer \u00e4nnu en tid, och de st\u00f6rsta blir fullstora f\u00f6rst under tredje \u00e5ret. k\u00f6nsmognaden intr\u00e4der hos hanar vid en \u00e5lder av nio till elva m\u00e5nader. tiken blir vanligtvis k\u00f6nsmogen under \u00e5ttonde eller nionde m\u00e5naden.\n\n\n== hundens anv\u00e4ndningsomr\u00e5den ==\nhundens anv\u00e4ndningsomr\u00e5den \u00e4r m\u00e5nga. idag tr\u00e4nas det till och med upp hundar som kan uppt\u00e4cka allvarliga sjukdomar, som cancer.\nman anv\u00e4nder ocks\u00e5 s\u00e5 kallade epilepsihundar. detta \u00e4r hundar som \u00e4r tr\u00e4nade att varna om ett kommande anfall, d\u00e4mpa fallet om patienten faller och till att h\u00e4mta hj\u00e4lp om det \u00e4r n\u00f6dv\u00e4ndigt.\n\n\n=== familjehundar ===\nfamiljehundar \u00e4r hundar som prim\u00e4rt \u00e4r rena familjehundar och som inte har n\u00e5gon annan uppgift \u00e4n att gl\u00e4dja. studier har visat att hundens terapeutiska p\u00e5verkan p\u00e5 m\u00e4nniskor ofta \u00e4r positiv. barn som v\u00e4xer upp med hund i huset l\u00e4r sig ofta tidigare betydelsen av att ta h\u00e4nsyn. n\u00e5gra hundar har ocks\u00e5 ibland \u00f6vriga uppgifter som brukshundar, till exempel som jakthund eller sl\u00e4dhund.\n\n\n=== jakthundar ===\n\njakthundar \u00e4r hundar som anv\u00e4nds vid jakt. det finns ocks\u00e5 ett flertal olika hundraser som har avlats fram f\u00f6r olika former av jakt, exempelvis drever, pointer och labrador retriever.\n\n\n=== brukshundar ===\n\nen brukshund \u00e4r en hund som arbetar f\u00f6r nytto\u00e4ndam\u00e5l. till brukshundar r\u00e4knas bland annat r\u00e4ddningshundar, vakthundar, vallhundar, draghundar, assistanshundar (bland annat ledarhundar) och terapihundar. jakthundarna \u00e4r brukshundar men r\u00e4knas ofta som en egen grupp.\nen del av brukshundarna r\u00e4knas som tj\u00e4nstehundar.\n\n\n=== hundsport ===\n\nhundsport \u00e4r sportformer d\u00e4r hundar ing\u00e5r som ett element. n\u00e5gra grenar \u00e4r lydnad, sp\u00e5r, s\u00f6k, skydd, hundkappl\u00f6pning, agility, draghund och weight pulling.\nden snabbaste hundrasen, greyhound, kan p\u00e5 kortare str\u00e4ckor springa 70 kilometer i timmen.\n\n\n=== utst\u00e4llning ===\np\u00e5 hundutst\u00e4llningar bed\u00f6mer en kvalificerad domare varje hund i f\u00f6rh\u00e5llande till en f\u00f6rhandsdefinierad och godk\u00e4nd rasstandard f\u00f6r rasen. d\u00e4refter bed\u00f6ms hundarna individuellt mot varandra k\u00f6nsvis, \u00e5ldersvis, rasvis, gruppvis och till slut om vem som \u00e4r den b\u00e4sta utst\u00e4llningshunden p\u00e5 den aktuella utst\u00e4llningen.\n\n\n=== draghundar ===\ndraghundar anv\u00e4nds f\u00f6r transport\u00e4ndam\u00e5l, vilket \u00e4r fallet med sl\u00e4dhundar; \u00e4ven andra typer av hundar har anv\u00e4nts f\u00f6r s\u00e5dant bruk. sennenhundar anv\u00e4ndes f\u00f6r att dra k\u00e4rror. dalmatiner, liksom olika sorters g\u00e5rdshundar, nyttjades f\u00f6r att \u00e5tf\u00f6lja ekipage med h\u00e4st och vagn.\ndraghundssport anv\u00e4nds som ben\u00e4mning f\u00f6r s\u00e5dan hundsport vars ursprung kan h\u00e4nf\u00f6ras till transport\u00e4ndam\u00e5l. weight pulling kan ses som en s\u00e5dan hundsport.\n\n\n== hundraser ==\n\nbegreppet hundras anv\u00e4nds f\u00f6r att beskriva s\u00e5 kallade rasrena hundar, det vill s\u00e4ga hundraser vars avelsarbete organiseras av en kennelklubb och d\u00e4r varje godk\u00e4nd individ registreras och f\u00f6rses med en stamtavla som beskriver individens ursprung. dock \u00e4r nedanst\u00e5ende information av mer allm\u00e4n karakt\u00e4r och g\u00e4ller oavsett ras eller blandningsf\u00f6rh\u00e5llande.\n\n\n=== brakycefala hundraser ===\nhundraser med extremt kort nos kallas brakycefala (trubbnosiga). detta beror p\u00e5 att man har avlat p\u00e5 \u00e4rftliga defekter s\u00e5 att hundarnas skallben blivit kortare \u00e4n normalt.\n\n\n=== att v\u00e4lja ras ===\natt v\u00e4lja en ras som passar kan vara sv\u00e5rt. olika raser har olika behov, och dessa b\u00f6r \u00f6verensst\u00e4mma med det liv som hund\u00e4garen lever. fel val kan resultera i att hunden blir missanpassad i sin milj\u00f6, omplacerad eller i v\u00e4rsta fall avlivad.\nde allra flesta som skaffar sig hund vill prim\u00e4rt ha en familjehund. det finns \u00e4ven de som letar efter den perfekta utst\u00e4llnings-, lydighets- eller brukshunden och som s\u00e4tter sig extra bra in i blodslinjer, speciella kombinationer och avel.\n\n\n=== allergiv\u00e4nliga raser ===\nhundallergi \u00e4r egentligen bara ett annat ord f\u00f6r p\u00e4lsdjursallergi.[k\u00e4lla beh\u00f6vs] en s\u00e5dan allergi kan utl\u00f6sas av alla arter av p\u00e4lsdjur och alla typer av hundar, eftersom alla p\u00e4lsdjur producerar allergener \u2013 ocks\u00e5 nakenhundar och hundar med v\u00e4xande p\u00e4ls. det finns s\u00e5ledes inga allergirena p\u00e4lsdjur, men statistik visar p\u00e5 att f\u00e4rre reagerar p\u00e5 hundraser av typen ungersk puli, chinese crested dog/powder puff och pudel; man vet inte varf\u00f6r, det kan vara en statistisk tillf\u00e4llighet. forskningen visar n\u00e4mligen att det idag inte finns n\u00e5gon grund f\u00f6r att anta att det finns s\u00e5 kallade l\u00e5gallergena hundraser eller p\u00e4lsdjur. det finns emellertid exempel p\u00e5 att n\u00e5gra m\u00e4nniskor endast reagerar p\u00e5 best\u00e4mda p\u00e4lsdjursarter eller raser, \u00e4ven om detta tillh\u00f6r undantagen. har man kraftig allergi kan man reagera p\u00e5 alla typer av p\u00e4lsdjur, \u00e4ven i hus d\u00e4r det inte har bott s\u00e5dana p\u00e5 flera m\u00e5nader.\nhuvudallergenet, som heter can d 1, har hittats i celler i hud, h\u00e5r, serum, spott och urin hos alla p\u00e4lsdjur. det har ocks\u00e5 hittats hos alla unders\u00f6kta hundraser, och det \u00e4r lika stor variation p\u00e5 m\u00e4ngden allergen hos olika individer som det \u00e4r mellan olika raser. problemet \u00e4r ocks\u00e5 i lika h\u00f6g grad relaterat till andra arter, till exempel katter, marsvin, h\u00e4star, kor och s\u00e5 vidare. om djuren \u00e4r sm\u00e5 eller stora har heller ingen betydelse.\nom man fortfarande vill skaffa sig en hund, eller ett annat p\u00e4lsdjur, b\u00f6r man v\u00e4lja ett djur som har t\u00e4t v\u00e4xande p\u00e4ls och d\u00e4rf\u00f6r m\u00e5ste trimmas eller klippas regelbundet. ett s\u00e5dant djur \u00e4r att f\u00f6redra framf\u00f6r ett djur som har vinterp\u00e4ls eller helt saknar h\u00e5r, men bara om de kan badas ofta.\nexempel p\u00e5 s\u00e5dana p\u00e4lsdjur \u00e4r hundraser som portugisisk vattenhund, bichon fris\u00e9, old english sheepdog, pudel, irish softcoated wheaten terrier, tibetansk terrier, chinese crested dog, powder puff och ungersk puli och komondor. det \u00e4r emellertid en f\u00f6ruts\u00e4ttning att djuret badas ofta, kanske flera g\u00e5nger i veckan, f\u00f6r ocks\u00e5 s\u00e5dana djur har allergener som kan (kommer att) utl\u00f6sa allergiska reaktioner.\nvilka hundraser man \"t\u00e5l\" varierar ocks\u00e5 beroende p\u00e5 hur allergisk man \u00e4r. m\u00e5nga tycker att det \u00e4r en bra id\u00e9 att \u00e5ka hem till uppf\u00f6dare av de raser som \u00e4r allergiv\u00e4nliga, dock kan man reagera \u00e4nd\u00e5; uppf\u00f6daren kan ha andra raser, eller m\u00e5nga hundar, och d\u00e5 kan man f\u00e5 en allergisk reaktion.\n\n\n=== f\u00f6rbjudna hundraser ===\ni m\u00e5nga l\u00e4nder har flera hundraser p\u00e5 senare \u00e5r blivit f\u00f6rbjudna att h\u00e5lla, eftersom lokala myndigheter r\u00e4knar hundarna som speciellt farliga. f\u00f6rbudet omfattar m\u00e5nga s\u00e5 kallade kamphundar, men m\u00e5nga l\u00e4nder har ocks\u00e5 f\u00f6rbjudit blandningshundar d\u00e4r f\u00f6rbjudna raser eller varg ing\u00e5r.[k\u00e4lla beh\u00f6vs]grundanledningen till f\u00f6rbudet var att det b\u00f6rjade v\u00e4xa fram olagliga etableringar av kamphundsmilj\u00f6er, d\u00e4r regulj\u00e4ra hundkamper arrangerades f\u00f6r pengarnas (vadslagning) eller f\u00f6r n\u00f6jes skull. dessa milj\u00f6er etablerades f\u00f6rst i usa, men spred sig sedan snabbt till andra l\u00e4nder i den industrialiserade v\u00e4rlden.\n\n\n== hunden i sverige ==\ni sverige fanns det omkring 1 010 000 hundar f\u00f6rdelade p\u00e5 cirka 734 000 hush\u00e5ll i maj \u00e5r 2021. rasstandard och avelsarbetet organiseras av kennelklubbar d\u00e4r svenska kennelklubben (skk), riksorganisation f\u00f6r svenska hund\u00e4gare, var st\u00f6rst 2003 med drygt 500 000 hundar registrerade.\n\n\n=== svenska hundraser ===\ndet finns elva svenska hundraser som \u00e4r erk\u00e4nda av skk. tio av dessa \u00e4r erk\u00e4nda i alla nordiska l\u00e4nder, och \u00e5tta \u00e4r internationellt erk\u00e4nda av den internationella kennelfederationen f\u00e9d\u00e9ration cynologique internationale (fci). f\u00f6r en tolfte ras, dansk-svensk g\u00e5rdshund, delas ansvaret mellan sverige och danmark; denna ras \u00e4r sedan 2008 interimerk\u00e4nd av fci.\nh\u00e4rut\u00f6ver har nordisk kennelunion (nku) gemensamt avelsansvar f\u00f6r samojedhunden med ursprung i norra ryssland och sibirien. \u00e4ven gr\u00e5hund har r\u00e4knats som svensk, men 1981 slogs denna ihop med norsk \u00e4lghund, gr\u00e5.\ntidigare har den danska strellufst\u00f6varen slagits samman med den svenska drevern. dessutom bedrivs avel med hedehund, en nordlig jaktspets (\u00e4lghund) som inte \u00e4r en erk\u00e4nd ras.\nen utd\u00f6d svensk hundras \u00e4r dalbohunden som var av molossertyp. som sveriges nationalras r\u00e4knas hamiltonst\u00f6varen, som \u00e4r namngiven efter skk:s f\u00f6rste ordf\u00f6rande adolf patrik hamilton.\ndansk-svensk g\u00e5rdshund (g\u00e5rdshund / pinscher, fci)\ndrever (drivande hund, fci)\ngotlandsst\u00f6vare (drivande hund / st\u00f6vare, endast skk)\nhamiltonst\u00f6vare (drivande hund / st\u00f6vare, fci)\nh\u00e4lleforshund (\u00e4lghund / nordlig jaktspets, nku)\nj\u00e4mthund (\u00e4lghund / nordlig jaktspets, fci)\nnorrbottenspets (sk\u00e4llande f\u00e5gelhund / nordlig jaktspets, fci)\nschillerst\u00f6vare (drivande hund / st\u00f6vare, fci)\nsm\u00e5landsst\u00f6vare (drivande hund / st\u00f6vare, fci)\nsvensk lapphund (vallande spets, fci)\nsvensk vit \u00e4lghund (\u00e4lghund / nordlig jaktspets, nku)\nv\u00e4stg\u00f6taspets (g\u00e5rdshund / vallande spets, fci)\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nhundsjukdomar\ngruppindelning av hundraser\nlista \u00f6ver ber\u00f6mda hundar\n\n\n== referenser ==\nartikeln \u00e4r delvis en \u00f6vers\u00e4ttning fr\u00e5n wikipedia p\u00e5 norska (bokm\u00e5l)\nhunden i nordisk familjebok (andra upplagan, 1909)\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r hund."