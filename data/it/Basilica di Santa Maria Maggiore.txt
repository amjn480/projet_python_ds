"la papale arcibasilica maggiore arcipretale liberiana di santa maria maggiore, conosciuta semplicemente con il nome di basilica di santa maria maggiore o basilica liberiana (perch\u00e9 sul suo sito si pensava ci fosse un edificio di culto fatto erigere da papa liberio, cosa tuttavia smentita da indagini effettuate sotto la pavimentazione), \u00e8 una delle quattro basiliche papali di roma, situata in piazza dell'esquilino sulla sommit\u00e0 dell'omonimo colle, sul culmine del cispio, tra il rione monti e l'esquilino. \u00e8 la sola basilica di roma ad aver conservato la primitiva struttura paleocristiana, sia pure arricchita da successive aggiunte.\n\n\n== status giuridico ==\nl'edificio della basilica, comprese le scalinate esterne, costituisce area extraterritoriale a favore della santa sede. la basilica gode, insieme ad altri immobili e in base ad accordi tra stato italiano e santa sede, del privilegio di extraterritorialit\u00e0 e dell'esenzione da espropriazioni e da tributi, come stabilito dai patti lateranensi e formalizzato nell'accordo di villa madama.\n\n\n== capitolo liberiano ==\nil capitolo liberiano \u00e8 presieduto dal cardinale arciprete e costituito dai canonici, tutti di nomina pontificia. questo speciale collegio sacerdotale \u00e8 integrato dai coadiutori, anch'essi di nomina pontificia e rappresentano assieme il clero preposto alla cura liturgica e amministrativa dell'intera basilica papale. attualmente, l'arciprete della basilica \u00e8 il cardinale stanis\u0142aw ry\u0142ko, mentre il protocanonico onorario \u00e8 di diritto il re di spagna.\nla cura pastorale \u00e8 affidata all'omonima e attigua parrocchia in san vito, il cui clero afferisce alla basilica ed \u00e8 responsabile al contempo della sacrestia per quanto riguarda la celebrazione dei sacramenti.il servizio liturgico \u00e8 assolto dall'almo collegio capranica, il cui rettore \u00e8 canonico onorario durante munere.\n\n\n== cappella musicale liberiana ==\n\u00e8 diretta discendente della schola cantorum, venendo formalmente costituita nel 1545, alle dipendenze del cardinale arciprete e del capitolo.\nha lo scopo di animazione liturgica della messa capitolare domenicale, nonch\u00e9 in occasione delle solennit\u00e0, interpretando in canto gregoriano e polifonico i testi musicali previsi per la liturgia.\n\n\n== fraternitas mater dei et ecclesiae ==\n\u00e8 un organismo costituito nel 1974 dal cardinale arciprete e dipendente dal capitolo, quale organismo a base associativa, volendo rappresentare un'aggregazione finalizzata al supporto morale e materiale della basilica, quale primo centro mariano al mondo e intorno cui convergere i fedeli, secondo il proprio stato di vita.\n\n\n== storia e descrizione ==\n\n\n=== fondazione ===\nedificata, secondo la tradizione, durante il pontificato di liberio (352-366), fu ricostruita o ristrutturata da papa sisto iii (432-440), che la dedic\u00f2 al culto della madonna, la cui divina maternit\u00e0 era appena stata riconosciuta dal concilio di efeso (431).secondo la tradizione, la madonna apparve in sogno a papa liberio e al patrizio giovanni, suggerendo di erigere una basilica in un luogo che sarebbe stato indicato miracolosamente. cos\u00ec quando la mattina del 5 agosto un'insolita nevicata imbianc\u00f2 l'esquilino, liberio avrebbe tracciato nella neve il perimetro della nuova basilica, costruita poi grazie al finanziamento di giovanni. di questo antico edificio rimane il ricordo solo in un passo del liber pontificalis che afferma che liberio \u00abfecit basilicam nomini suo iuxta macellum liviae\u00bb.\nad ogni modo il 5 agosto di ogni anno, in ricordo di nostra signora della neve, avviene la rievocazione del cosiddetto \"miracolo della nevicata\": durante la celebrazione della messa al mattino e del vespro alla sera, viene a scendere dal centro del soffitto a cassettoni in corrispondenza della cripta della mangiatoia, una cascata di petali bianchi.\nla chiesa precedente era dedicata alla fede nel credo proclamato dal primo concilio di nicea.\nla basilica costruita da sisto iii a partire dall'anno 432 si presentava a tre navate, divise da 21 colonne di spoglio per lato, sormontate da capitelli ionici, sopra le quali correva un architrave continuo. la navata centrale era illuminata da 21 finestre per lato (la met\u00e0 delle quali furono successivamente tamponate) ed era sormontata da una copertura lignea con capriate a vista.\n\n\n=== i mosaici ===\n\u00abl\u2019arte tent\u00f2 forme nuove nell\u2019arco trionfale della basilica di santa maria maggiore eretto da sisto iii, dove pare echeggi la preghiera di cirillo al concilio di efeso contro l\u2019eresia di nestorio: \u00ab salve, o maria, madre di dio, tesoro venerabile di tutto il mondo, lucerna che mai si spegne, fulgida corona della verginit\u00e0, tempio indistruttibile, madre e vergine ad un tempo...salve, o tu che nel tuo grembo hai portato l'infinito...\u00bb (adolfo venturi) la navata venne decorata sempre in et\u00e0 sistina da mosaici, entro pannelli collocati sotto le finestre, in origine racchiusi da edicolette, con un ciclo di storie del vecchio testamento: storie di abramo, giacobbe, isacco sul lato sinistro, mos\u00e8 e giosu\u00e8 su quello destro. degli originari quarantadue riquadri, molti dei quali presentavano due scene sovrapposte, ne restano 27 (12 sulla parete sinistra e 15 sulla destra) dopo le distruzioni dovute alle aperture laterali settecentesche.\nsi tratta certamente del primo ciclo figurativo apparso in una chiesa romana. le storie veterotestamentarie mostrano indubbie tangenze stilistiche con il cosiddetto \"virgilio vaticano\", manoscritto dell'eneide conservato nella biblioteca apostolica vaticana, e con la bibbia detta itala di quedlinburg, ma sono stati notati anche legami con l'iconografia imperiale, secondo un processo di appropriazione dell'immagine e degli attributi visivi imperiali tipico dell'arte paleocristiana. questi rapporti, nonch\u00e9 la disposizione non sempre cronologica delle scene e del tutto funzionale a ogni singolo episodio e a rispondenze ritmiche all'interno della serie, sottendono l'utilizzo di un piano figurativo appositamente studiato, forse addirittura dal giovanissimo leone non ancora papa.\nqueste storie presentano caratteri stilistici legati alla pittura tardoantica (una tradizione seicentesca che inizia con ciampini voleva addirittura che fossero state realizzate nel iv secolo): ombreggiature, sfumature con passaggi di colore graduali, realistica raffigurazione dello spazio e dei volumi, macchie di colore, fondo cangiante in relazione al contrasto con le figure.\n\npi\u00f9 ieratiche e ritmicamente dilatate sono le scene dei mosaici dell'arco trionfale, rappresentanti alcuni momenti dell'infanzia di cristo, alcune delle quali tratte da vangeli apocrifi (annunciazione, presentazione al tempio, adorazione dei magi, incontro con il governatore afrodisio, strage degli innocenti, re magi presso erode). in particolare, l'incontro con il governatore egiziano afrodisio davanti alla citt\u00e0 di sotine, oltre ad essere un pendant visivo all'adorazione dei magi sul lato opposto, \u00e8 un episodio attestato solo in santa maria maggiore, e tratto dai vangeli apocrifi: ges\u00f9, durante la fuga in egitto, entra con i genitori nella citt\u00e0 di sotine, gli idoli pagani immediatamente cadono a terra e afrodisio saluta il bambino come redentore. alla sommit\u00e0 dell'arco, il trono dell'etimasia con una croce, affiancato dai santi pietro e paolo, e sormontato dal tetramorfo. sotto compare un pannello, con l'iscrizione xystus episcopus plebi dei (sisto vescovo al popolo di dio), in lettere d'oro su fondo azzurro, che \u00e8 la dedica del papa fondatore della basilica. ai lati, le due citt\u00e0 sante, gerusalemme e betlemme, all'interno delle quali si prolungano illusionisticamente i colonnati della basilica, a indicare in essa quasi un preludio alla gerusalemme celeste.\nil disegno programmatico di questa decorazione sistina intendeva perci\u00f2 riaffermare la divinit\u00e0 del cristo incarnato nella vergine, come ribadito nel recente concilio di efeso (431), e allo stesso tempo il primato della chiesa romana nell'ecumene cristiano. la disposizione stessa delle scene veterotestamentarie, la scelta degli episodi dell'arco trionfale, la priorit\u00e0 delle rispondenze visive rispetto a quelle cronologiche, tutto converge nell'individuazione di una sorta di teologia visiva, di manifesto simbolico figurativo, che rappresentava una novit\u00e0 nel quadro della roma di quegli anni cruciali del v secolo.\n\n\n=== gli interventi dal xii al xiv secolo ===\n\n\n==== nuova abside e mosaici ====\nrisalivano alla met\u00e0 del xii secolo, al tempo di papa eugenio iii, il pavimento cosmatesco, rifatto nei restauri del fuga, e un portico addossato alla facciata (rimaneggiato sotto papa gregorio xiii e poi distrutto nel settecento per far posto alla nuova fronte barocca del fuga).\nla basilica fu oggetto di importanti interventi in vista del primo giubileo dell'anno 1300; in particolare durante il pontificato di niccol\u00f2 iv venne aggiunto il transetto e fu creata una nuova abside che venne decorata con ricchi mosaici realizzati da jacopo torriti (incoronazione di maria e storie di maria), datati 1295. si tratta della prima incoronazione della vergine absidale. seduta sullo stesso fastoso trono e accanto al redentore, maria \u00e8 abbigliata con abiti regali, tipici del modulo bizantino dell'epoca e anche specifici del culto mariano a roma. questo mosaico, sintesi fra modi orientaleggianti e spirito artistico romano, conclude una millenaria stagione di arte cristiano-bizantino-romana.\nalla stessa epoca risalgono i mosaici della facciata, opera di filippo rusuti, la cui commissione \u00e8 da riferire al cardinale pietro colonna, e la realizzazione della cappella del presepe di arnolfo di cambio (distrutta per far posto alla cappella sistina). le figure superstiti del presepe sono oggi esposte nel museo della basilica.\n\n\n==== campanile ====\nil campanile romanico \u00e8 alto 75 metri, il pi\u00f9 alto di roma. costruito tra il 1375-1376, \u00e8 stato, nei secoli, rialzato e completato sotto il cardinale guglielmo d'estouteville, arciprete della basilica fra il 1445 e il 1483, a cui si deve anche, per fini statici, la grossa volta a crociera di divisione tra la parte inferiore e il primo piano.\nnei primi anni dell'ottocento fu munito di un orologio. vi troviamo ordini di doppie monofore e, nei piani successivi, bifore.\nil campanile accoglie un concerto di 5 antiche campane fuse da vari fonditori e epoche diverse, la 1\u00barifusa da lucenti nel??,la 2\u00ba da guidotto pisano nel 1289 e le altre 3 dei secoli xvi-xix\nle note di esse sono:\n\n1\u00ba do\u266f3 calante\n2\u00bado\u266f3\n3\u00bare3\n4\u00bafa\u266f3\n5\u00basol3il campanile conservava anche la campana donata da alfano, camerlengo di callisto ii (1119-1124), che, rimossa sotto leone xiii, si conserva oggi nei musei vaticani.\nla campana maggiore \u00e8 detta \"la sperduta\" e suona appena dopo le 21 ricordando una leggenda che risale al xvi secolo. si racconta infatti che una pastorella, secondo alcune versioni cieca, si era persa nei prati che a quei tempi circondavano l'esquilino, pascolando il suo gregge. calata ormai la sera furono fatte suonare le campane della basilica di santa maria maggiore perch\u00e9 i rintocchi la guidassero a casa. sembra poi che effettivamente lei non torn\u00f2 mai pi\u00f9, ma le campane continuano a chiamarla. da qui il rito serale detto appunto della \"sperduta\". secondo un'altra tradizione a perdersi, invece di una pastorella, fu una pellegrina (o un distinto viaggiatore, secondo altre fonti) che, venendo a roma a piedi, aveva perso la strada e aveva quindi pregato la vergine chiedendo il suo aiuto. subito ud\u00ec i rintocchi della campana, seguendo i quali raggiunse la basilica e quindi la salvezza. in ricordo del fatto la pellegrina lasci\u00f2 una rendita affinch\u00e9 alle 2 di notte (trasformate alle 9 di sera nei tempi recenti) venisse perpetuamente suonata la campana.\n\n\n=== gli interventi del xv secolo: il soffitto d'oro della navata ===\nnel quattrocento il cardinale guglielmo d'estouteville (1403-1483) fece coprire con volte le navate laterali, mentre la navata centrale fu decorata da un ricco soffitto a cassettoni realizzato su progetto attribuito all'architetto giuliano da sangallo, su commissione del cardinale rodrigo borgia, salito al soglio pontificio col nome di alessandro vi.\nil soffitto cassettonato, riccamente intagliato, presenta al centro lo stemma araldico del pontefice, riconoscibile per la presenza del toro. ogni elemento scolpito ha dorature a foglia d'oro che, secondo la tradizione, furono realizzate con il primo oro giunto dalle americhe (per\u00f9) e donato dal sovrano spagnolo alla chiesa.\n\n\n=== gli interventi del xvi secolo: la cappella sistina ===\nsisto v, grande protagonista della trasformazione urbanistica di roma alla fine del xvi secolo, scelse la basilica come sede di fastosa sepoltura per s\u00e9 medesimo, per la propria famiglia e per il suo grande protettore papa pio v. a questo scopo incaric\u00f2 il suo architetto domenico fontana, nel 1585, di erigere una nuova cappella monumentale, dedicata al santissimo sacramento, memorabile \u2013 oltre che per gli arredi e i materiali impiegati \u2013 perch\u00e9 integrava in s\u00e9 l'antico oratorio del presepe, con le sculture di arnolfo, le connesse reliquie della mangiatoia e i rilievi realizzati dallo scultore niccol\u00f2 fiammingo.l'intero piccolo ambiente venne cos\u00ec spostato dalla sua posizione originaria (come annesso della navata destra) al centro della nuova cappella sotto l'altare, in una nuova cripta dotata di deambulatorio, come una vera e propria confessione. per l'ornamentazione della cappella furono fra l'altro utilizzati marmi policromi e colonne provenienti dal settizonio, mentre la decorazione cosmatesca dell'antica cappella venne trasferita a rivestire l'altare della nuova confessione sotto l'altare papale, il quale \u00e8 sormontato da un prezioso ciborio, in cui sono scolpiti quattro angeli in bronzo dorato (di sebastiano torrigiani) che sostengono il modello della cappella medesima.\nsisto v fece anche eseguire un ciclo di affreschi sulle murature che tamponarono alcune delle finestre paleocristiane.\nalla fine del secolo risale la cappella sforza eseguita su disegno di michelangelo buonarroti.\n\n\n=== gli interventi del xvii secolo: la cappella paolina ===\nnel giugno 1605 papa paolo v borghese decise di edificare in basilica la cappella di famiglia, a croce greca e delle dimensioni di una piccola chiesa. la parte architettonica venne affidata a flaminio ponzio, vincolato nella pianta dalla speculare cappella di papa sisto v. completata la struttura nel 1611, la parte decorativa, con marmi colorati, ori e pietre preziose, venne terminata alla fine del 1616. alle pareti laterali sono poste le due tombe dei papi clemente viii e paolo v, racchiuse in un'architettura ad arco trionfale con al centro la loro statua e bassorilievi pittorici.\nla parte scultorea venne realizzata tra il 1608 e il 1615 da un eterogeneo gruppo di artisti: silla longhi, che ebbe la parte maggiore del lavoro realizzando le due statue papali, ambrogio buonvicino, giovanni antonio paracca detto il valsoldo, cristoforo stati, nicolas cordier, ippolito buzio, camillo mariani, pietro bernini, stefano maderno e francesco mochi.\nla direzione del lavoro pittorico venne affidata al cavalier d'arpino che realizz\u00f2 i pennacchi della cupola e la lunetta sopra l'altare. ludovico cigoli realizz\u00f2 la cupola mentre guido reni fu l'autore principale delle singole figure di santi alle quali posero mano anche il passignano, giovanni baglione e baldassare croce; successivamente il lanfranco, secondo il bellori, intervenne trasformando un angelo nella vergine.\nsull'altare della cappella \u00e8 l'icona della salus populi romani, immagine dipinta della vergine del tipo romano orientalizzante (secoli xii-xiii).\nl'esterno dell'abside, rivolto verso piazza dell'esquilino, \u00e8 opera di carlo rainaldi, che present\u00f2 a papa clemente ix un progetto meno dispendioso di quello del contemporaneo gian lorenzo bernini. questo avrebbe fra l'altro comportato la distruzione dei mosaici dell'abside, che nel nuovo assetto sarebbe arrivata quasi all'altezza dell'obelisco retrostante.\ntra i monumenti sepolcrali si annovera quello di giovan pietro moretti, eseguito dal 1647 al 1649 su disegno di domenico de rossi dal maestro scalpellino alessandro montonese.\n\n\n=== gli interventi dal xviii secolo ai nostri giorni ===\ngli ultimi interventi di grande rilievo sull'esterno della basilica furono realizzati durante il pontificato di benedetto xiv, che commission\u00f2 a ferdinando fuga il rifacimento della facciata principale, caratterizzata da un portico e da una loggia per le benedizioni, che fu eseguito tra il 1741 e il 1743. al fuga si deve anche il baldacchino della confessione, eretto su colonne di porfido.\nla confessione sotto l'altar maggiore fu voluta da papa pio ix e realizzata da virginio vespignani. qui, in un reliquiario di cristallo realizzato da luigi valadier sono state riposte le reliquie della culla della nativit\u00e0.\nla sagrestia dei canonici e l'aula capitolare furono restaurate sotto la direzione dell'architetto del capitolo giovanni battista benedetti tra il 1863 e il 1864.\nvennero fatte modellare le porte centrali della basilica da ludovico pogliaghi e fatte fondere dalla fonderia artistica ferdinando marinelli di firenze\nrisale poi al 2001 la benedizione da parte di papa giovanni paolo ii della porta santa, opera dello scultore contemporaneo luigi enzo mattei.\nil 5 agosto 2006, anniversario della fondazione della basilica, veniva inaugurata da parte del cardinale bernard francis law la porta del rosario creata dallo scultore bergamasco mario toffetti.in santa maria maggiore \u00e8 sepolto gian lorenzo bernini, nella tomba di famiglia.\n\n\n=== museo della basilica ===\nnel museo della basilica di santa maria maggiore \u00e8 attualmente conservata l'opera scultorea che per tanto tempo \u00e8 stata considerata il presepio pi\u00f9 antico fatto con statue. si tratta di un'adorazione dei magi in pietra, comprensiva delle parziali figure del bue e dell'asino.\ntuttavia un'attenta osservazione dei gruppi scultorei denota che in realt\u00e0 non si tratta di vere statue a tutto tondo, bens\u00ec di altorilievi scolpiti da blocchi di pietra, il cui dorso \u00e8 visibilmente rimasto piatto, eccettuata la figura del mago inginocchiato, che risulta essere stata completata successivamente a tutto tondo (cio\u00e8 scolpendo anche il dorso) da un autore successivo ad arnolfo di cambio, cos\u00ec come \u00e8 accaduto alla figura della vergine col bambino, che non \u00e8 l'originale scolpita da arnolfo. le pi\u00f9 recenti indagini, infatti, hanno evidenziato che essa sarebbe stata modificata in epoca rinascimentale, scolpendo e modificando la figura originale della vergine di arnolfo.\nfu il papa niccol\u00f2 iv che nel 1288 commission\u00f2 ad arnolfo di cambio una raffigurazione della \"nativit\u00e0\", che egli termin\u00f2 di scolpire in pietra nel 1291. la tradizione di questa rappresentazione sacra ha origini sin dal 432 quando papa sisto iii (432-440) cre\u00f2 nella primitiva basilica una \"grotta della nativit\u00e0\" simile a betlemme. la basilica prese la denominazione di santa maria ad praesepem (dal latino: praesepium = mangiatoia). i numerosi pellegrini che tornavano a roma dalla terra santa, portarono in dono preziosi frammenti del legno della sacra culla (cunabulum) oggi custoditi nella teca dorata della confessione.\ndopo una chiusura operata dal 2017, il giorno 7 marzo 2022 sono riprese le visite presso la loggia delle benedizioni, la sala dei papi e annessa la scala del bernini, grazie a nuovo personale interno della basilica tratto dalla fraternitas del capitolo, cos\u00ec che i suddetti ambienti sono divenuti parte di un percorso definito in un nuovo assetto del museo quale polo museale liberiano, sotto la guida di un nuovo direttore.\n\n\n=== scavi archeologici ===\ntra il 1966 e il 1971, per risolvere problemi di umidit\u00e0, venne effettuata una campagna di scavi sotto il pavimento della basilica, condotta esclusivamente lungo le navate laterali. rimosso l'interro che li colmava, vennero rinvenuti numerosi ambienti di ii e iii secolo, attualmente musealizzati ed accessibili dal museo della basilica.\nil complesso, sulla cui destinazione originaria sono state fatte varie ipotesi, ma nulla che avesse attinenza con la basilica liberiana, si presume privato e quindi non da identificare con il macellum liviae, nelle cui prossimit\u00e0 le fonti attestano la primitiva basilica liberiana. esso si compone di molti ambienti articolati attorno ad un vasto cortile, a vari livelli e di non facile interpretazione, anche perch\u00e9 ascrivibili a diversi periodi e variamente obliterati da successive murature realizzate in tempi diversi. lungo il percorso si incontrano: tracce di un piccolo stabilimento termale, con mosaici e intercapedini per il riscaldamento; l'esposizione delle tegole antiche; tracce ben conservate di affreschi geometrici decorativi; tracce di affreschi relativi ad un calendario agricolo (che costituiscono forse il reperto pi\u00f9 noto del sito); un piccolo ambiente semicircolare con nicchie, resti di affreschi e di un pavimento in opus sectile su suspensura, presumibilmente pertinente all'impianto termale.\n\n\n=== organi a canne ===\n\nnella basilica si trovano cinque organi a canne:\n\nl'organo maggiore fu realizzato nel 1955 su commissione di papa pio xii dalla ditta mascioni (opus 720) e sostituisce uno strumento pi\u00f9 antico, costruito nel 1716 da cesare catarinozzi che venne ricollocato nella parrocchiale di aliforni (frazione di san severino marche, mc), ove si trova tuttora. l'organo mascioni si articola in due corpi sulle cantorie del transetto, ai lati del presbiterio, e dispone di 71 registri su tre manuali e pedale.\nl'organo corale, situato a pavimento nel tratto terminale della navata laterale sinistra, \u00e8 opera di giuseppe migliorini e risale al 1932; ha 7 registri su unico manuale e pedale, \u00e8 integralmente racchiuso entro cassa espressiva ed \u00e8 a trasmissione elettrica.\nl'organo della cappella paolina si trova nel coretto di destra del braccio d'ingresso; fu costruito nel 1910 da natale balbiani ed \u00e8 a trasmissione pneumatica, con 7 registri su unico manuale e pedale.\nnella cappella sistina vi \u00e8 a pavimento un organo positivo meccanico della ditta mayer, risalente al 1980 ed installato nel 2017; ha 6 registri su unico manuale e pedale.\nl'organo della cappella sforza fu costruito da anneessens & ruyssers nel 1900 e ricostruito da francesco zanin nel 2005; \u00e8 a trasmissione elettrica, con 7 registri su unico manuale e pedale, e si trova entro una nicchia sopraelevata lungo il lato destro dell'ambiente.\n\n\n== opere gi\u00e0 in santa maria maggiore ==\nmasolino da panicale e masaccio, pala colonna (1423 o 1428), oggi in vari musei.\n\n\n== pontefici sepolti in santa maria maggiore ==\nla basilica di santa maria maggiore ospita al proprio interno le sepolture di diversi pontefici:\npapa onorio iii (pontificato: 1216-1227)\npapa niccol\u00f2 iv (pontificato: 1288-1292)\npapa pio v (pontificato: 1566-1572)\npapa sisto v (pontificato: 1585-1590)\npapa clemente viii (pontificato: 1592-1605)\npapa paolo v (pontificato: 1605-1621)\npapa clemente ix (pontificato: 1667-1669)\n\n\n== arcipreti della basilica di santa maria maggiore ==\nmatteo \u2020 (1153 - 1166 ? deceduto)...\n\npaolo scolari \u2020 (1176-?)...\n\ncardinale rolando paparoni \u2020 (1187 - 1189 ? deceduto)...\n\ncardinale romano bonaventura (1220 - 20 febbraio 1243 deceduto)\ncardinale pietro capocci \u2020 (1245 ? - ?)\ncardinale ottobono fieschi \u2020 (1259 - 11 luglio 1276 eletto papa)...\n\ncardinale giacomo colonna \u2020 (1278 - 10 maggio 1297 dimesso)\ncardinale francesco napoleone orsini \u2020 (1297 - 1312 deceduto)\ncardinale giacomo colonna (per la seconda volta) \u2020 (1312 - 14 agosto 1318 deceduto)\ncardinale pietro colonna \u2020 (1318 - 14 agosto 1326 deceduto)...\n\ncardinale niccol\u00f2 capocci \u2020 (1351 ? - ?)...\n\ncardinale pierre roger de beaufort \u2020 (1368 - 30 dicembre 1370 eletto papa)...\n\ncardinale marino del giudice \u2020 (1383 - 11 gennaio 1386 deceduto)\ncardinale marino vulcano \u2020 (1385 - 8 agosto 1394 deceduto)\ncardinale stefano palosti de verayneris \u2020 (1390 \u2013 24 aprile 1396 deceduto)\ncardinale enrico minutolo \u2020 (1396 - 17 giugno 1412 deceduto)\ncardinale rinaldo brancaccio \u2020 (1412 \u2013 27 marzo 1427 deceduto)\npseudocardinale francesco lando \u2020 (ottobre 1427 \u2013 26 dicembre 1427 deceduto)\ncardinale jean de la rochetaill\u00e9e \u2020 (gennaio 1428 \u2013 24 marzo 1437 deceduto)\ncardinale antonio casini \u2020 (marzo 1437 \u2013 4 febbraio 1439 deceduto)\ncardinale giovanni maria vitelleschi \u2020 (1439 \u2013 2 aprile 1440 deceduto)\nbeato cardinale niccol\u00f2 albergati, o. cart. \u2020 (1440 - 9 maggio 1443 deceduto)\ncardinale guillaume d'estouteville, o.s.b. clun. \u2020 (1443 - ?)\ncardinale prospero colonna \u2020 (1462 - 24 marzo 1463 deceduto)\ncardinale giuliano della rovere, o.f.m. \u2020 (agosto 1477 \u2013 11 agosto 1483 dimesso)\ncardinale rodrigo de borja y borja \u2020 (1483 \u2013 11 agosto 1492 eletto papa)\ncardinale giovanni battista savelli \u2020 (settembre 1492 \u2013 18 settembre 1498 deceduto)\ncardinale giovanni battista orsini \u2020 (settembre 1498 \u2013 22 febbraio 1502 deceduto)\ncardinale giuliano cesarini \u2020 (5 marzo 1503 \u2013 1\u00ba maggio 1510 deceduto)\ncardinale pedro luis de borja llan\u00e7ol de roman\u00ed, o.s.io.hieros. \u2020 (giugno 1510 \u2013 4 ottobre 1511 deceduto)\ncardinale francisco de remolins \u2020 (1511 \u2013 5 febbraio 1518 deceduto)\ncardinale robert guib\u00e9 \u2020 (4 ottobre 1511 \u2013 9 novembre 1513 deceduto)\ncardinale leonardo grosso della rovere \u2020 (febbraio 1518 \u2013 17 settembre 1520 deceduto)\ncardinale andrea della valle \u2020 (1520 - 3 agosto 1534 deceduto)\ncardinale paolo emilio cesi \u2020 (1534 - 5 agosto 1537 deceduto)\ncardinale alessandro farnese il giovane \u2020 (1537 - 1543 nominato arciprete della basilica di san pietro in vaticano)\ncardinale giovanni domenico de cupis \u2020 (1549 ? \u2013 10 dicembre 1553 deceduto)\ncardinale guido ascanio sforza di santa fiora \u2020 (1553 \u2013 6 ottobre 1564 deceduto)\ncardinale carlo borromeo \u2020 (ottobre 1564 \u2013 3 novembre 1572 dimesso)\ncardinale alessandro sforza di santa fiora \u2020 (1573 ? - 16 maggio 1581 deceduto)\ncardinale filippo boncompagni \u2020 (1581 \u2013 9 giugno 1586 deceduto)\ncardinale decio azzolino seniore \u2020 (giugno 1586 ? \u2013 9 ottobre 1587 deceduto)\ncardinale domenico pinelli \u2020 (ottobre 1587 ? \u2013 9 agosto 1611 deceduto)\ncardinale michelangelo tonti \u2020 (agosto 1611 \u2013 21 aprile 1622 deceduto)\ncardinale giambattista leni \u2020 (aprile 1622 \u2013 3 novembre 1627 deceduto)\ncardinale giovanni garzia mellini \u2020 (novembre 1627 \u2013 2 ottobre 1629 deceduto)\ncardinale francesco barberini \u2020 (ottobre 1629 - 1630 dimesso)\ncardinale antonio barberini, o.b.e. \u2020 (1630 \u2013 3 agosto 1671 deceduto)\ncardinale giacomo rospigliosi \u2020 (agosto 1671 \u2013 2 febbraio 1684 deceduto)\ncardinale felice rospigliosi \u2020 (1686 ? \u2013 9 maggio 1688 deceduto)\ncardinale philip thomas howard o.p. \u2020 (1689 \u2013 17 giugno 1694 deceduto)\ncardinale benedetto pamphilj, o.s.io.hieros. \u2020 (1\u00ba novembre 1694 \u2013 20 aprile 1699 nominato arciprete della basilica di san giovanni in laterano)\ncardinale jacopo antonio morigia, b. \u2020 (20 aprile 1699 \u2013 1701 dimesso)\ncardinale pietro ottoboni \u2020 (1702 \u2013 1730 nominato arciprete della basilica di san giovanni in laterano)\ncardinale lodovico pico della mirandola \u2020 (luglio 1730 - 10 agosto 1743 deceduto)\ncardinale girolamo colonna di sciarra \u2020 (1743 \u2013 18 gennaio 1763 deceduto)\ncardinale marcantonio colonna \u2020 (1763 \u2013 4 dicembre 1793 deceduto)\ncardinale giovanni francesco albani \u2020 (1793 - 15 settembre 1803 deceduto)\ncardinale antonio despuig y dameto \u2020 (28 dicembre 1803 \u2013 2 maggio 1813 deceduto)\ncardinale giovanni filippo gallarati scotti \u2020 (1814 \u2013 6 ottobre 1819 deceduto)\ncardinale antonio maria doria pamphilj \u2020 (10 ottobre 1819 \u2013 31 gennaio 1821 deceduto)\ncardinale annibale francesco clemente melchiorre girolamo nicola della genga \u2020 (10 febbraio 1821 \u2013 28 settembre 1823 eletto papa)\ncardinale benedetto naro \u2020 (1\u00ba gennaio 1824 \u2013 6 ottobre 1832 deceduto)\ncardinale carlo odescalchi, s.i. \u2020 (1832 \u2013 21 novembre 1834 dimesso)\ncardinale giuseppe antonio sala \u2020 (11 dicembre 1838 \u2013 23 giugno 1839 deceduto)\ncardinale luigi del drago \u2020 (29 agosto 1839 \u2013 18 aprile 1845 deceduto)\ncardinale costantino patrizi naro \u2020 (24 aprile 1845 \u2013 21 settembre 1867 nominato arciprete della basilica di san giovanni in laterano)\ncardinale luigi amat di san filippo e sorso \u2020 (1867 - 30 marzo 1878 deceduto)\ncardinale gustav adolf von hohenlohe-schillingsf\u00fcrst \u2020 (15 luglio 1878 \u2013 30 ottobre 1896 deceduto)\ncardinale vincenzo vannutelli \u2020 (16 dicembre 1896 \u2013 9 luglio 1930 deceduto)\ncardinale bonaventura cerretti \u2020 (16 luglio 1930 \u2013 8 maggio 1933 deceduto)\ncardinale angelo maria dolci \u2020 (22 maggio 1933 \u2013 13 settembre 1939 deceduto)\ncardinale alessandro verde \u2020 (11 ottobre 1939 \u2013 29 marzo 1958 deceduto)\ncardinale carlo confalonieri \u2020 (16 novembre 1959 \u2013 25 febbraio 1973 ritirato)\ncardinale luigi dadaglio \u2020 (15 dicembre 1986 \u2013 22 agosto 1990 deceduto)\ncardinale ugo poletti \u2020 (17 gennaio 1991 \u2013 25 febbraio 1997 deceduto)\ncardinale carlo furno \u2020 (29 settembre 1997 \u2013 27 maggio 2004 ritirato)\ncardinale bernard francis law \u2020 (27 maggio 2004 \u2013 21 novembre 2011 ritirato)\ncardinale santos abril y castell\u00f3 (21 novembre 2011 \u2013 28 dicembre 2016 ritirato)\ncardinale stanis\u0142aw ry\u0142ko, dal 28 dicembre 2016\n\n\n== collegamenti ==\n\n\n== onorificenze ==\n\n\n== galleria d'immagini ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== bibliografia ==\n patrizio barbieri, arnaldo morelli, regesto degli organi della citt\u00e0 di roma (pdf), in l'organo - rivista di cultura organaria e organistica, anno xix (1981), bologna, patron, 1985. url consultato il 3 aprile 2019 (archiviato dall'url originale il 4 gennaio 2014).\n graziano fronzuto, organi di roma. gli organi delle quattro basiliche maggiori, firenze, leo s. olschki editore, 2007, isbn 978-88-222-5674-4.\nsante guido, il presepio di arnolfo di cambio, citt\u00e0 del vaticano 2005.\n\n\n== voci correlate ==\ncappella musicale liberiana\nmadonna della neve\npapa liberio\nchiese di roma\ngiro delle sette chiese\nbasilica patriarcale\n\n\n== altri progetti ==\n\n wikiquote contiene citazioni sulla basilica di santa maria maggiore\n wikibooks contiene testi o manuali sulle disposizioni foniche degli organi a canne\n wikimedia commons contiene immagini o altri file sulla basilica di santa maria maggiore\n\n\n== collegamenti esterni ==\n\n sito ufficiale, su basilicasantamariamaggiore.va. \n(en) santa maria maggiore, su enciclopedia britannica, encyclop\u00e6dia britannica, inc. \n(en) basilica di santa maria maggiore, su structurae. \n sito del museo del tesoro liberiano, su museoliberiano.net.\n roman bookshelf \u2013 vedute ottocentesche della basilica di santa maria maggiore, su romanbookshelf.com.\n basilica di santa maria maggiore in roma \u2013 interno, su panoramas.dk.\n santa maria maggiore a roma \u2013 busto del cardinale prospero santacroce (jpg), su rubens.anu.edu.au.\n la leggenda della fondazione della basilica di santa maria maggiore, su romaleggendaria.blogspot.com, roma leggendaria.\n the cardinals of the holy roman church \u2013 essay, su cardinals.fiu.edu. url consultato il 2 ottobre 2011.\ngiovanni biasiotti, affreschi di benozzo gozzoli in s. maria maggiore in roma, bollettino d'arte, 3, 1913\ngiovanni biasiotti, l'arco trionfale di s. maria maggiore in roma, bollettino d'arte, 3, 1914\nbasilica di santa maria maggiore archiviato il 26 gennaio 2020 in internet archive. su visit-roma.it\nwebcam in tempo reale della basilica di santa maria maggiore"