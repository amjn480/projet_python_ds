"mietta, pseudonimo di daniela miglietta (taranto, 12 novembre 1969), \u00e8 una cantante, attrice, scrittrice e doppiatrice italiana.\ndotata di una voce da soprano, raggiunge la notoriet\u00e0 nel 1989 con la vittoria al 39\u00ba festival di sanremo nella categoria nuovi con il brano canzoni. l\u2019anno seguente, insieme ad amedeo minghi, canta il brano vattene amore, che riscuote grande successo, classificandosi terzo.\nad oggi ha venduto oltre cinque milioni di dischi e partecipato a otto edizioni del festival di sanremo. nella sua filmografia ha all'attivo nove ruoli, mentre come scrittrice, due romanzi.\n\n\n== biografia ==\n\n\n=== anni 1980 ===\ndaniela miglietta si avvicina alla musica in et\u00e0 adolescenziale quando frequenta una scuola di canto e recitazione e forma una cover band, chiamata le ciak, con altre due ragazze.\nnel 1987, con lo pseudonimo mietta (suggerito da claudio mattone), partecipa e vince un concorso indetto dal radiocorriere tv e fonit cetra, alla ricerca di un nuovo volto per il canto e la recitazione. esordisce cos\u00ec come attrice nello sceneggiato radiofonico nasce una stella, radionovella su una aspirante popstar, di circa 240 puntate, per l'emittente radiofonica della rai, radiouno. l'ultima puntata coincide con il debutto al festival di sanremo 1988, col brano sogno, scritto dallo stesso mattone. nello stesso anno partecipa, insieme a numerosi altri artisti, al progetto benefico per te armenia.\n\n\n==== sanremo 1989: la vittoria ====\nnel 1989 vince il festival di sanremo nella categoria ''nuovi'' con canzoni, scritta da amedeo minghi e pasquale panella, ottenendo anche il premio della critica (dal '96 premio della critica \"mia martini\") e il telegatto d'argento come ''miglior rivelazione'' dell'anno; ottiene anche il disco d'oro per le oltre 100 000 copie vendute del 45 giri.\n\n\n=== anni 1990 ===\nnel 1990, in coppia con amedeo minghi, arriva terza al festival di sanremo con vattene amore: il singolo vince l'ogae song contest e dieci dischi di platino (per le oltre 400 000 copie vendute solo in italia nello stesso anno), divenendo uno dei brani pi\u00f9 popolari della storia della canzone italiana. subito dopo esce in vari paesi europei il suo primo album canzoni, che viene premiato con un disco di platino (470.000 copie vendute) le vengono assegnati anche due telegatti: uno \"speciale\" per vattene amore, l'altro come \"migliore cantante femminile\" dell'anno.\nnel 1991 \u00e8 di nuovo al festival di sanremo con dubbi no, singolo nuovamente firmato da amedeo minghi e pasquale panella, che ottiene il disco d'oro. a pochi mesi di distanza dal festival esce il secondo album volano le pagine (due dischi di platino per le oltre 250 000 copie vendute), contenente anche il gioco delle parti, composta per lei da mariella nava, brani scritti da mango e da biagio antonacci e la cover di lover man. mietta riceve nuovamente un telegatto come \"miglior cantante femminile\" dell'anno e canale 5 trasmette un suo concerto registrato a jesolo.\nnel 1992 esce il terzo album lasciamoci respirare, registrato a londra e suonato da musicisti statunitensi, tra i quali geoff westley. la title track, lasciamoci respirare, scritta da biagio antonacci, \u00e8 cantata da mietta in duetto con l'attore francesco nuti. per questo lavoro, premiato con la vela d'oro e un disco d'oro (oltre 56 000 copie vendute in soli tre giorni), la cantante esordisce come autrice in due brani e sceglie l'attore brando giorgi per i videoclip dei singoli di lancio: gente comune e acqua di mare.\nnel 1993 partecipa al festival di sanremo con una canzone scritta da nek, figli di chi, accompagnata dal gruppo de i ragazzi di via meda. il collettivo che l'accompagna \u00e8 formato da giovani artisti coi quali, in seguito alla partecipazione sanremese, prender\u00e0 parte a una tourn\u00e9e teatrale. nel 1994 pubblica cambia pelle: l'album, disco d'oro per le oltre 90 000 copie vendute, segna una svolta funky e blues e da esso viene estratto il singolo fuori da te, che raggiunger\u00e0 la vetta dell'airplay radiofonico. nello stesso anno vi \u00e8 l'incontro con riccardo cocciante, col quale duetter\u00e0 in due brani per il suo album un uomo felice.\nnel 1995 pubblica daniela \u00e8 felice, album che mescola arrangiamenti trip hop ad atmosfere r&b ed hip-hop, interamente scritto e prodotto da michele centonze: tra i musicisti partecipanti, anche il bassista saturnino celani. il video del brano oggi dani \u00e8 pi\u00f9 felice, realizzato dal regista giuseppe capotondi, verr\u00e0 premiato come miglior video straniero in inghilterra.\nnel 1996 doppia il personaggio di esmeralda nel film d'animazione di walt disney il gobbo di notre dame e prende parte alla relativa colonna sonora di alan menken, cantando dio fa qualcosa. la buena vista la premia come miglior doppiaggio femminile europeo, preferendola cos\u00ec a demi moore (doppiatrice in lingua inglese del medesimo personaggio). nello stesso anno mietta e natalia estrada compaiono come attrici nel video menta e rosmarino di zucchero fornaciari, dirette da stefano salvati.nel 1997 esordisce come attrice drammatica ne la piovra 8 - lo scandalo di giacomo battiato, recitando al fianco di luca zingaretti e raoul bova. lo stesso anno firma un contratto con la wea che durer\u00e0 fino al 2003.\nnel 1998 pubblica la mia anima, album totalmente improntato alla black music. angeli noi, cover in italiano di we all need love di domenic troiano, staziona per sei mesi ai primi posti del music-control. nel disco, oltre alle cover di donna summer e anita baker, compare anche un uomo per cui ucciderei, scritta per lei da big fish e tormento. nel 1999 recita nella fiction l'ispettore giusti di sergio martino, al fianco di enrico montesano.\n\n\n=== anni 2000 ===\nnel 2000 pubblica il suo primo album raccolta tutto o niente (disco di platino per le oltre 100 000 copie vendute), contenente anche fare l'amore, scritta da pasquale panella con mango e presentata al festival di sanremo di quell'anno, pi\u00f9 ancora insieme a te, cover degli shalamar che presenta invece al festivalbar. l'anno successivo interpreta un cameo, nel ruolo della benzinaia, nel film joy - scherzi di gioia di adriano wajskol. nel 2001 recita nel film tv donne di mafia di giuseppe ferrara con tosca d'aquino e barbara d'urso.\nnel 2002 pubblica il singolo sh\u012bs\u0101, cui far\u00e0 seguito l'anno dopo l'album per esempio... per amore, album dalle sonorit\u00e0 electro-pop e arabeggianti realizzato con la collaborazione dei fratelli mango.\nnel 2004 partecipa al festival di sanremo in coppia con morris albert con il brano cuore, mentre l'anno dopo partecipa alla seconda edizione del reality show musicale di rai 2, music farm. nello stesso anno esce, solamente per le radio, il singolo r&b bugiarda, scritto da dee kay (autore e produttore dei blue), con testo di francesca tour\u00e9 e marco ciappelli, a cui partecipa la rapper marya.\nnel 2006, dopo aver duettato con renato zero nello \u00abzero movimento tour\u00bb, pubblica l'album 74100 (il titolo deriva dal cap della sua citt\u00e0 natale, taranto), anticipato dal singolo il fiore (di jerico): nel videoclip del brano, mietta appare anche crocifissa. l'album, prodotto da fabio massimo colasanti, vira verso il pop rock e includendo collaborazioni con simone cristicchi, mariella nava, neffa, valeria rossi e mario venuti, tra gli altri.\ndue anni dopo, torna al festival di sanremo con il brano baciami adesso, che nella serata dei duetti viene eseguito a cappella assieme ai neri per caso. nel video del brano, girato interamente a parigi, \u00e8 protagonista con vittorio de franceschi, concorrente del reality show l'isola dei famosi 5. per il dopofestival di rai 1 esegue invece, assieme a elio e le storie tese, una cover di higher ground. a ridosso della kermesse viene pubblicato il nuovo album con il sole nelle mani, scritto in gran parte da giovani cantautori quali nicol\u00f2 agliardi, ania cecilia e daniele ronda.sempre nel 2008, inoltre, collabora con i buio pesto per la realizzazione in lingua genovese di baciami adesso (baxime nescio), pubblicata nell'album del gruppo liguria, e partecipa anche al festival gaber, tenutosi a viareggio in omaggio proprio a giorgio gaber.\nil 21 giugno 2009 \u00e8 una delle protagoniste di amiche per l'abruzzo, concerto-evento allo stadio san siro di milano in favore dei terremotati dell'aquila. il duetto con irene fornaciari in madre dolcissima di zucchero fornaciari viene inserito nel relativo dvd realizzato sempre a scopo benefico, uscito ad un anno di distanza.\n\n\n=== anni 2010 ===\nil 26 ottobre 2010 esce donne dei neri per caso, album di cover eseguite in duetto con varie voci femminili italiane e che comprende anche la collaborazione con mietta nel brano baciami adesso, a distanza di due anni dalla performance sul palco sanremese. il 9 marzo 2011 esce l'audiolibro l'ultimo elfo, il fantasy di silvana de mari, recitato da mietta.\nil 18 marzo 2011 esce due soli, singolo che anticipa l'uscita dell'album omonimo su etichetta carosello records, al quale collaborano niccol\u00f2 agliardi, emiliano cecere, saverio grandi, marco ciappelli e kaball\u00e0, nonch\u00e9 la stessa mietta, sia come autrice che come compositrice.\nil 20 aprile 2011 debutta come scrittrice con il romanzo l'albero delle giuggiole.\nil 13 maggio 2011 \u00e8 in rotazione radiofonica io no, secondo singolo estratto dall'album e dedicato a sakineh mohammadi ashtiani. dal 29 settembre 2011 partecipa come tutor al talent show di rai 2 star academy.\nnel 2012 prende parte, come imitatrice, alla seconda edizione del talent di rai 1, tale e quale show. l'anno successivo \u00e8 tra gli ospiti fissi dello show del sabato sera in diretta su raiuno, i migliori anni.\nil 13 novembre dello stesso anno esce per gaber... io ci sono, triplo cd pubblicato a dieci anni dalla morte di giorgio gaber, con la partecipazione di ben cinquanta artisti che hanno reinterpretato i suoi maggiori brani, tra cui anche mietta con isteria amica mia.\nil 18 luglio 2013 riceve il premio lunezia per \"il talento interpretativo dimostrato nella sua carriera\" e il valore musical-letterario del brano dubbi no.\ndal 26 maggio 2013 parte dal blue note di milano il tour dado moroni incontra mietta - quando il jazz fa pop. il repertorio selezionato attinge dalla world music, dal pop colto e dal jazz.\nil 26 settembre 2013 esce nelle sale italiane universitari - molto pi\u00f9 che amici, film di federico moccia, della cui colonna sonora fa parte il duetto tra mietta e gli arhia nel brano io per te; il 27 ottobre 2013 esce un nuovo singolo (poi torni qui) in duetto con il fratello valerio, del gruppo degli amper.\nnel 2014 per il musichione di rai 2 esegue, coadiuvata da elio e le storie tese, una versione swing di vattene amore con franco cerri alla chitarra e una cover di to love somebody con nek alla batteria.\nnel 2015 \u00e8 l'editrice e la voce narrante di come l'ortica, primo romanzo di cristina romano sui disturbi specifici di apprendimento.\nnel marzo 2015 parte da bologna il tour tango e altre canzoni, che ufficializza l'inedita accoppiata tra mietta e il duo jazz marea, fondato da andrea dess\u00ec (chitarra acustica ed elettrica) nel 2007 e da massimo tagliata (fisarmonica e pianoforte).\nil 1\u00ba maggio 2015 debutta come conduttrice in occasione del concerto del primo maggio di taranto. in estate partecipa come special guest al tour della band rock dei ghost e vince, assieme a dado moroni, il fim award come \"miglior progetto jazz\" dell'anno.\nl'8 novembre 2015 si esibisce al bologna jazz festival in jazz songs: il suo nuovo spettacolo musicale in collaborazione con i marea.\nil 9 maggio 2016 torna sulla scena come attrice nel film ciao brother di nicola barnaba e come cantautrice con i due inediti della relativa colonna sonora, ovvero another dream e non sei solo. in estate riceve l'ischia music award per la sua voce e la sua carriera.\nnel 2017 annuncia l'uscita del suo secondo romanzo: tra l'acqua e l'olio, gi\u00e0 presentato in anteprima al festival del libro possibile.\nil 27 luglio 2017 esce nelle sale cinematografiche la fuga, il nuovo film d'azione di stefano calvagna con mietta nel ruolo dell'ispettore falagara.\nil 20 ottobre 2017 escono sui digital stores i primi due singoli del progetto discografico con il duo latin jazz dei marea: semplice, inedito firmato da andrea dess\u00ec per la musica e dalla stessa mietta con michele dess\u00ec per il testo, e historia de un amor, cover a ritmo di bolero, che raggiungono rispettivamente il 1\u00ba e il 3\u00ba posto nella classifica top 100 bran jazz di itunes.\ntra febbraio e marzo 2018 \u00e8 giudice a sanremo young, nuovo talent show di rai 1, e incide una cover de il mondo di jimmy fontana per il film anche senza di te di francesco bonelli.\nil 24 maggio 2018 esce nelle sale cinematografiche stato di ebbrezza, il film di luca biglione in cui mietta recita nei panni di rosa. il 1\u00ba giugno 2018 \u00e8 ospite del concerto dodi day in cui vengono festeggiati i 50 anni di carriera di dodi battaglia dei pooh e dal quale viene realizzato sia un disco sia un dvd.\ndal 16 maggio 2019 \u00e8 giudice ad all together now, il nuovo talent show di canale 5.\nil 28 giugno 2019 esce su tutti i digital store il nuovo singolo milano \u00e8 dove mi sono persa, che segna il suo ritorno sulla scena pop. il brano, da cui \u00e8 stato tratto il videoclip di mauro russo e il remix di mitch dj di radio 105, diviene il caso musicale dell\u2019estate poich\u00e9 mette in luce le pecche del sistema radio-discografico italiano.\nil 10 novembre viene premiata come \"ambasciatrice di terre di puglia\" 2019 nella cerimonia svoltasi a milano nella sala alessi di palazzo marino.\nil 15 novembre, tre giorni dopo il suo 50\u00ba compleanno, rinnova la sua svolta pop con il singolo cloro, a cui \u00e8 legato un video.\ndal 4 dicembre \u00e8 nuovamente giudice ad all together now, per la seconda edizione.\n\n\n=== anni 2020 ===\nil 3 luglio 2020, dopo il lockdown per pandemia, torna sulla scena pop con un singolo per l'estate spritz campari. quasi in contemporanea, il 12 luglio, esce mi perdido amor, una rumba gitana in lingua spagnola che rinnova la collaborazione jazz con i musicisti andrea dess\u00ec e massimo tagliata.\ndal 4 novembre \u00e8 nuovamente giudice ad all together now, per la terza edizione.\na gennaio 2021 \u00e8 sul set cinematografico di generazione neet - la banda della marana, diretta dal regista andrea biglione, per la sua nona prova d'attrice.\nil 26 febbraio 2021 viene smascherata nella finale de il cantante mascherato, il talent-game show di rai 1 giunto alla seconda edizione: era lei la farfalla dalla voce mutevole.\nil 16 luglio 2021 esce in tutti i digital store il nuovo singolo per l'estate, milano bergamo, a cui segue il video disponibile su youtube dal 21.\nil 23 settembre 2021 viene ufficializzata in diretta su rai 1 la sua partecipazione alla sedicesima edizione di ballando con le stelle. il dancing show del sabato sera condotto da milly carlucci vedr\u00e0 mietta concorrente, in coppia con il ballerino cubano maykel fonts, a partire dal 16 ottobre. il 24 ottobre scoppia il \"caso mietta\": non vaccinata e positiva al covid-19 viene eliminata prima provvisoriamente dalla gara e poi definitivamente dopo la negativizzazione e due spareggi persi nella puntata del 13 novembre e dell'11 dicembre.\ndall'11 febbraio 2022 torna a il cantante mascherato in qualit\u00e0 di ospite della terza edizione per i duetti con le maschere in gara. il 26 aprile prende parte come concorrente alla prima puntata di name that tune - indovina la canzone, il game show di tv8 giunto alla terza edizione. dal 24 maggio 2022 invece \u00e8 giudice, al fianco del conduttore e chef giorgio locatelli, in alcune puntate del nuovo cooking show di tv8 e sky uno, home restaurant. \nil 27 settembre 2023, su invito di amadeus, ripropone il suo tormentone estivo degli anni '90 angeli noi ad arena suzuki, variet\u00e0 musicale di rai 1. sempre in tale occasione, a distanza di 33 anni, si riunir\u00e0 insieme a minghi, ospite nella stessa serata, per riproporre vattene amore (certificato disco d'oro nel medesimo anno). dal 22 novembre seguente \u00e8 una dei coach e caposquadra di io canto generation, talent di canale 5 condotto da gerry scotti.\n\n\n=== vita privata ===\nnegli anni novanta, fu sentimentalmente legata per un lungo periodo all'attore e modello brando giorgi.\n\n\n== discografia ==\n\n\n=== album in studio ===\n1990 - canzoni\n1991 - volano le pagine\n1992 - lasciamoci respirare\n1994 - cambia pelle\n1995 - daniela \u00e8 felice\n1998 - la mia anima\n2003 - per esempio... per amore\n2006 - 74100\n2008 - con il sole nelle mani\n2011 - due soli...\n\n\n=== raccolte ===\n2000 - tutto o niente\n\n\n== filmografia ==\n\n\n=== cinema ===\njoy - scherzi di gioia, regia di adriano wajskol (2002)\nciao brother, regia di nicola barnaba (2016)\nla fuga, regia di stefano calvagna (2016)\nstato di ebbrezza, regia di luca biglione (2018)\ngenerazione neet - la banda della marana, regia di andrea biglione (2021)\n\n\n=== televisione ===\nla piovra 8 - lo scandalo, regia di giacomo battiato (1997)\nl'ispettore giusti, regia di sergio martino (1999)\ndonne di mafia, regia di giuseppe ferrara (2001)\n\n\n=== doppiaggio ===\nesmeralda in il gobbo di notre dame, regia di gary trousdale e kirk wise (1996)\n\n\n== programmi televisivi ==\nmusic farm (rai 2, 2005) \u2013 concorrente\nstar academy (rai 2, 2011) \u2013 coach\ntale e quale show 2 (rai 1, 2012) \u2013 concorrente\ni migliori anni (rai 1, 2013) \u2013 concorrente\nsanremo young (rai 1, 2018) \u2013 giurata\nall together now (canale 5, 2019-2020) \u2013 giurata\nil cantante mascherato 2 (rai 1, 2021) \u2013 concorrente\nballando con le stelle 16 (rai 1, 2021) \u2013 concorrente\nname that tune - indovina la canzone (tv8, 2022) \u2013 concorrente\nhome restaurant (tv8/sky uno, 2022) \u2013 giudice\nboomerissima (rai 2, 2023) \u2013 concorrente\nbenedetta primavera (rai 1, 2023) - ospite\ncelebrity chef (tv8, 2023) \u2013 concorrente\nback to school 2 (italia 1, 2023) \u2013 concorrente\narena suzuki (rai 1, 2023) \u2013 ospite\nio canto generation (canale 5, dal 2023) \u2013 coach\n\n\n== libri ==\n2011 -  l'albero delle giuggiole, apogeo, isbn 978-8874966998.\n2016 -  tra l'acqua e l'olio, ker, isbn 978-8894055115.\n\n\n=== audiolibri ===\n2011 - l'ultimo elfo\n2015 - come l'ortica\n\n\n== partecipazioni a manifestazioni canore ==\n\n\n=== azzurro ===\n1990: la farfalla - 1\u00ba posto\n\n\n=== cantagiro ===\n1993: acqua di mare\n\n\n=== festival di sanremo ===\n1988: sogno - non finalista - sezione giovani\n1989: canzoni - 1\u00ba posto - sezione giovani\n1990: vattene amore (in coppia con amedeo minghi) - 3\u00ba posto - sezione big\n1991: dubbi no - 7\u00ba posto - sezione big\n1993: figli di chi (con ragazzi di via meda) - 6\u00ba posto - sezione big\n2000: fare l'amore - 13\u00ba posto - sezione big\n2004: cuore (in coppia con morris albert) - 8\u00ba posto - sezione big\n2008: baciami adesso - 11\u00ba posto - sezione big\n\n\n=== festival italiano ===\n1993: sto senza te\n1994: \u00e8 di nuovo gennaio\n\n\n=== festivalbar ===\n1990: la farfalla e piccolissimi segreti\n1991: il gioco delle parti e soli mai\n1994: cambia pelle\n1998: angeli noi\n2000: ancora insieme a te\n\n\n=== un disco per l'estate ===\n1998: angeli noi - 2\u00ba posto\n2002: sh\u012bs\u0101\n\n\n=== vota la voce ===\n1989: canzoni - 1\u00ba posto\n1990: la farfalla e vattene amore - 1\u00ba posto\n1991: dubbi no - 1\u00ba posto\n1993: sto senza te\n1994: fuori da te\n1995: tu sei te\n\n\n== programmi radiofonici ==\n1987: nasce una stella (attrice e cantante protagonista)\n\n\n== premi ==\n1989: premio primo posto, nuovi, festival di sanremo 1989\n1989: premio della critica mia martini, festival di sanremo 1989\n1989: telegatto d'argento miglior rivelazione\n1990: premio primo posto, ogae song contest\n1990: telegatto d'oro per vattene amore (premio speciale)\n1990: telegatto d'oro come miglior cantante femminile\n1991: telegatto d'oro miglior cantante femminile\n1992: vela d'oro per l'album lasciamoci respirare\n1995: premio mtv in inghilterra, miglior video straniero, col brano oggi dani \u00e8 pi\u00f9 felice\n1996: premio walt disney come miglior doppiaggio di esmeralda in il gobbo di notre-dame\n2013: premio lunezia menzione antologica\n2013: premio ambasciatrice dei diritti umani\n2015: premio italia fim award miglior progetto jazz, mietta & dado moroni\n2016: ischia music award\n2019: premio ambasciatrice di terre di puglia\n\n\n== note ==\n\n\n== altri progetti ==\n\n wikiquote contiene citazioni di o su mietta\n wikimedia commons contiene immagini o altri file su mietta\n\n\n== collegamenti esterni ==\n\n sito ufficiale, su mietta.eu. \n mietta, su treccani.it \u2013 enciclopedie on line, istituto dell'enciclopedia italiana. \n(en) mietta, su allmusic, all media network. \n(en) mietta, su discogs, zink media. \n(en) mietta, su musicbrainz, metabrainz foundation. \n(en) mietta, su genius.com. \n mietta, su mymovies.it, mo-net srl. \n(en) mietta, su imdb, imdb.com."