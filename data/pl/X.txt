"x (minusku\u0142a: x) (iks) \u2013 dwudziesta czwarta litera alfabetu \u0142aci\u0144skiego. litera x jest obecna w wielu alfabetach narodowych wywodz\u0105cych si\u0119 z alfabetu \u0142aci\u0144skiego. w rzymskim systemie zapisywania liczb oznacza 10.\n\n\n== x w j\u0119zyku polskim ==\nwyst\u0119powanie litery x w zapisie j\u0119zyka polskiego reguluje ortografia: w dawnych zapo\u017cyczeniach w kt\u00f3rych oryginalnie by\u0142o x w pisowni polskiej jest ono zamieniane na ks, rzadziej na gz, na przyk\u0142ad \u0142aci\u0144skie s\u0142owo textilia oznaczaj\u0105ce tkanin\u0119 po d\u0142ugim procesie adaptacji jest wsp\u00f3\u0142cze\u015bnie zapisywane w j\u0119zyku polskim jako tekstylia, podobnie contextus (zwi\u0105zek) \u2192 kontekst, expeditio (wyprawa) \u2192 ekspedycja, luxus (bujny wzrost, rozpusta, zbytek) \u2192 luksus, exemplar (odpis, kopia, obraz, wz\u00f3r) \u2192 egzemplarz, examen \u2192 egzamin. do xix wieku litera x by\u0142a liter\u0105 alfabetu polskiego na r\u00f3wni z pozosta\u0142ymi literami, stosowana zar\u00f3wno w zapo\u017cyczeniach, jak i wyrazach rodzimych (np. xi\u0119stwo). do dzi\u015b zachowa\u0142a si\u0119 w wyrazie xenia, nazwiskach (np. axentowicz, axer, jaxa, koxowski, mixtacki, rexemowski, xi\u0119\u017copolski) i skr\u00f3tach (x. = ksi\u0105dz, ksi\u0105\u017c\u0119). pr\u00f3cz s\u0142\u00f3w wsp\u00f3\u0142cze\u015bnie zapo\u017cyczanych, lub jeszcze nie w pe\u0142ni zaadaptowanych, w j\u0119zyku polskim litera x jest u\u017cywana sporadycznie tak\u017ce w innych kontekstach, np. jako symbol lub skr\u00f3t, na tablicach rejestracyjnych pojazd\u00f3w i nazwach firm, np. polimex, hortex.\ndo dzi\u015b litera x u\u017cywana jest tak\u017ce jako wariant pisowni niekt\u00f3rych imion:\n\nxawery (obok: ksawery) \u2013 polskie imi\u0119 m\u0119skie\nxymena (obok: ksymena) \u2013 polskie imi\u0119 \u017ce\u0144skienazw\u0119 tej litery w j\u0119zyku polskim wymawia si\u0119 jako [iks].\n\n\n== w kulturze ==\nx w kulturze masowej s\u0142u\u017cy jako symbol tego co tajemnicze lub tego co znaczenie fundamentalne. przyk\u0142ady:\n\nmalcolm x \u2013 nazywa\u0142 si\u0119 tak, bo twierdzi\u0142, \u017ce rzeczywistym nazwiskiem jest to afryka\u0144skich przodk\u00f3w, kt\u00f3rego nie zna\u0142.\nx-men \u2013 fikcyjni ludzie o cechach specjalnych\nz archiwum x \u2013 serial o \u015bledztwach, w kt\u00f3rych kluczowe znaczenie ma ufo i zjawiska nadprzyrodzone.\ntytu\u0142owe postaci serialu atom\u00f3wki zawdzi\u0119czaj\u0105 nadprzyrodzone moce nieznanej substancji o nazwie zwi\u0105zek x.\nw serialu przygody speeda b\u0142yskawicy drugoplanow\u0105 postaci\u0105 jest tajemniczy x. wy\u015bcigowiec i agent rz\u0105dowy o nieznanym nazwisku i twarzy.\nw serialu wojownicze \u017c\u00f3\u0142wie ninja krang, jedna z wa\u017cniejszych negatywnych postaci pochodzi z alternatywnej rzeczywisto\u015bci o nazwie wymiar x.\npromieniowanie rentgenowskie w j\u0119zyku angielskim to promienie x. wilhelm r\u00f6ntgen nazwa\u0142 je tak, bo pocz\u0105tkowo nie zna\u0142 jego pochodzenia.\nplaneta x by\u0142 tymczasow\u0105 nazw\u0105 plutona nim zatwierdzono t\u0119 ostateczn\u0105.\nred x \u2013 posta\u0107 z uniwersum dc comics\nprometeum x \u2013 fikcyjny minera\u0142 o w\u0142a\u015bciwo\u015bciach wybuchowych w serialu spider-man z 1994 r.\n\n\n== inne reprezentacje litery x ==\n\n\n== zobacz te\u017c ==\n\u00d7 \u2013 znak iloczynu kartezja\u0144skiego\n \ud802\udd15 \u2013 litera t\u0101w w alfabecie fenickim\nx, \u0445 \u2013 litera cha cyrylicy\n\u03c7, \u03c7 \u2013 litera chi alfabetu greckiego\n\u03be, \u03be \u2013 litera ksi alfabetu greckiego\n\n\n== przypisy =="