"jennifer lynn connelly (cairo, 12 dicembre 1970) \u00e8 un'attrice ed ex modella statunitense.\nha debuttato nel cult del 1984 c'era una volta in america di sergio leone, interpretando deborah. dopo una serie di film, tra i quali phenomena del regista dario argento e labyrinth - dove tutto \u00e8 possibile con protagonista david bowie, ha guadagnato il plauso della critica per i suoi ruoli in film come dark city, requiem for a dream e pollock. nel 2002 ha ottenuto grandi consensi la sua interpretazione di alicia nash in a beautiful mind, per il quale ha vinto l'oscar alla miglior attrice non protagonista, il golden globe per la migliore attrice non protagonista e il bafta alla migliore attrice non protagonista. tra i suoi ruoli successivi vi sono il dramma la casa di sabbia e nebbia, il film marvel hulk, l'horror dark water, il film d'azione blood diamond - diamanti di sangue, la commedia romantica la verit\u00e0 \u00e8 che non gli piaci abbastanza e l'epico noah.\n\u00e8 stata il volto della pubblicit\u00e0 della casa di moda balenciaga, cos\u00ec come per i prodotti cosmetici, revlon. nel 2012 molte riviste, tra cui time, vanity fair ed esquire cos\u00ec come il quotidiano los angeles times, l'hanno inserita nelle loro liste di \"donne pi\u00f9 belle del mondo\".\n\n\n== biografia ==\n\n\n=== l'infanzia, gli studi e la moda ===\njennifer \u00e8 nata a cairo, nello stato di new york, precisamente sulle catskill mountains. figlia unica, sua madre eileen era un'antiquaria e gestiva un negozio a woodstock, mentre suo padre gerard \u00e8 proprietario di una piccola industria tessile e in precedenza ha lavorato nel settore dell'abbigliamento per bambini a new york. la famiglia possedeva un'altra propriet\u00e0 a bellport, long island, sita nella contea di suffolk.i suoi nonni paterni erano rispettivamente di religione cattolica irlandese e ascendenza norvegese, mentre quelli materni erano ebrei, appartenenti a famiglie provenienti dall'impero russo e dalla polonia, sua madre fu educata in una yeshivah a new rochelle. quando jennifer aveva quattro anni, la famiglia si trasfer\u00ec a brooklyn heights, nei pressi del ponte di brooklyn, dove frequent\u00f2 la scuola privata saint ann's school, a eccezione del quarto anno, a causa del trasferimento a woodstock, dove si \u00e8 poi diplomata..\nun dirigente pubblicitario amico di famiglia sugger\u00ec al padre di jennifer che sua figlia sarebbe potuta diventare un'importante baby modella, viste le particolari doti fisiche, ragion per cui consigli\u00f2 di fare un provino in una agenzia di moda. andarono cos\u00ec alla ricerca di un rappresentante, trovandolo nella prestigiosa ford agency e, dopo la scuola, eileen port\u00f2 la figlia in citt\u00e0 per le audizioni. all'et\u00e0 di dieci anni jennifer esord\u00ec lavorando come modella e sfondando nel campo della pubblicit\u00e0 per poi dedicarsi a spot televisivi. di quei giorni jennifer afferma di non ricordare molto, a parte una r\u00e9clame per la carta igienica della scott.\n\n\n=== il debutto al cinema ===\ninizi\u00f2 a recitare per il cinema negli anni dell'adolescenza. il suo lavoro la port\u00f2 ovunque, in particolare in europa e, mentre si trovava in gran bretagna, fece il suo debutto sullo schermo nel video musicale della canzone union of the snake dei duran duran. nel 1982 ottenne una parte in un episodio della fortunata serie televisiva thriller il brivido dell'imprevisto, sinistra trasposizione delle storie di roald dahl.il suo primo ruolo cinematografico, piccolo ma significativo, fu quello della giovane ballerina deborah gelly, una parte da non protagonista affidatale da sergio leone su consiglio di un direttore di casting, nell'epico gangster movie c'era una volta in america, uscito nel 1984, ma girato in gran parte nel 1982, quando aveva undici anni. robert de niro interpreta noodles, james woods interpreta max, c'erano anche joe pesci, james russo ed elizabeth mcgovern nel ruolo di deborah adulta, l'amore della vita di noodles. leone aveva bisogno di una ragazza che interpretasse il ruolo di deborah da giovane, qualcuno che fosse anche in grado di danzare con grazia. la connelly dichiar\u00f2 che quella fu l'audizione pi\u00f9 facile della sua vita. il primo giorno danz\u00f2; il secondo giorno fece un incontro con leone; il terzo giorno fece un incontro con leone e de niro e fu ingaggiata. a quanto pare, il suo naso le fu d'aiuto: era proprio come quello della mcgovern.\n\n\n=== i primi film da protagonista ===\nlavor\u00f2 in seguito a fianco di daria nicolodi e di donald pleasence nell'horror italiano phenomena (1985) diretto da dario argento, dove interpret\u00f2 un'adolescente statunitense in grado di comunicare con gli insetti, impegnata ad affrontare un feroce assassino in un ovattato collegio svizzero, e in sette minuti in paradiso, recitando la parte di una studentessa modello che ospita in casa un suo amico problematico, con grande dispiacere del suo fidanzato.\ndivenne presto conosciuta recitando a fianco di david bowie in labyrinth - dove tutto \u00e8 possibile, film fantastico del 1986 di jim henson, ormai un cult anche se all'epoca non aveva riscosso il successo sperato. in labyrinth, la connelly ricopre il ruolo di una giovinetta che, frustrata dal dover fare da babysitter al fratello, chiama i goblin perch\u00e9 se lo portino via, compito che svolgono con cura. questo film, diretto dal creatore dei muppet jim henson e prodotto da george lucas, vede la protagonista andare alla scoperta della chiave del labirinto del re dei goblin e salvare il suo fratellino, incontrando mostri bizzarri e tutti i tipi di animali fantastici durante il percorso. david bowie, che aveva anche scritto alcune canzoni appositamente per il film, disse che la ragazza gli ricordava elizabeth taylor da giovane.segu\u00ec some girls (1988), il debutto da regista di michael hoffman che avrebbe poi continuato con restoration - il peccato e il castigo e un giorno, per caso. si trattava di una bizzarra commedia nera nella quale lo studente patrick dempsey va in qu\u00e9bec per trascorrere il natale con la sua ragazza, gaby d'arc, interpretata dalla connelly. al suo arrivo, ella dichiara di non amarlo pi\u00f9, ma lui rimane nei paraggi per ricevere lezioni di vita e d'amore dalle avvenenti sorelle di gaby, da suo padre che passa la maggior parte del suo tempo nudo e da sua nonna, convinta che egli sia il suo defunto marito. la connelly ha continuato la sua carriera a livello internazionale interpretando una ballerina nel film italiano \u00e9toile (1989).\n\n\n=== pausa di riflessione e carriera altalenante ===\ndopo tutto ci\u00f2 arriv\u00f2 una pausa e una seria valutazione della sua vita. \"ho cominciato a lavorare che ancora non avevo capito com'ero dentro\", spieg\u00f2 pi\u00f9 tardi; \"quando ero ancora un burattino che camminava. alcuni dei film che ho girato... guardo indietro e rabbrividisco\". da allora si domand\u00f2 se davvero avesse voluto essere un'attrice, se davvero intendeva crescere davanti a un pubblico. decise di s\u00ec. dopo aver frequentato discoteche non avendo l'et\u00e0 per farlo, inizi\u00f2 a vestirsi di nero e ad ascoltare la musica dei cure.con gli anni novanta arriv\u00f2 il meglio e il peggio della sua precoce carriera. in the hot spot - il posto caldo (1990), diretto da dennis hopper (che l'aveva notata in some girls), don johnson ricopre il ruolo di un ragazzo violento che giunge in auto in una piccola cittadina del texas, trova un lavoro, pianifica una rapina in banca, attrae le attenzioni della moglie del capo, virginia madsen, e si innamora della giovane ragazza della contabilit\u00e0 interpretata dalla connelly. jennifer, che ora \u00e8 una donna voluttuosa, riceve le attenzioni di molti critici maschi, soprattutto quando \u00e8 seminuda. parlando della sua occasionale nudit\u00e0 nel film jennifer ha poi dichiarato: \"sono state esperienze formative, in passato ero molto riservata e timida. ero una brava bambina e volevo esserlo, ma ci\u00f2 non pu\u00f2 portare a una riservatezza tale da essere ostacolante. \u00e8 stato un processo graduale\". il film non fu comunque un successo n\u00e9 di critica n\u00e9 commerciale.insieme a una serie di film commerciali di minore successo, segu\u00ec la commedia tutto pu\u00f2 accadere, una romantica commedia scritta da john hughes, che vedeva la connelly nei panni di una ricca ragazza intrappolata per una notte in un negozio con un ragazzo privo di fascino, interpretato da frank whaley. i due iniziano a comprendersi a vicenda, quando improvvisamente il negozio viene scassinato da due ladri. la rivista people accus\u00f2 il fatto che il film strumentalizzasse il corpo dell'attrice e la campagna pubblicitaria conferm\u00f2 la loro opinione. tra le pubblicit\u00e0 c'era una silhouette di cartone, ripresa da una scena che includeva un cavallo meccanico, dove whaley sta guardando jennifer e la didascalia recitava \"lui sta per avere la cavalcata della sua vita\".\n\n\n=== gli studi di recitazione e la breve parentesi musicale ===\nvenne definita sulla copertina di esquire del mese di agosto 1991 uno dei personaggi pi\u00f9 amati dalle donne. apparve accanto a jason priestley nel video musicale della canzone \"i drove all night\" di roy orbison nel 1992, entrata nella top ten 4 anni dopo la morte dell'artista. su invito del padre, desideroso che la figlia completasse gli studi non ostacolando mai la sua carriera come modella, inizi\u00f2 a frequentare il corso di letteratura inglese alla yale university, dove si laure\u00f2 per poi passare due anni dopo alla stanford university dedicandosi al teatro classico e drammatico. in seguito si applic\u00f2 nella recitazione sotto la guida di prestigiosi insegnanti come roy london, howard fine e harold guskin. divenne quindi famosa nel sol levante quando incise un singolo in giappone intitolato monologue of love, nel quale l'attrice canta in giapponese e rilascia - nel lato b - un'intervista accompagnata dal sottofondo musicale.\n\n\n=== gli anni novanta ===\nnel 1991 fu impegnata nel costoso film le avventure di rocketeer della disney, recitando con il suo fidanzato di allora billy campbell; tale esperienza non diede una svolta alla sua carriera, anzi si rivel\u00f2 un fallimento, tanto da indurla a prendersi un periodo di pausa. il film, che narra di un giovane pilota che scopre uno zaino a razzo e lo utilizza per salvare la sua fidanzata e combattere contro gangster e nazisti negli anni trenta a hollywood, avrebbe dovuto raggiungere nelle intenzioni il successo delle pellicole di indiana jones. nonostante fosse godibile, il film fu surclassato al botteghino da terminator 2 e robin hood - principe dei ladri.\nrecit\u00f2 in the heart of justice, film tv in cui eric stoltz ricopriva il ruolo di un giornalista coinvolto negli affari sospetti e probabilmente vergognosi di una facoltosa famiglia della upper east side. jennifer era la bellissima figlia attorno a cui girava il sospetto e c'erano anche delle comparsate di hopper, dermot mulroney (con cui aveva recitato in career opportunities), vincent price e william h. macy. ci fu quindi d'amore e ombra, tratto dall'omonimo romanzo di isabel allende, dove recita al fianco di antonio banderas nella parte di irene, una giornalista di famiglia benestante durante la dittatura cilena del generale pinochet. incarn\u00f2 poi un altro personaggio distaccato, questa volta una collegiale lesbica, mentore di kristy swanson, nel film l'universit\u00e0 dell'odio di john singleton.\nnel film indipendente far harbor del 1996 diede una notevole interpretazione, recitando nella parte di una dei sette giovani che passano un fine settimana a long island. questo film fu girato a sag harbour, una ex citt\u00e0 baleniera vicina a bellport, dove jennifer connelly aveva passato parte della sua giovinezza. un'altra sua coprotagonista \u00e8 stata marcia gay harden, che ha fatto ancora coppia con lei - vincendo un oscar - nel film pollock.nel 1996 nel thriller scomodi omicidi interpret\u00f2 la sirena che ammalia sia nick nolte che john malkovich in una los angeles degli anni quaranta. a quel punto la sua vita cambi\u00f2. incontrato il fotografo david dugan durante un'arrampicata a nord di new york, intraprese con lui un'attiva relazione che condusse la coppia ad affrontare la scalata dei grand tetons di wyoming e del monte shasta in california. dalla stessa nacque il piccolo kai, il cui imminente arrivo fu annunciato al rosie o'donnell show da jennifer. l'attrice afferma che l'arrivo di kai la obblig\u00f2 a fare il punto sulla sua vita e sulla sua carriera.inizi\u00f2 ad apparire in piccoli ruoli in film notevoli, come innocenza infranta del 1997, dove si fece notare nel ruolo di cattiva ragazza insieme a billy crudup, joaquin phoenix e liv tyler. del 1998 \u00e8 il film fantascientifico dark city di alex proyas (regista de il corvo) che le diede la possibilit\u00e0 di lavorare con attori del livello di rufus sewell, william hurt, ian richardson e kiefer sutherland. in questo film jennifer ricopr\u00ec il ruolo della moglie di rufus sewell, un uomo che si sveglia in un mondo oscuro e scopre di non avere ricordi e di essere circondato da gente che pu\u00f2 far morire, spostare e poi far rivivere qualunque cosa.\ndopo waking the dead, nel 2000 l'attrice rivisit\u00f2 la sua immagine ingenua, anche se in modo pi\u00f9 sobrio, per il biografico pollock (presentato alla mostra del cinema di venezia) in cui ha interpretato una delle amanti del pittore jackson pollock.\n\n\n=== l'affermazione negli anni 2000 ===\njennifer connelly non venne notata dalla critica fino al 2000, quando usc\u00ec il pluripremiato requiem for a dream di darren aronofsky. nel film, presentato al festival di cannes, recita il ruolo di una tossicodipendente sull'orlo di una crisi insieme a jared leto e marlon wayans, facendosi apprezzare nuovamente dalla critica e svelandosi in tutte le proprie potenzialit\u00e0 drammatiche. per documentarsi segu\u00ec aronofsky e il coprotagonista jared leto nelle loro escursioni nel lower east side di new york, dove osservarono veri drogati darsi alle loro \"attivit\u00e0 endovenose\".\n\nsecondo aronofsky la connelly non rimase affatto sconcertata; al contrario requiem for a dream sembr\u00f2 donarle sicurezza mentre si lanciava nella terribile discesa del suo personaggio. a un certo punto, quando il suo personaggio \u00e8 ormai divenuto una prostituta imbottita di droga, esegue nuda una performance lesbica in un night-club, con tanto di giocattoli erotici, davanti a un gruppo di uomini d'affari urlanti. la scena \u00e8 costata al film il divieto ai minori di 17 anni, dato che aronofsky si rifiut\u00f2 di modificarla: dichiar\u00f2 che doveva mostrare quanto in basso si possa scendere.questa interpretazione valse alla connelly diverse candidature a premi come gli independent spirit awards, ma soprattutto mise in luce il suo talento per lungo tempo ignorato. subito dopo interpret\u00f2 la tosta responsabile dei broker catherine miller nella serie the street, un ruolo che accett\u00f2 perch\u00e9 lo poteva interpretare vicino alla sua casa di manhattan; i produttori le misero a disposizione una sala giochi per il giovane kai.\n\nl'anno seguente arriv\u00f2 la definitiva consacrazione di pubblico e critica con a beautiful mind, di ron howard, in cui l'attrice interpreta il ruolo di alicia nash, la moglie sofferente del brillante e schizofrenico matematico john nash (interpretato da russell crowe), che vinse il premio nobel nel 1994; il film riscosse un vasto successo commerciale e di critica, facendole vincere un golden globe e un oscar alla miglior attrice non protagonista. la sua partecipazione in a beautiful mind le ha inoltre meritato un articolo sul time. sul set del film conobbe anche paul bettany, che interpreta charles, l'amico immaginario di nash; i due si sposarono nel 2003.\ndopo questo grande successo jennifer trov\u00f2 altre parti interessanti a fianco di registi e attori prestigiosi: nel 2003 si dedic\u00f2 a hulk, versione di ang lee del celebre personaggio dei fumetti, in cui la connelly vestiva i panni di betty ross, scienziata ricercatrice ed ex fidanzata del tormentato bruce banner di eric bana, che lotta per aiutarlo a trovare una cura per la sua insolita condizione \"verde\" e allo stesso tempo contrasta il padre militare, un generale impegnato a uccidere il mostro. come fay wray in king kong, betty \u00e8 l'unica che riesce a calmare la bestia selvaggia ma, con un copione che scava nel profondo delle relazioni tra genitori e figli, la connelly non \u00e8 stata scelta solamente per il suo bel viso. il film ebbe tuttavia scarso successo.\nfu poi la protagonista del drammatico la casa di sabbia e nebbia, tratto da un romanzo di andre dubus iii, che ricorda da vicino un suo film indipendente realizzato sul finire degli anni novanta. la pellicola la vede nei panni di una moglie abbandonata, che perde la casa di famiglia ereditata dal padre, a causa di un errore burocratico. a cogliere l'occasione \u00e8 l'immigrato ben kingsley che sta cercando una casa per la sua famiglia esiliata e in disgrazia. emotivamente instabile, la connelly non riesce a lasciare la casa, \u00e8 troppo legata al suo senso di orgoglio e tradizione, ma nemmeno kingsley ci riesce, dato che sta lavorando estremamente duro per ricostruire quelle stesse sensazioni per se stesso. nell'esplorazione di due culture statunitensi molto differenti e di un modo molto diverso di come vengono trattate, la storia oscilla quindi tra conflitto e terribile tragedia. lodato dalla critica, il film vedr\u00e0 kingsley candidato all'oscar per la quarta volta. dopo ci\u00f2 la connelly rester\u00e0 lontana dagli schermi per due anni.\nnel 2005 \u00e8 la volta di dark water, del regista brasiliano walter salles, remake di un noto film dell'horror giapponese. qui interpret\u00f2 una moglie abbandonata alla ricerca di sistemazione. questa volta per\u00f2, al verde e nel disperato tentativo di tenere un tetto sulla testa della figlia, \u00e8 costretta a rintanarsi in un appartamento buio e conciato da buttar via segnato da macchie misteriose. quando sua figlia si fa un sinistro amico immaginario iniziano i guai e la connelly \u00e8 portata ai limiti della sanit\u00e0 mentale, interpretando non la classica urlatrice ma una madre minacciata.\n\nil 2006 invece la vede impegnata nel ruolo di una giornalista con il pluricandidato blood diamond - diamanti di sangue di edward zwick, con leonardo dicaprio e djimon hounsou; di seguito ha avuto un ruolo importante al fianco di kate winslet in little children di todd field, una rielaborazione dell'omonimo romanzo. sebbene il ruolo di kathy adamson fosse molto importante nella storia, il regista todd field ha dato meno importanza al personaggio sullo schermo, soffermandosi invece sui personaggi interpretati dalla winslet e da patrick wilson. la connelly apparir\u00e0 poi in reservation road con joaquin phoenix ed elle fanning, film che ha avuto una limitata distribuzione nel 2007.\nnel 2008 recita il ruolo della scienziata helen benson, insieme a keanu reeves, nel remake fantascientifico ultimatum alla terra. i suoi ruoli del 2009 comprendono una parte in un piccolo thriller indipendente con il marito paul bettany e un ruolo da coprotagonista con jennifer aniston e ginnifer goodwin nel film la verit\u00e0 \u00e8 che non gli piaci abbastanza. sempre nel 2008 \u00e8 stata candidata come \"il volto\" degli annunci pubblicitari di balenciaga, nonch\u00e9 testimonial dei cosmetici revlon. nel 2011 si \u00e8 cimentata in salvation boulevard, al fianco di pierce brosnan e ed harris, e con il dilemma di ron howard con vince vaughn, kevin james, winona ryder, queen latifah e channing tatum.\nnel 2014 \u00e8 stata tra i protagonisti di storia d'inverno di akiva goldsman con colin farrell, russell crowe, william hurt, will smith e matt bomer e del kolossal biblico diretto da darren aronofsky, noah adattamento della storia di no\u00e9 presente nel vecchio testamento. nel 2016 \u00e8 protagonista con ewan mcgregor e dakota fanning di american pastoral, il cui soggetto \u00e8 tratto dall'omonimo romanzo di philip roth.\n\n\n== vita privata ==\nl'attrice ha avuto un figlio nel 1997 dalla sua relazione con il fotografo david dugan. dal gennaio 2003 \u00e8 sposata con l'attore paul bettany, che ha conosciuto mentre lavorava sul set di a beautiful mind. il primo figlio della coppia, stellan, \u00e8 nato il 5 agosto 2003. la seconda figlia, agnes lark bettany, l'8 giugno 2011.\njennifer connelly oltre all'inglese, parla anche il francese e un po' di italiano (imparato durante la realizzazione del film phenomena).\n\n\n== filmografia ==\n\n\n=== attrice ===\n\n\n==== cinema ====\nc'era una volta in america (once upon a time in america), regia di sergio leone (1984)\nphenomena, regia di dario argento (1985)\nsette minuti in paradiso (seven minutes in heaven), regia di linda feferman (1985)\nlabyrinth - dove tutto \u00e8 possibile (labyrinth), regia di jim henson (1986)\nsome girls, regia di michael hoffman (1988)\n\u00e9toile, regia di peter del monte (1989)\nthe hot spot - il posto caldo (the hot spot), regia di dennis hopper (1990)\ntutto pu\u00f2 accadere (career opportunities), regia di bryan gordon (1991)\nle avventure di rocketeer (rocketeer), regia di joe johnston (1991)\nd'amore e ombra (of love and shadows), regia di betty kaplan (1994)\nl'universit\u00e0 dell'odio (higher learning), regia di john singleton (1995)\nscomodi omicidi (mulholland falls), regia di lee tamahori (1996)\nfar harbor, regia di john huddles (1996)\ninnocenza infranta (inventing the abbotts), regia di pat o'connor (1997)\ndark city, regia di alex proyas (1998)\nwaking the dead, regia di keith gordon (2000)\nrequiem for a dream, regia di darren aronofsky (2000)\npollock, regia di ed harris (2000)\na beautiful mind, regia di ron howard (2001)\nhulk, regia di ang lee (2003)\nla casa di sabbia e nebbia (house of sand and fog), regia di vadim perelman (2003)\ndark water, regia di walter salles (2005)\nlittle children, regia di todd field (2006)\nblood diamond - diamanti di sangue (blood diamond), regia di edward zwick (2006)\nvanity fair: killers kill, dead men die, regia di annie leibovitz - cortometraggio direct-to-video (2007)\nreservation road, regia di terry george (2007)\nultimatum alla terra (the day the earth stood still), regia di scott derrickson (2008)\ninkheart - la leggenda di cuore d'inchiostro (inkheart), regia di iain softley (2008)\nla verit\u00e0 \u00e8 che non gli piaci abbastanza (he's just not that into you), regia di ken kwapis (2009)\ncreation, regia di jon amiel (2009)\nvirginia, regia di dustin lance black (2010)\nil dilemma (the dilemma), regia di ron howard (2011)\nsalvation boulevard, regia di george ratliff (2011)\nstuck in love, regia di josh boone (2012)\nstoria d'inverno (winter's tale), regia di akiva goldsman (2014)\nil volo del falco (aloft), regia di claudia llosa (2014)\nnoah, regia di darren aronofsky (2014)\nshelter, regia di paul bettany (2014)\namerican pastoral, regia di ewan mcgregor (2016)\nfire squad - incubo di fuoco (only the brave), regia di joseph kosinski (2017)\nalita - angelo della battaglia (alita: battle angel), regia di robert rodriguez (2019)\ntop gun: maverick, regia di joseph kosinski (2022)\n\n\n==== televisione ====\nil brivido dell'imprevisto (tales of the unexpected) \u2013 serie tv, episodio 5x05 (1982)\nthe heart of justice, regia di bruno barreto \u2013 film tv (1992)\nout there, regia di sam irvin - film tv (1995)\nthe $treet \u2013 serie tv, 12 episodi (2000-2001)\nuntitled hbo/rock \u2018n\u2019 roll project - serie tv (2015)\nsnowpiercer - serie tv, 19 episodi (2020-2022)\n\n\n==== videoclip ====\na flock of seagulls space age love song (1982)\nduran duran union of the snake, regia di simon milne (1983)\ngoblin jennifer (1985)\njoe satriani always with me, always with you (1988)\nroy orbison i drove all night, regia di peter care (1992)\n\n\n=== doppiatrice ===\n\n\n==== cinema ====\n9, regia di shane acker (2009)\nspider-man: homecoming, regia di jon watts (2017)\n\n\n==== videogiochi ====\nspider-man: homecoming - virtual reality experience (2017)\n\n\n== discografia ==\nep1986 - jennifer's x'massingoli1986 - \u611b\u306e\u30e2\u30ce\u30ed\u30fc\u30b0 = monologue of lovecollaborazioni2020 - woodkid  woodkid for nicolas ghesqui\u00e8re (louis vuitton works one)\n\n\n== riconoscimenti ==\npremio oscar\n2002 \u2013 miglior attrice non protagonista per a beautiful mind\ngolden globe\n2002 \u2013 migliore attrice non protagonista per a beautiful mind\nafi awards\n2002 \u2013 attrice dell'anno per a beautiful mind\nbafta awards\n2002 \u2013 migliore attrice non protagonista per a beautiful mind\nchicago film critics association awards\n2002 \u2013 candidatura come migliore attrice non protagonista per a beautiful mind\nchlotrudis awards\n2001 \u2013 candidatura come migliore attrice non protagonista per requiem for a dream\ncritics' choice movie awards\n2002 \u2013 migliore attrice non protagonista per a beautiful mind\n2004 \u2013 candidatura come migliore attrice per la casa di sabbia e nebbia\ndallas-fort worth film critics association awards\n2002 \u2013 candidatura come migliore attrice non protagonista per a beautiful mind\nempire awards\n2003 \u2013 candidatura come miglior attrice per a beautiful mind\nfangoria chainsaw awards\n2006 \u2013 candidatura come miglior attrice per dark water\nhollywood film award\n2007 \u2013 migliore attrice non protagonista dell'anno per reservation road\nhollywood film festival\n2002 \u2013 attrice non protagonista dell'anno\nindependent spirit awards\n2001 \u2013 candidatura come migliore attrice non protagonista per requiem for a dream\nkansas city film critics circle awards\n2002 \u2013 miglior attrice non protagonista per a beautiful mind\n2004 \u2013 migliore attrice per la casa di sabbia e nebbia\nlas vegas film critics society awards\n2000 \u2013 candidatura come migliore attrice non protagonista per requiem for a dream\n2002 \u2013 candidatura come migliore attrice non protagonista per a beautiful mind\nonline film critics society awards\n2001 \u2013 candidatura come migliore attrice non protagonista per requiem for a dream\n2002 \u2013 migliore attrice non protagonista per a beautiful mind\nphoenix film critics society awards\n2001 \u2013 candidatura come migliore attrice non protagonista per requiem for a dream\n2002 \u2013 migliore attrice non protagonista per a beautiful mind\nsatellite award\n2002 \u2013 migliore attrice non protagonista per a beautiful mind\n2004 \u2013 candidatura come migliore attrice in un film drammatico per la casa di sabbia e nebbia\nsaturn award\n1995 \u2013 candidatura come miglior attrice non protagonista per le avventure di rocketeer\n2004 \u2013 candidatura come miglior attrice per hulk\nscreen actors guild award\n2002 \u2013 candidatura come migliore attrice cinematografica per a beautiful mind\n2002 \u2013 candidatura come miglior cast cinematografico per a beautiful mind\nsoutheastern film critics association awards\n2001 \u2013 miglior attrice non protagonista per a beautiful mind\n\n\n== doppiatrici italiane ==\nnelle versioni in italiano dei suoi film, jennifer connelly \u00e8 stata doppiata da:\n\nbarbara de bortoli in sette minuti in paradiso, waking the dead, il dilemma, stuck in love, storia d'inverno, noah, top gun: maverick\ngiuppy izzo in a beautiful mind, hulk, la verit\u00e0 \u00e8 che non gli piaci abbastanza, il volo del falco, american pastoral, alita - angelo della battaglia, snowpiercer\nsilvia tognoloni in the hot spot - il posto caldo, le avventure di rocketeer, innocenza infranta, dark city\nfrancesca fiorentini in la casa di sabbia e nebbia, little children, reservation road\nilaria stagni in phenomena, labyrinth - dove tutto \u00e8 possibile\nchiara colizzi in dark water, blood diamond - diamanti di sangue\ngeorgia lepore in c'era una volta in america\nantonella rendina in \u00e9toile\ncinzia de carolis in tutto pu\u00f2 accadere\nlorena bertini in d'amore e ombra\nemanuela baroni in l'universit\u00e0 dell'odio\ncristina boraschi in scomodi omicidi\npaola della pasqua in requiem for a dream\nroberta greganti in ultimatum alla terra\neleonora reti in creation\nclaudia catani in fire squad - incubo di fuoco\nfederica de bortoli in c'era una volta in america (ridoppiaggio)da doppiatrice \u00e8 sostituita da:\n\nfrancesca fiorentini in 9\nerica necci in spider-man: homecoming\n\n\n== citazioni e omaggi ==\nnel 1991 la personality comics pubblica il fumetto scritto da stephen spire iii e illustrato da rod perry, ciro napolitano e greg theakston betty page & jennifer connelly, in cui ritrae varie celebrit\u00e0 femminili, tra cui jennifer connelly.\n\n\n== note ==\n\n\n== bibliografia ==\n(en) cutler durkee, people. child stars, then & now, new york, time inc home entertainment, 2008,  p. 69, isbn 1603200142.\n\n\n== altri progetti ==\n\n wikiquote contiene citazioni di o su jennifer connelly\n wikimedia commons contiene immagini o altri file su jennifer connelly\n\n\n== collegamenti esterni ==\n\n(en) pat bauer, jennifer connelly, su enciclopedia britannica, encyclop\u00e6dia britannica, inc. \n(en) jennifer connelly, su models.com, models.com, inc. \n jennifer connelly, su last.fm, cbs interactive. \n(en) jennifer connelly, su allmusic, all media network. \n(en) jennifer connelly, su discogs, zink media. \n(en) jennifer connelly, su musicbrainz, metabrainz foundation. \n(en) jennifer connelly, su whosampled. \n(en) jennifer connelly, su genius.com. \n jennifer connelly, su cinedatabase, rivista del cinematografo. \n jennifer connelly, su movieplayer.it, netaddiction s.r.l.. \n jennifer connelly, su filmtv.it, arnoldo mondadori editore. \n jennifer connelly, su mymovies.it, mo-net srl. \n(en) jennifer connelly, su imdb, imdb.com. \n(en) jennifer connelly, su allmovie, all media network. \n(en) jennifer connelly, su rotten tomatoes, fandango media, llc. \n(en) jennifer connelly, su tv.com, red ventures (archiviato dall'url originale il 1\u00ba gennaio 2012). \n(en) jennifer connelly, su behind the voice actors, inyxception enterprises. \n(en) dominic wills, jennifer connelly - biography, su talktalk, tiscali (archiviato dall'url originale il 24 settembre 2015)."