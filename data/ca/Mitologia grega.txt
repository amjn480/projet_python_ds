"la mitologia grega  (\u03b5\u03bb\u03bb\u03b7\u03bd\u03b9\u03ba\u03ae \u03bc\u03c5\u03b8\u03bf\u03bb\u03bf\u03b3\u03af\u03b1 en grec; mythologia graeca en llat\u00ed) \u00e9s un conjunt de mites i llegendes pertanyents a la religi\u00f3 de l'antiga gr\u00e8cia que tracten dels seus d\u00e9us i herois, la naturalesa del m\u00f3n, els or\u00edgens i significat dels seus cultes i les pr\u00e0ctiques rituals. els investigadors moderns recorren als mites per aprofundir en l'estudi de les institucions religioses i pol\u00edtiques de l'antiga gr\u00e8cia i la seva civilitzaci\u00f3, aix\u00ed com per entendre millor la naturalesa de la mateixa creaci\u00f3 dels mites.la mitologia grega est\u00e0 descrita expl\u00edcitament en una extensa col\u00b7lecci\u00f3 de relats i impl\u00edcitament en arts figuratives, com cer\u00e0mica pintada i ofrenes votives. els mites grecs intenten explicar els or\u00edgens del m\u00f3n i detallen les vides i aventures d'una \u00e0mplia varietat de d\u00e9us, herois i altres criatures mitol\u00f2giques. aquests relats van ser originalment difosos en una po\u00e8tica oral, si b\u00e9 actualment els mites es coneixen principalment gr\u00e0cies a la literatura grega.\nles fonts liter\u00e0ries m\u00e9s antigues conegudes, els poemes \u00e8pics de la il\u00edada i l'odissea, se centren en els successos al voltant de la guerra de troia. dos poemes del gaireb\u00e9 contemporani d'homer, hes\u00edode, la teogonia i els treballs i dies, contenen relats sobre la g\u00e8nesi del m\u00f3n, la successi\u00f3 de governants divins i \u00e8poques humanes, i l'origen de les trag\u00e8dies humanes i el costum de fer sacrificis. tamb\u00e9 es van conservar mites en els himnes hom\u00e8rics, en fragments de poesia \u00e8pica del cicle troi\u00e0, en poemes l\u00edrics, en les obres dels dramaturgs del segle v ac, en escrits dels investigadors i poetes del per\u00edode hel\u00b7len\u00edstic i en texts de l'\u00e8poca de l'imperi rom\u00e0 d'autors com plutarc i paus\u00e0nies.\nles troballes arqueol\u00f2giques suposen una important font de detalls sobre la mitologia grega, amb d\u00e9us i herois presents prominentment en la decoraci\u00f3 de molts objectes. dissenys geom\u00e8trics sobre cer\u00e0mica del segle viii ac representen escenes del cicle troi\u00e0, aix\u00ed com aventures d'h\u00e8racles. en els subseg\u00fcents per\u00edodes arcaic, cl\u00e0ssic i hel\u00b7len\u00edstic apareixen escenes mitol\u00f2giques basades en els relats mitol\u00f2gics.la mitologia grega ha exercit una \u00e0mplia influ\u00e8ncia sobre la cultura, l'art i la literatura de la civilitzaci\u00f3 occidental i segueix sent part del patrimoni i llenguatge cultural occidentals. poetes i artistes han trobat inspiraci\u00f3 en ella des de les \u00e8poques antigues fins a l'actualitat i han descobert significat i rellev\u00e0ncia contemporanis en els temes mitol\u00f2gics cl\u00e0ssics.\n\n\n== fonts de la mitologia grega ==\nla mitologia grega es coneix en l'actualitat primordialment per la literatura grega i per representacions m\u00edtiques sobre mitjans pl\u00e0stics datats des del per\u00edode geom\u00e8tric (vers 900-800 ac) cap endavant.\n\n\n=== fonts liter\u00e0ries ===\nels relats m\u00edtics s\u00f3n el tema principal en gaireb\u00e9 tots els g\u00e8neres de la literatura grega. tot i aix\u00f2, l'\u00fanic manual general mitogr\u00e0fic conservat de l'antiga gr\u00e8cia va ser la biblioteca mitol\u00f2gica del pseudo-apol\u00b7lodor. aquesta obra intenta reconciliar les hist\u00f2ries contradict\u00f2ries dels poetes i proporciona un gran resum de la mitologia tradicional grega i les llegendes heroiques. apol\u00b7lodor d'atenes va viure entre els anys 180-120 ac i va escriure sobre molts d'aquests temes, per\u00f2 no obstant aix\u00f2 la biblioteca discuteix successos que van tenir lloc molt despr\u00e9s de la seva mort, per tant se sospita que l'autor devia ser un altre escriptor del mateix nom i s'utilitz\u00e0 el nom pseudo-apol\u00b7lodor.\nentre les fonts liter\u00e0ries m\u00e9s antigues hi ha els dos poemes \u00e8pics d'homer: la il\u00edada i l'odissea. altres poetes van completar el cicle \u00e8pic, per\u00f2 aquests poemes menors posteriors s'han perdut gaireb\u00e9 \u00edntegrament. a banda del seu nom tradicional, els himnes hom\u00e8rics no tenen relaci\u00f3 directa amb homer. s\u00f3n himnes corals del per\u00edode m\u00e9s antic de l'anomenada \u00e8poca l\u00edrica. hes\u00edode, un possible contemporani d'homer, ofereix en la seva teogonia (origen dels d\u00e9us) el relat m\u00e9s complet dels primers mites grecs, on tracta la creaci\u00f3 del m\u00f3n, l'origen dels d\u00e9us, els titans i els gegants, i inclou elaborades genealogies, relats populars i mites etiol\u00f2gics. l'obra treballs i dies d'hes\u00edode, \u00e9s un poema did\u00e0ctic sobre la vida agr\u00edcola que inclou tamb\u00e9 els mites de prometeu, pandora i les quatre edats. el poeta dona consell sobre la millor forma de triomfar en un m\u00f3n perill\u00f3s, tornat encara m\u00e9s perill\u00f3s pels seus d\u00e9us.els poetes l\u00edrics van prendre, sovint, els seus temes dels mites, per\u00f2 el tractament es va anar fent cada vegada menys narratiu i m\u00e9s al\u00b7lusiu. els poetes l\u00edrics grecs, inclosos p\u00edndar, baquil i sim\u00f2nides de ceos, i els buc\u00f2lics, com te\u00f2crit i bi\u00f3, expliquen successos mitol\u00f2gics individuals. addicionalment, els mites van ser crucials per al drama atenenc cl\u00e0ssic. els dramaturgs tr\u00e0gics \u00e8squil, s\u00f2focles i eur\u00edpides van prendre la majoria de les seves trames de l'edat dels herois i la guerra de troia. moltes de les grans hist\u00f2ries tr\u00e0giques (com agam\u00e8mnon i els seus fills, \u00e8dip, j\u00e0son, medea entre altres) van prendre la seva forma cl\u00e0ssica en aquestes obres tr\u00e0giques. el dramaturg c\u00f2mic arist\u00f2fanes tamb\u00e9 va usar mites, en els ocells i les granotes.\nels historiadors her\u00f2dot i diodor de sic\u00edlia i els ge\u00f2grafs paus\u00e0nies i estrab\u00f3, que van viatjar per tot el m\u00f3n grec i van recollir les hist\u00f2ries que sentien, proporcionen nombrosos mites i llegendes locals, donant sovint versions alternatives poc conegudes. en particular, her\u00f2dot va buscar les diverses tradicions que se li presentaven i va trobar les arrels hist\u00f2riques o mitol\u00f2giques en la confrontaci\u00f3 entre gr\u00e8cia i l'est, intentant reconciliar els or\u00edgens i barreges de diferents conceptes culturals.\nla poesia de les \u00e8poques hel\u00b7len\u00edstica i romana, tot i que s\u00f3n compostes com a exercicis literaris m\u00e9s que reculls culturals, contenen molts detalls importants que d'altra manera s'haurien perdut. aquesta categoria inclou les obres de:\n\nels poetes romans: ovidi, estaci, gai valeri flac, s\u00e8neca i virgili, amb el comentari de servi maure.\nels poetes grecs de l'antiguitat tardana: nonnos, antoninus liberalis i quint d'esmirna.\nels poetes grecs del per\u00edode hel\u00b7len\u00edstic: apol\u00b7loni rodi, cal\u00b7l\u00edmac de cirene, pseudo-erat\u00f2stenes i parteni.\nles novel\u00b7les antigues d'autors grecs i romans com: luci appuleu, petroni, loli\u00e0 i heliodor.les fabulae i de astron\u00f2mica de l'escriptor rom\u00e0 conegut com a pseudo-gai juli hig\u00ed s\u00f3n dos importants compendis no po\u00e8tics de mites. dues fonts \u00fatils s\u00f3n les imatges de fil\u00f2strat i les descripcions de cal\u00b7l\u00edstrat.\narnobi el vell en el seu treball en defensa del cristianisme, el diccionari d'hesiqui, l'enciclop\u00e8dia suides i els tractats de joan tzetzes i eustaci de tessal\u00f2nica proporcionen detalls importants de mites, molts d'ells procedents d'obres gregues anteriors actualment perdudes. el punt de vista moralitzador cristi\u00e0 sobre els mites grecs es resumeix en la dita \u1f10\u03bd \u03c0\u03b1\u03bd\u03c4\u1f76 \u03bc\u03cd\u03b8\u1ff3 \u03ba\u03b1\u1f76 \u03c4\u1f78 \u03b4\u03b1\u03b9\u03b4\u03ac\u03bb\u03bf\u03c5 \u03bc\u03cd\u03c3\u03bf\u03c2 en panti muth\u014di kai to daidalou musos (\u00aben tot mite est\u00e0 la profanaci\u00f3 de d\u00e8dal \u00bb), sobre el qual diu la suides que al\u00b7ludeix al paper de d\u00e8dal en satisfer la \u00ablux\u00faria antinatural\u00bb de pas\u00edfae pel toro de posid\u00f3: \u00abat\u00e8s que l'origen i culpa d'aquests mals es van atribuir a d\u00e8dal i en van ser el motiu pel qual fou odiat, es va convertir en l'objecte del proverbi.\u00bb\n\n\n=== fonts arqueol\u00f2giques ===\nel descobriment de la civilitzaci\u00f3 mic\u00e8nica per l'arque\u00f2leg aficionat alemany heinrich schliemann al segle xix i el de la civilitzaci\u00f3 minoica a creta per l'arque\u00f2leg brit\u00e0nic sir arthur evans al segle xx van ajudar a explicar moltes de les preguntes existents sobre les \u00e8piques d'homer i van proporcionar proves arqueol\u00f2giques de molts dels detalls mitol\u00f2gics sobre d\u00e9us i herois. desafortunadament, l'evid\u00e8ncia sobre mites i rituals en els jaciments mic\u00e8nics i minoics \u00e9s completament monumental, ja que les inscripcions en lineal b (una forma antiga de grec trobat tant a creta com a gr\u00e8cia) van ser usades principalment per registrar inventaris, si b\u00e9 els noms de d\u00e9us i herois han estat dubtosament revelats.els dissenys geom\u00e8trics sobre cer\u00e0mica del segle viii ac representen escenes del cicle troi\u00e0, aix\u00ed com les aventures d'h\u00e8racles. aquestes representacions visuals dels mites s\u00f3n importants per dues raons: d'una banda molts mites grecs s\u00f3n testificats en atuells abans que en fonts liter\u00e0ries (per exemple, els dotze treballs d'h\u00e8racles nom\u00e9s l'aventura de c\u00e8rber apareix en un text literari contemporani), i per altra, les fonts visuals representen de vegades mites o escenes m\u00edtiques que no estan recollides en cap font liter\u00e0ria conservada. en alguns casos, la primera representaci\u00f3 coneguda d'un mite en l'estil geom\u00e8tric \u00e9s anterior en diversos segles a la seva primera representaci\u00f3 coneguda en la poesia arcaica tardana. en els per\u00edodes arcaic (c. 750-500 ac), cl\u00e0ssic (c. 480-323 ac) i hel\u00b7len\u00edstic apareixen escenes hom\u00e8riques i d'altres fonts que complementen les proves liter\u00e0ries existents.\n\n\n== visi\u00f3 general de la hist\u00f2ria m\u00edtica ==\nla mitologia grega va canviar amb el temps per acomodar-se a l'evoluci\u00f3 de la seva pr\u00f2pia cultura, de la qual la mitologia n'\u00e9s un \u00edndex, tant expressament com en les seves assumpcions impl\u00edcites. en les formes liter\u00e0ries conservades de la mitologia grega, escrites al final dels canvis progressius, \u00e9s inherentment pol\u00edtica, com ha assenyalat gilbert cuthbertson.els primers habitants de la pen\u00ednsula balc\u00e0nica van ser un poble agricultor que, mitjan\u00e7ant l'animisme, assignava un esperit a cada aspecte de la naturalesa. finalment, aquests esperits vagues van assumir forma humana i van entrar en la mitologia local com d\u00e9us. quan les tribus del nord van envair la pen\u00ednsula, van portar amb ells un nou pante\u00f3 de d\u00e9us, basat en la conquesta, la for\u00e7a, el valor en la batalla i l'heroisme violent. altres de\u00eftats m\u00e9s antigues del m\u00f3n agr\u00edcola es van fusionar amb les dels m\u00e9s poderosos invasors o b\u00e9 es van atenuar en la insignifican\u00e7a.despr\u00e9s de la meitat del per\u00edode arcaic els mites sobre relacions entre d\u00e9us i herois es van fer m\u00e9s i m\u00e9s freq\u00fcents, indicant un desenvolupament paral\u00b7lel de la peder\u00e0stia pedag\u00f2gica (\u03c0\u03b1\u03b9\u03b4\u03b9\u03ba\u03cc\u03c2 \u1f14\u03c1\u03c9\u03c2 paidikos eros), que es creu va ser introdu\u00efda vora el 630 ac. cap a finals del segle v ac, els poetes havien assignat almenys un eromen (adolescent que era el seu company sexual) a tots els d\u00e9us importants, llevat d'ares, i a molts personatges llegendaris. els mites pr\u00e8viament existents, com el d'aquil\u00b7les i p\u00e0trocle, tamb\u00e9 van ser reinterpretats sota una llum pederasta. els poetes alexandrins primer, i despr\u00e9s m\u00e9s generalment els mit\u00f2grafs literaris de l'imperi rom\u00e0, van adaptar sovint d'aquesta manera hist\u00f2ries de personatges mitol\u00f2gics grecs.\nl'assoliment de la poesia \u00e8pica va ser crear cicles hist\u00f2rics, i com a resultat desenvolupar un sentit de cronologia mitol\u00f2gica. d'aquesta forma la mitologia grega es desplega com una fase del desenvolupament del m\u00f3n i de l'\u00e9sser hum\u00e0. tot i que les autocontradiccions d'aquestes hist\u00f2ries fan impossible una l\u00ednia temporal absoluta, s\u00ed que pot destriar-se una cronologia aproximada. la hist\u00f2ria mitol\u00f2gica del m\u00f3n es pot dividir en tres o quatre grans per\u00edodes:\n\nels mites d'origen o edat dels d\u00e9us (teogonies, \u00abnaixements dels d\u00e9us\u00bb): mites sobre els or\u00edgens del m\u00f3n, els d\u00e9us i la ra\u00e7a humana.\nl'edat en qu\u00e8 els humans i els d\u00e9us es barrejaven lliurement: hist\u00f2ries de les primeres interaccions entre d\u00e9us, semid\u00e9us i mortals.\nl'edat dels herois (edat heroica), on l'activitat divina era m\u00e9s limitada. les \u00faltimes i majors llegendes heroiques s\u00f3n les de la guerra de troia i les seves conseq\u00fc\u00e8ncies (considerades per alguns investigadors com un quart per\u00edode separat).mentre que l'edat dels d\u00e9us ha estat amb freq\u00fc\u00e8ncia de m\u00e9s inter\u00e8s per als estudiosos de la mitologia contempor\u00e0nia, els autors grecs de les eres arcaica i cl\u00e0ssica van tenir una clara prefer\u00e8ncia per l'edat dels herois, ja que permetien establir una cronologia i portar un registre dels progressos humans sobre respostes en relaci\u00f3 a les preguntes sobre com el m\u00f3n va ser creat. per exemple, les heroiques il\u00edada i odissea empetitien la teogonia i els himnes hom\u00e8rics tant en extensi\u00f3 com en popularitat. sota la influ\u00e8ncia d'homer, el culte heroic va portar a una reestructuraci\u00f3 de la vida espiritual, expressada en la separaci\u00f3 del regne dels d\u00e9us del regne dels (herois) morts, \u00e9s a dir, els ct\u00f2nics dels ol\u00edmpics. en els treballs i dies hes\u00edode fa \u00fas d'un esquema de quatre edats de la humanitat (o races): d'or, d'argent, de bronze i de ferro. aquestes races o edats s\u00f3n creacions separades dels d\u00e9us, corresponent l'edat daurada al regnat de cronos i sent les seg\u00fcents races creaci\u00f3 de zeus. hes\u00edode intercala l'edat (o ra\u00e7a) dels herois just despr\u00e9s de l'edat de bronze. l'\u00faltima edat va ser la de ferro, durant la qual va viure el mateix poeta, que la considerava la pitjor i explicava la pres\u00e8ncia del mal mitjan\u00e7ant el mite de pandora, qui va vessar de la gerra totes les millors caracter\u00edstiques humanes excepte l'esperan\u00e7a. en les metamorfosis ovidi segueix el concepte d'hes\u00edode de les quatre edats.\n\n\n=== l'edat dels d\u00e9us ===\n\n\n==== cosmogonia i cosmologia ====\nels \u00abmites d'origen\u00bb o \u00abmites de creaci\u00f3\u00bb representen un intent de fer comprensible l'univers en termes humans i explicar l'origen del m\u00f3n. la versi\u00f3 m\u00e9s \u00e0mpliament acceptada en l'\u00e8poca, si b\u00e9 un relat filos\u00f2fic del comen\u00e7ament de les coses, \u00e9s la recollida per hes\u00edode en la seva teogonia. comen\u00e7a amb el caos, un profund buit. d'aquest va emergir gea (la terra) i alguns altres \u00e9ssers divins primordials: eros (amor), l'abisme (t\u00e0rtar) i l'\u00e8reb. sense ajuda masculina, gea va donar a llum ur\u00e0 (el cel), que llavors la va fertilitzar. d'aquesta uni\u00f3 van n\u00e9ixer primer els titans: oce\u00e0, ceo, crios, hiperi\u00f3, j\u00e0pet, teia, rea, temis, mnem\u00f2sine, febe, tetis i cronos. despr\u00e9s d'aquest, gea i ur\u00e0 van decretar que no naixerien m\u00e9s titans, de manera que van seguir els ciclops d'un sol ull i els hecatonquirs o cent\u00edmans. cronos (\u00abel m\u00e9s jove, de ment retor\u00e7ada, el m\u00e9s terrible dels fills de gea\u00bb) va castrar el seu pare i es va convertir en el governant dels d\u00e9us amb la seva germana i esposa rea com a consort mentre que els altres titans van esdevenir la seva cort.\nel tema de conflicte pare-fill es va repetir quan cronos es va enfrontar amb el seu fill, zeus. despr\u00e9s d'haver tra\u00eft al seu pare, cronos temia que la seva descend\u00e8ncia fes el mateix, de manera que cada vegada que rea donava a llum un fill, ell el segrestava i se'ls empassava. rea l'odiava i el va enganyar amagant a zeus i embolicant una pedra en bolquers, que cronos es va empassar. quan zeus va cr\u00e9ixer, va donar al seu pare una droga que el va obligar a vomitar els seus germans i la pedra, que havien rom\u00e0s en l'est\u00f3mac de cronos tot el temps. zeus va lluitar contra ell pel tron dels d\u00e9us. al final, amb l'ajuda dels ciclops (als qui va alliberar del t\u00e0rtar), zeus i els seus germans van aconseguir la vict\u00f2ria, condemnant cronos i els titans a la pres\u00f3 en el t\u00e0rtar.zeus va patir la mateixa preocupaci\u00f3 i, despr\u00e9s que fos profetitzat que la seva primera esposa metis donaria a llum un d\u00e9u \u00abm\u00e9s gran que ell\u00bb, se la va empassar. no obstant aix\u00f2, metis ja estava encinta d'atenea i aix\u00f2 el va entristir fins que aquesta va brollar del seu cap, adulta i vestida per a la guerra. aquest \u00abrenaixement\u00bb d'atena va ser usat com a excusa per explicar per qu\u00e8 no va ser enderrocat per la seg\u00fcent generaci\u00f3 de d\u00e9us, alhora que explica la seva pres\u00e8ncia. \u00e9s probable que els canvis culturals ja en progr\u00e9s absorbissin l'arrelat culte local d'atena a atenes dins del canviant pante\u00f3 ol\u00edmpic, sense conflicte, perqu\u00e8 no podia ser enderrocat.\nel pensament grec antic sobre poesia considerava la teogonia com el g\u00e8nere po\u00e8tic protot\u00edpic -el mythos protot\u00edpic- i li atribu\u00efa poders gaireb\u00e9 m\u00e0gics. orfeu, el poeta arquet\u00edpic, era tamb\u00e9 l'arquetip de cantant de teogonies, que usava per calmar mars i tempestes en les argon\u00e0utiques d'apol\u00b7loni rodi, i per commoure els petris cors dels d\u00e9us de l'infram\u00f3n en el seu descens a l'hades. quan hermes inventa la lira en l'himne hom\u00e8ric a hermes, el primer que fa \u00e9s cantar el naixement dels d\u00e9us. la teogonia d'hes\u00edode no \u00e9s nom\u00e9s el relat sobre els d\u00e9us conservat m\u00e9s complet, sin\u00f3 tamb\u00e9 el relat conservat m\u00e9s complet de la funci\u00f3 arcaica dels poetes, amb la seva llarga invocaci\u00f3 preliminar a les muses. la teogonia va ser, tamb\u00e9, el tema de molts poemes avui perduts, incloent-hi els atribu\u00efts a orfeu, museu, epim\u00e8nides, \u00e0baris i altres llegendaris vidents, que s'usaven en rituals privats de purificaci\u00f3 i en ritus mist\u00e8rics. hi ha indicis que plat\u00f3 estava familiaritzat amb alguna versi\u00f3 de la teogonia \u00f2rfica.\nno obstant aix\u00f2, s'esperava silenci sobre aquests ritus i creences religioses, i que els membres de la secta no parlessin sobre la seva naturalesa mentre creguessin en ells. despr\u00e9s que deixessin de ser creences religioses, pocs sabien sobre aquests ritus i cerim\u00f2nies. sovint van existir al\u00b7lusions, per\u00f2, a aspectes que eren bastant p\u00fablics.\nvan existir imatges sobre cer\u00e0miques i obres religioses que van ser interpretades o m\u00e9s probablement malinterpretades en molts mites i llegendes diferents. uns pocs fragments d'aquestes obres es conserven en cites de fil\u00f2sofs neoplat\u00f2nics i fragments de papir recentment desenterrats. un d'aquests fragments, el papir de derveni, demostra actualment que almenys al segle v ac existia un poema teog\u00f2nic-cosmog\u00f2nic d'orfeu. aquest poema intentava superar la teogonia d'hes\u00edode i la genealogia dels d\u00e9us s'ampliava amb nix o nyx (la nit) com un comen\u00e7ament definitiu abans d'ur\u00e0, cronos i zeus. la nit i la foscor podien equiparar-se al caos.\nels primers cosm\u00f2legs filos\u00f2fics hi van reaccionar en contra, o de vegades es van basar en les concepcions m\u00edtiques populars que havien existit al m\u00f3n grec per algun temps. algunes d'aquestes concepcions populars poden ser dedu\u00efdes de la poesia d'homer i hes\u00edode. en homer, la terra era vista com un disc pla surant en el riu d'oce\u00e0 i dominat per un cel semiesf\u00e8ric amb sol, lluna i estrelles. el sol (helios) creuava els cels com un auriga i navegava al voltant de la terra en una copa daurada a la nit. els humans podien adre\u00e7ar oracions al sol, la terra, el cel, els rius i els vents i fer juraments invocant-los com a testimonis. les escletxes en espais naturals es consideraven popularment entrades a l'estatge subterrani d'hades, la llar dels morts.\n\n\n==== el pante\u00f3 grec ====\n\nsegons la mitologia cl\u00e0ssica, despr\u00e9s de l'enderrocament dels titans el nou pante\u00f3 de d\u00e9us i deesses va ser confirmat. entre els principals d\u00e9us grecs hi havia els ol\u00edmpics, anomenats aix\u00ed perqu\u00e8 residien sobre l'olimp, sota la mirada de zeus. (la limitaci\u00f3 del seu nombre a dotze sembla haver estat una idea comparativament moderna.) a m\u00e9s d'aquests, els grecs adoraven diversos d\u00e9us rupestres, al semid\u00e9u r\u00fastic pan, les nimfes-n\u00e0iades que habitaven en les fonts, dr\u00edades en els arbres i nereides a la mar-, d\u00e9us-riu, s\u00e0tirs i altres. a m\u00e9s, hi havia poders foscos de l'infram\u00f3n, com les eum\u00e8nides (o f\u00faries), que es deia que perseguien els culpables de crims contra els parents. per honrar a l'antic pante\u00f3 grec, els poetes van compondre els himnes hom\u00e8rics, un conjunt de 33 can\u00e7ons. gregory nagy considera \u00abels m\u00e9s extensos himnes hom\u00e8rics com a simples preludis (comparats amb la teogonia), cadascun dels quals invoca a un d\u00e9u\u00bb.en l'\u00e0mplia diversitat de mites i llegendes que formen la mitologia grega, les de\u00eftats que eren natives dels pobles grecs es descrivien com a essencialment humanes per\u00f2 amb cossos ideals. segons walter burkert la caracter\u00edstica definit\u00f2ria de l'antropomorfisme grec \u00e9s que \u00abels d\u00e9us grecs s\u00f3n persones, no abstraccions, idees o conceptes\u00bb. amb independ\u00e8ncia de les seves formes essencials, els antics d\u00e9us grecs tenen moltes habilitats fant\u00e0stiques, sent la m\u00e9s important ser immunes a les malalties i poder resultar ferits nom\u00e9s sota circumst\u00e0ncies altament inusuals. els grecs consideraven la immortalitat com a caracter\u00edstica distintiva dels d\u00e9us; immortalitat que, igual que la seva eterna joventut, era assegurada mitjan\u00e7ant el constant \u00fas del n\u00e8ctar i l'ambrosia, que renovava la sang divina en les seves venes.cada d\u00e9u descendeix duna genealogia pr\u00f2pia, persegueix interessos diferents, est\u00e0 especialitzat en una determinada \u00e0rea i actua guiat per una personalitat \u00fanica, per\u00f2, aquestes descripcions emanen d'una multitud de variants locals arcaiques, que no sempre coincideixen entre elles. quan s'al\u00b7ludia a aquests d\u00e9us en la poesia, l'oraci\u00f3 o els cultes, es feia mitjan\u00e7ant una combinaci\u00f3 del seu nom i ep\u00edtets, que els identificaven per aquestes distincions de la resta de les seves pr\u00f2pies manifestacions (per exemple apol\u00b7lo musageta era \u00abapol\u00b7lo com a cap de les muses\u00bb). alternativament l'ep\u00edtet pot identificar un aspecte particular o local del d\u00e9u, es creu que de vegades podia ser un aspecte ja arcaic durant l'\u00e8poca cl\u00e0ssica de gr\u00e8cia.\nla majoria dels d\u00e9us estaven relacionats amb aspectes espec\u00edfics de la vida. per exemple, afrodita era la deessa de l'amor i la bellesa, mentre ares era el d\u00e9u de la guerra, hades el dels morts i atenea la deessa de la saviesa i el coratge. algunes de\u00eftats com apol\u00b7lo i dion\u00eds revelaven personalitats complexes i barreja de funcions, mentre que altres com hestia (literalment \u00abllar\u00bb) i helios (literalment \u00absol\u00bb) eren poc m\u00e9s que personificacions. els temples m\u00e9s impressionants tendien a estar dedicats a un nombre limitat de d\u00e9us, que van ser el centre de grans cultes panhel\u00b7l\u00e8nics. era per\u00f2 com\u00fa que moltes regions i poblacions dediquessin els seus propis cultes a d\u00e9us menors. moltes ciutats tamb\u00e9 honraven als d\u00e9us m\u00e9s coneguts amb ritus locals caracter\u00edstics i els associaven estranys mites desconeguts en els altres llocs. durant l'era heroica, el culte als herois (o semid\u00e9us) va complementar la dels d\u00e9us.\n\n\n=== l'edat dels d\u00e9us i els mortals ===\nunint l'edat en qu\u00e8 els d\u00e9us vivien sols i l'edat en la qual la interfer\u00e8ncia divina en els assumptes humans era limitada hi havia una edat de transici\u00f3 en la qual els d\u00e9us i els mortals es barrejaven lliurement. van ser aquests els primers dies del m\u00f3n, quan els grups es barrejaven m\u00e9s lliurement del que ho farien despr\u00e9s. la majoria d'aquestes hist\u00f2ries van ser despr\u00e9s narrades per ovidi en les metamorfosis i es divideixen sovint en dos grups tem\u00e0tics: hist\u00f2ries d'amor i hist\u00f2ries de c\u00e0stig.les hist\u00f2ries d'amor solien incloure l'incest o la seducci\u00f3 o violaci\u00f3 d'una dona mortal per un d\u00e9u, que donaven com a resultat un fill heroi. aquestes hist\u00f2ries suggereixen generalment que les relacions entre d\u00e9us i mortals s\u00f3n una cosa que cal evitar, ja que fins i tot les relacions consentides rarament tenen finals feli\u00e7os. en pocs casos, una divinitat femenina s'aparella amb un home mortal, com en l'himne hom\u00e8ric a afrodita, on la deessa jeu amb anquises concebent a enees.el segon tipus d'hist\u00f2ries (les de c\u00e0stig) tracten sobre l'apropiaci\u00f3 o invenci\u00f3 d'algun artefacte cultural important, com quan prometeu rob\u00e0 el foc als d\u00e9us, quan aquest o lic\u00e0on invent\u00e0 el sacrifici, quan t\u00e0ntal rob\u00e0 n\u00e8ctar i ambrosia de la taula de zeus i els dona als seus propis s\u00fabdits revelant-los els secrets dels d\u00e9us, quan dem\u00e8ter enseny\u00e0 l'agricultura i els misteris a tript\u00f2lem, o quan m\u00e0rsies invent\u00e0 l'aulos i s'enfront\u00e0 en un concurs musical amb apol\u00b7lo; ian morris considera les aventures de prometeu \u00abun punt entre la hist\u00f2ria dels d\u00e9us i la de l'home\u00bb. un fragment de papir an\u00f2nim, datat al segle iii ac, retrata v\u00edvidament el c\u00e0stig de dion\u00eds al rei de tr\u00e0cia, licurg, el reconeixement del nou d\u00e9u va arribar massa tard, ocasionant horribles c\u00e0stigs que es van estendre fins a l'altra vida. la hist\u00f2ria de l'arribada de dion\u00eds per establir el seu culte a tr\u00e0cia va ser tamb\u00e9 el tema d'una trilogia esquil\u00b7liana. en una altra trag\u00e8dia, les bacants d'eur\u00edpides, el rei de tebes, penteu, \u00e9s castigat per dion\u00eds per haver estat irrespectu\u00f3s amb ell i haver espiat les m\u00e9nades, les seves adoradores.en una altra hist\u00f2ria, basada en un antic tema folkl\u00f2ric que reflecteix un tema semblant, dem\u00e8ter estava buscant la seva filla pers\u00e8fone despr\u00e9s d'haver pres la forma d'una anciana anomenada doso i va rebre l'hospital\u00e0ria benvinguda de celeu, el rei d'eleusis a l'\u00e0tica. com a regal per recompensar l'hospitalitat de celeu, dem\u00e8ter va planejar fer immortal el seu fill demofont, per\u00f2 no va poder completar el ritual perqu\u00e8 la seva mare metanira la va sorprendre posant el nen en el foc i va xisclar espantada, fet que enfurism\u00e0 dem\u00e8ter, que va lamentar que els est\u00fapids mortals no entenguessin el ritual.\n\n\n=== l'edat heroica ===\nl'\u00e8poca en qu\u00e8 van viure els herois es coneix com a edat heroica. la poesia \u00e8pica i geneal\u00f2gica va crear cicles d'hist\u00f2ries agrupades al voltant d'herois o successos particulars i va establir les relacions familiars entre els herois de les diferents hist\u00f2ries, organitzant aix\u00ed les hist\u00f2ries en seq\u00fc\u00e8ncia. segons ken dowden \u00abhi ha fins i tot un efecte saga: podem seguir les destinacions d'algunes fam\u00edlies en generacions successives\u00bb.despr\u00e9s de l'aparici\u00f3 del culte heroic, els d\u00e9us i els herois constitueixen l'esfera sacra i s\u00f3n invocats plegats en els juraments i preg\u00e0ries adre\u00e7ades a ells. en contrast amb l'edat dels d\u00e9us, durant l'heroica la relaci\u00f3 d'herois manca de forma fixa i definitiva; ja no neixen grans d\u00e9us, per\u00f2 sempre poden sorgir nous d\u00e9us de l'ex\u00e8rcit dels morts. una altra important difer\u00e8ncia entre el culte als herois i als d\u00e9us \u00e9s que l'heroi es converteix en el centre de la identitat del grup local.les gestes monumentals d'h\u00e8racles es consideren el comen\u00e7ament de l'edat dels herois. tamb\u00e9 s'adscriuen a ella tres grans successos: les expedicions argon\u00e0utiques i les guerres de tebes i troia.\n\n\n==== h\u00e8racles i els her\u00e0clides ====\n\nalguns investigadors creuen que darrere la complicada mitologia d'h\u00e8racles probablement hi va haver un home real, potser un cacic-vassall del regne d'argos. altres suggereixen que la hist\u00f2ria d'h\u00e8racles \u00e9s una al\u00b7legoria del pas anual del sol per les dotze constel\u00b7lacions del zod\u00edac. i altres assenyalen mites anteriors d'altres cultures, mostrant la hist\u00f2ria d'h\u00e8racles com una adaptaci\u00f3 local de mites heroics ja ben assentats. tradicionalment h\u00e8racles era el fill de zeus i alcmena, neta de perseu. les seves fant\u00e0stiques gestes en solitari, amb els seus temes folkl\u00f2rics, van proporcionar molt material a les llegendes populars. \u00e9s retratat com un sacrificador, fundador dels altars i un comensal vora\u00e7, aquest darrer aspecte descrit nom\u00e9s en les com\u00e8dies, mentre que el seu lamentable final va proporcionar molt material per les trag\u00e8dies: l'h\u00e8racles d'eur\u00edpides, \u00e9s considerada per thalia papadopoulou \u00abuna obra de gran import\u00e0ncia per a l'examen d'altres drames d'aquest autor\u00bb. en l'art i la literatura, h\u00e8racles era representat com un home enormement fort d'altura moderada, sent la seva arma caracter\u00edstica l'arc per\u00f2 tamb\u00e9 freq\u00fcentment la clava. els atuells decorats amb pintures demostren la popularitat inigualable d'h\u00e8racles, apareixent la imatge de la seva lluita amb el lle\u00f3 molts centenars de vegades.h\u00e8racles tamb\u00e9 va entrar en la mitologia i el culte etrusc i rom\u00e0, i l'exclamaci\u00f3 mehercule es va fer tan familiar als romans com herakleis ho va ser per als grecs. a la pen\u00ednsula it\u00e0lica va ser adorat com a d\u00e9u dels mercaders i del comer\u00e7, si b\u00e9 altres tamb\u00e9 li resaven pels seus dons caracter\u00edstics de bona sort i rescat del perill.h\u00e8racles va aconseguir el m\u00e9s alt prestigi social mitjan\u00e7ant el seu lloc d'ancestre oficial dels reis doris. aix\u00f2 va servir probablement com a legitimaci\u00f3 per a les migracions de doris al pelopon\u00e8s. hil\u00b7los, l'heroi ep\u00f2nim d'una tribu d\u00f2rica, es va convertir en un her\u00e0clides, nom que rebien els nombrosos descendents d'h\u00e8racles, entre els quals hi havia: macaria, lamos, manto, bianor, tlep\u00f2lem i t\u00e8lef. aquests her\u00e0clides van conquerir els regnes peloponesis de micenes, esparta i argos, reclamant segons la llegenda el dret de governar a causa de la seva ascend\u00e8ncia. el seu ascens al poder es denomina freq\u00fcentment \u00abinvasi\u00f3 d\u00f2rica\u00bb. els reis lidis i m\u00e9s tard els macedonis, com a governants del mateix rang, tamb\u00e9 van passar a ser her\u00e0clides.altres membres de la primera generaci\u00f3 d'herois, com perseu, deucali\u00f3, teseu i bel\u00b7lerofont, tenen molts trets en com\u00fa amb h\u00e8racles. com ell, les seves gestes s\u00f3n en solitari, fant\u00e0stiques i vorejant el conte de fades, doncs van matar monstres com la quimera i la medusa. enviar un heroi a una mort segura \u00e9s, tamb\u00e9, un tema freq\u00fcent en aquesta primera tradici\u00f3 heroica, com en els casos de perseu i bel\u00b7lerofont.\n\n\n==== els argonautes ====\n\nl'\u00fanica \u00e8pica hel\u00b7len\u00edstica conservada, les argon\u00e0utiques d'apol\u00b7loni de rodes (poeta \u00e8pic, investigador i director de la biblioteca d'alexandria) narra el mite del viatge de j\u00e0son i els argonautes per recuperar el vell\u00f3 d'or de la m\u00edtica terra de c\u00f2lquida. en aquest poema j\u00e0son \u00e9s emp\u00e8s a la seva recerca pel rei p\u00e8lias, qui rep una profecia sobre un home amb una sola sand\u00e0lia que seria la seva n\u00e8mesi. j\u00e0son perd una sand\u00e0lia en un riu i despr\u00e9s fa cap a la cort de p\u00e8lias i aix\u00ed s'inicia l'\u00e8pica. gaireb\u00e9 tots els membres de la seg\u00fcent generaci\u00f3 d'herois, a m\u00e9s d'h\u00e8racles, van estar amb j\u00e0son en l'embarcaci\u00f3 anomenada argo per buscar el vell\u00f3 d'or. aquesta generaci\u00f3 tamb\u00e9 inclo\u00efa teseu, que va anar a creta a matar el minotaure, l'hero\u00efna atalanta i a mel\u00e8agre, que una vegada va tenir un cicle \u00e8pic propi que rivalitzava amb la il\u00edada i l'odissea. p\u00edndar, apol\u00b7loni i apolodor es van esfor\u00e7ar a donar llistes completes dels argonautes.encara que apol\u00b7loni va escriure el seu poema al segle iii ac, la composici\u00f3 de la hist\u00f2ria dels argonautes \u00e9s anterior a l'odissea, que mostra familiaritat amb les gestes de j\u00e0son (les aventures d'odisseu poden haver estat parcialment basades en elles). en \u00e8poques antigues, l'expedici\u00f3 es considerava un fet hist\u00f2ric, un incident en l'obertura de la mar negra al comer\u00e7 i la colonitzaci\u00f3 grega. tamb\u00e9 va ser extremadament popular, constituint un cicle al qual es van adjuntar moltes llegendes locals. en particular, la hist\u00f2ria de medea va captivar la imaginaci\u00f3 dels poetes tr\u00e0gics.\n\n\n==== la casa d'atreu i el cicle teb\u00e0 ====\n\nentre les argon\u00e0utiques i la guerra de troia hi va haver una generaci\u00f3 coneguda principalment pels seus horribles crims. aquests inclouen els fets d'atreu i tiestes a argos. despr\u00e9s del mite de la casa d'atreu (una de les dues principals dinasties heroiques juntament amb la casa de l\u00e0bdac) hi ha el problema de la devoluci\u00f3 de poder i la forma d'ascensi\u00f3 al tron. els bessons atreu i tiestes amb els seus descendents van jugar el paper protagonista en la trag\u00e8dia de la devoluci\u00f3 de poder a micenas.el cicle teb\u00e0 tracta els successos relacionats especialment amb cadme, el fundador de la ciutat, i posteriorment amb els fets de laios i \u00e8dip a tebes, una s\u00e8rie d'hist\u00f2ries que van portar el saqueig final de la ciutat a mans dels set cabdills contra tebes i els ep\u00edgons. aquest segon grup d'atacants, els ep\u00edgons, no se sap si figuraven en l'\u00e8pica original. pel que fa a \u00e8dip, els relats \u00e8pics antics semblen indicar que va seguir governant a tebes despr\u00e9s de la revelaci\u00f3 que iocasta era la seva mare; despr\u00e9s d'aix\u00f2 es va casar amb una segona esposa que seria la mare dels seus fills; versi\u00f3 que resulta molt diferent de la hist\u00f2ria que coneixem per les trag\u00e8dies (per exemple, l'\u00e8dip rei de s\u00f2focles) i els relats mitol\u00f2gics posteriors.\n\n\n==== la guerra de troia i les seves seq\u00fceles ====\n\nla mitologia grega culmina amb la guerra de troia, la lluita entre els grecs i els troians, incloent-hi les seves causes i conseq\u00fc\u00e8ncies. en les obres d'homer, les principals hist\u00f2ries ja han pres forma i subst\u00e0ncia, i els temes individuals van ser elaborats m\u00e9s tard, especialment en els drames grecs. la guerra de troia va atreure tamb\u00e9 gran inter\u00e8s en la cultura romana a causa de la hist\u00f2ria de l'heroi troi\u00e0 enees, el viatge des de troia va portar a la fundaci\u00f3 de la ciutat que un dia seria roma, recollida per virgili en l'eneida (el llibre ii cont\u00e9 el relat m\u00e9s conegut del saqueig de troia). es creu que hi havia dues pseudocr\u00f2niques sobre el mateix tema, escrites en llat\u00ed, dels autors dictus cretenc i dares frigi.el cicle de la guerra de troia, una col\u00b7lecci\u00f3 de poemes \u00e8pics, comen\u00e7a amb els successos que van desencadenar la guerra: eris i la poma daurada per la m\u00e9s bella (kallisti), el judici de paris, el rapte d'helena i el sacrifici d'ifigenia a \u00e0ulida. per rescatar helena, els grecs van organitzar una gran expedici\u00f3 sota el comandament del germ\u00e0 de menelau, agam\u00e8mnon, rei d'argos o micenes, per\u00f2 els troians es van negar a alliberar-la. la il\u00edada, que es desenvolupa en el des\u00e8 any de la guerra, explica la disputa d'agam\u00e8mnon amb aquil\u00b7les, que era el millor guerrer grec, i les conseg\u00fcents morts en batalla de l'amic d'aquil\u00b7les, p\u00e0trocle, i del fill gran de pr\u00edam, h\u00e8ctor. despr\u00e9s de la mort d'aquest es van unir als troians dos ex\u00f2tics aliats: pentesilea, reina de les amazones, i m\u00e8mnon, rei dels et\u00edops i fill de la deessa de l'alba eos. aquil\u00b7les va matar ambd\u00f3s, per\u00f2 paris va aconseguir llavors matar-lo amb una fletxa al tal\u00f3, l'\u00fanica part del seu cos vulnerable a les armes humanes. abans que poguessin prendre troia, els grecs van haver de robar de la ciutadella la imatge de fusta de pal\u00b7las atena (el pal\u00b7ladi). finalment, amb l'ajuda d'atena van construir el cavall de troia. malgrat les advert\u00e8ncies de la filla de pr\u00edam, cassandra, els troians van ser conven\u00e7uts per sin\u00f3, un grec que havia fingit la seva deserci\u00f3, per portar el cavall dins de les muralles de troia com a ofrena a atena. el sacerdot laocoont, que va intentar destruir el cavall, va ser mort per serps marines. al vespre la flota grega va tornar i els guerrers del cavall van obrir les portes de la ciutat. en el complet saqueig que va seguir, pr\u00edam i els seus restants fills van ser assassinats, passant les dones troianes a ser esclaves en diverses ciutats de gr\u00e8cia. els aventurats viatges de retorn dels l\u00edders grecs (incloent-hi les vagabunderies d'odiseu i enees, i l'assassinat d'agam\u00e8mnon) van ser narrats en dues obres \u00e8piques, els retorns (nostoi, avui perduda) i l'odissea d'homer. el cicle troi\u00e0 tamb\u00e9 inclou les aventures dels fills de la generaci\u00f3 troiana (per exemple orestes i tel\u00e8mac).el cicle troi\u00e0 va proporcionar una varietat de temes i es va convertir en una font principal d'inspiraci\u00f3 per als antics artistes grecs (per exemple, les m\u00e8topes del parten\u00f3 representant el saqueig de troia). aquesta prefer\u00e8ncia art\u00edstica pels temes procedents del cicle troi\u00e0 indica la seva import\u00e0ncia per a l'antiga civilitzaci\u00f3 grega. el mateix cicle mitol\u00f2gic tamb\u00e9 va inspirar una s\u00e8rie d'obres liter\u00e0ries europees posteriors. per exemple, els escriptors europeus medievals troians, desconeixedors de l'obra d'homer, van trobar en la llegenda de troia una rica font d'hist\u00f2ries heroiques i rom\u00e0ntiques i un marc adequat en el qual encaixar els seus propis ideals cortesans i cavallerescos. autors del segle xii, com beno\u00eet de sainte-maure (poema de troia, 1154-1160) i jos\u00e9 iscano (de bello troiano, 1183) descriuen la guerra mentre reescriuen la versi\u00f3 est\u00e0ndard que van trobar en dictis i dares, seguint aix\u00ed el consell d'horaci i l'exemple de virgili: reescriure un poema de troia en lloc d'explicar alguna cosa completament nova.\n\n\n== concepcions gregues i romanes dels mites ==\nla mitologia es trobava al cor de la vida quotidiana a l'antiga gr\u00e8cia. els grecs consideraven la mitologia una part de la seva hist\u00f2ria. usaven els mites per explicar fen\u00f2mens naturals, difer\u00e8ncies culturals, enemistats i amistats tradicionals. era una font d'orgull ser capa\u00e7 de seguir l'ascend\u00e8ncia dels propis dirigents fins a un heroi mitol\u00f2gic o un d\u00e9u. pocs dubtaven de la base real del relat de la guerra de troia en la il\u00edada i l'odissea. segons victor davis hanson i john heath, el coneixement profund de l'\u00e8pica hom\u00e8rica era considerat pels grecs la base de la seva culturitzaci\u00f3. homer era l'\u00abeducaci\u00f3 de gr\u00e8cia\u00bb (\u1f11\u03bb\u03bb\u03ac\u03b4\u03bf\u03c2 \u03c0\u03b1\u03af\u03b4\u03b5\u03c5\u03c3\u03b9\u03c2) i la seva poesia \u00abel llibre\u00bb.\n\n\n=== filosofia i mitologia ===\ndespr\u00e9s de l'auge de la filosofia, la hist\u00f2ria, la prosa i el racionalisme a finals del segle v ac, la destinaci\u00f3 dels mites es va tornar incerta i les genealogies mitol\u00f2giques van donar lloc a una concepci\u00f3 de la hist\u00f2ria que va intentar excloure el sobrenatural (com ara la hist\u00f2ria tucididiana). mentre que els poetes i dramaturgs reelaboraven els mites, els historiadors i fil\u00f2sofs grecs estaven comen\u00e7ant a criticar-los.uns pocs fil\u00f2sofs radicals com xen\u00f2fanes de colof\u00f3 comen\u00e7aven ja a etiquetar les hist\u00f2ries dels poetes com a mentides blasfemes. al segle vi ac: xen\u00f2fanes s'havia queixat que homer i hes\u00edode atribu\u00efssin als d\u00e9us \u00abtot el que \u00e9s vergony\u00f3s i desgraciat entre els homes: el robatori, els adulteris i l'engany mutu\u00bb. aquesta l\u00ednia de pensament va trobar la seva expressi\u00f3 m\u00e9s dram\u00e0tica en la rep\u00fablica i les lleis de plat\u00f3, qui va crear els seus propis mites al\u00b7leg\u00f2rics (com el d'er en la rep\u00fablica) atacant els relats tradicionals dels enganys, robatoris i adulteris divins com a immorals i oposant-se al seu paper central en la literatura. la cr\u00edtica de plat\u00f3 va ser el primer desafiament seri\u00f3s a la tradici\u00f3 mitol\u00f2gica hom\u00e8rica, qualificant els mites de \u00abxerrameca de dones velles\u00bb. per la seva banda arist\u00f2til va criticar l'enfocament filos\u00f2fic presocr\u00e0tic quasi mitol\u00f2gic i va subratllar que \u00abhes\u00edode i els escriptors teol\u00f2gics es preocupaven nom\u00e9s per all\u00f2 qu\u00e8 els semblava plausible i no tenien respecte per nosaltres [...] per\u00f2 no val la pena prendre seriosament els escriptors que presumeixen de fer servir l'estil mitol\u00f2gic; mentre que a aquells que procedeixen a demostrar les seves afirmacions hem de prendre'ls amb respecte\u00bb.no obstant aix\u00f2, ni tan sols plat\u00f3 va aconseguir deslletar a la seva societat de la influ\u00e8ncia dels mites: la seva pr\u00f2pia caracteritzaci\u00f3 de s\u00f2crates est\u00e0 basada en els patrons tradicionals hom\u00e8rics i tr\u00e0gics, usats pel fil\u00f2sof per lloar la recta vida del seu mestre:\n\nhanson i heath estimen que el rebuig de plat\u00f3 per la tradici\u00f3 hom\u00e8rica no va ser rebut favorablement per la base de la civilitzaci\u00f3 grega. els vells mites es van mantenir vius en cultes locals i van seguir influint en la poesia i constituint el tema principal de la pintura i l'escultura.en una actitud diferent l'escriptor de trag\u00e8dies del segle v ac, eur\u00edpides, va jugar freq\u00fcentment amb les velles tradicions, burlant-se d'elles i infonent notes de dubte a trav\u00e9s de la veu dels seus personatges, si b\u00e9 els temes de les seves obres van ser presos, sense excepci\u00f3, dels mites. moltes d'aquestes obres van ser escrites en resposta a la versi\u00f3 d'un predecessor del mateix mite o semblant. eur\u00edpides impugna principalment els mites sobre els d\u00e9us i comen\u00e7a la seva cr\u00edtica amb una objecci\u00f3 semblant a una que ja s'hagi expressat per xen\u00f2crates: els d\u00e9us, com es representaven tradicionalment, s\u00f3n massa insensiblement antropom\u00f2rfics.\n\n\n=== racionalisme hel\u00b7len\u00edstic i rom\u00e0 ===\ndurant la gr\u00e8cia hel\u00b7len\u00edstica, la mitologia va adquirir el prestigi de coneixement elitista que assenyalava els seus posse\u00efdors com a pertanyents a certa classe. alhora, el gir esc\u00e8ptic de l'edat cl\u00e0ssica es va fer fins i tot m\u00e9s pronunciat. el mit\u00f2graf grec ev\u00e8mer va fundar la tradici\u00f3 de buscar una base hist\u00f2rica real per als \u00e9ssers i fets mitol\u00f2gics. encara que la seva obra original (escriptures sagrades) s'ha perdut, se sap molt d'ella pel que van registrar diodor de sic\u00edlia i lactanci.les hermen\u00e8utiques racionalitzadores de la mitologia es van fer encara m\u00e9s populars sota l'imperi rom\u00e0, gr\u00e0cies a les teories fisicalistes de la filosofia estoica i epic\u00faria. els estoics presentaven explicacions dels d\u00e9us i els herois com a fen\u00f2mens f\u00edsics, mentre que els evemeristes els racionalitzaven com a personatges hist\u00f2rics. alhora, els estoics i els neoplat\u00f2nics promovien els significats morals de la tradici\u00f3 mitol\u00f2gica, basats sovint en les etimologies greges. mitjan\u00e7ant el seu missatge epicuri, lucreci havia buscat expulsar els temors supersticiosos de les ments dels seus conciutadans. titus livi tamb\u00e9 va ser esc\u00e8ptic respecte a la tradici\u00f3 mitol\u00f2gica i afirmava que no intentava enjudiciar tals llegendes (fabulae). el desafiament per als romans amb un fort sentit apolog\u00e8tic de la tradici\u00f3 religiosa era defensar aquesta tradici\u00f3 mentre concedien que sovint era un brou de cultiu per a la superstici\u00f3. el lexic\u00f2graf i historiador varr\u00f3, que considerava la religi\u00f3 una instituci\u00f3 humana de gran import\u00e0ncia per a la preservaci\u00f3 del b\u00e9 en la societat, va dedicar rigorosos estudis als or\u00edgens dels cultes religiosos. en el seu antiquitates rerum divinarum (que no es conserva, encara que la ciutat de d\u00e9u d'agust\u00ed d'hipona assenyala el seu enfocament general) varr\u00f3 argumenta que mentre l'home superstici\u00f3s tem els d\u00e9us, l'aut\u00e8ntica persona religiosa els venera com a pares. en la seva obra distingia tres tipus de d\u00e9us:\n\nd\u00e9us de la naturalesa: de\u00efficaci\u00f3 de fen\u00f2mens naturals com ara la pluja i el foc.\nd\u00e9us dels poetes: inventats per bards sense escr\u00fapols per incitar les passions.\nd\u00e9us de la ciutat: inventats per savis legisladors per tranquil\u00b7litzar i il\u00b7luminar el poble.l'acad\u00e8mic rom\u00e0 cotta va ridiculitzar tant l'acceptaci\u00f3 literal dels mites com l'al\u00b7leg\u00f2rica, declarant rotundament que no tenien lloc a la filosofia. cicer\u00f3 menyspreava generalment els mites, per\u00f2 igual que varr\u00f3, posava \u00e8mfasi en el seu suport a la religi\u00f3 estatal i les seves institucions. \u00e9s dif\u00edcil saber com s'estenia aquest racionalisme en l'escala social. cicer\u00f3 afirma que ning\u00fa (ni tan sols les velles i els nens) \u00e9s tan ximple com per creure en els terrors de l'hades o l'exist\u00e8ncia d'escil\u00b7la, els centaures o altres criatures compostes per\u00f2, d'altra banda, l'orador es queixa la resta del temps del car\u00e0cter superstici\u00f3s i cr\u00e8dul de la gent. de natura deorum \u00e9s el resum m\u00e9s exhaustiu de cicer\u00f3 d'aquesta l\u00ednia de pensament.\n\n\n== vegeu tamb\u00e9 ==\nmitologia grecoromana\ncab\u00edria\ntitanom\u00e0quia\noracle de delfos\ncaduceu\ncopa d'higiea\nvara d'esculapi\nhelic\u00f3\nfont hipocrene\ntemiscura\nterambo\n\n\n== refer\u00e8ncies ==\n\n\n== enlla\u00e7os externs ==\njordi redondo, introducci\u00f3 a la religi\u00f3 i la mitologia gregues, universitat de val\u00e8ncia 2011 (format electr\u00f2nic). enlla\u00e7 a googlebooks: [1]\nel laberint dels mites\nplana sobre la mitologia grega arxivat 2007-03-10 a wayback machine."