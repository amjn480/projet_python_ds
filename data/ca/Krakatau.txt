"krakatau o krakatoa \u00e9s una illa volc\u00e0nica formada per lava prop de l'illa indon\u00e8sia de rakata, a l'estret de la sonda, entre les illes de java i de sumatra. el nom de krakatau s'usa per anomenar tant el grup d'illes, com l'illa principal, com el mateix volc\u00e0 principal (tamb\u00e9 conegut com a perbuatan). els tres volcans principals de l'illa s'anomenen perbuatan, danan i rakata.\n\n\n== topon\u00edmia i etimologia ==\nles primeres mencions de krakatau a occident s\u00f3n del segle xvi i es troben en un mapa de lucas janszoon waghenaer que anomenava l'illa pulo carcata. pulo \u00e9s una variant de pulau, paraula indon\u00e8sia que significa \u00abilla\u00bb, tot i que hi ha descripcions anteriors d'una illa de forma punxaguda a l'estret de la sonda. el 1708, un altre mapa fa menci\u00f3 a karata.\nactualment s'accepten dues denominacions: krakatoa i krakatau. la primera \u00e9s comuna en catal\u00e0 i en lleng\u00fces europees com el castell\u00e0, l'angl\u00e8s o el franc\u00e8s. el nom krakatau, tamb\u00e9 escrit krakatao en portugu\u00e8s antic, \u00e9s el m\u00e9s utilitzat en el alemany i altres lleng\u00fces germ\u00e0niques i pels ge\u00f2legs; tamb\u00e9 \u00e9s el d'\u00fas m\u00e9s freq\u00fcent a indon\u00e8sia.\nl'origen del nom indonesi krakatau \u00e9s incert. aix\u00f2 no obstant, existeixen diverses teories, les m\u00e9s comunes s\u00f3n les seg\u00fcents:\n\norigen onomatopeic, a l'imitar el sorall que fan les cacatues que habitaven l'illa. aix\u00f2 no obstant, van den berg assenyala que aquests animals nom\u00e9s viuen en la part oriental de l'arxip\u00e8lag.\ndel s\u00e0nscrit karka o karkata o karkataka, que significa \"llagosta \" o \"cranc\". (rakata tamb\u00e9 vol dir \"cranc\" en antic javan\u00e8s.) aquest es considera l'origen m\u00e9s probable.\nla paraula malaia kelakatu, formiga d'ala blanca. furneaux assenyala que en els mapes anteriors a 1883, el krakatau s'assembla a una formiga vista des de dalt, amb lang i verlaten als costats com ales.\nuna altra teoria afirma que krakatoa significa \u00abmont silenci\u00f3s\u00bb.\nvan den berg (1884) explica la hist\u00f2ria que krakatau fou el resultat d'un error ling\u00fc\u00edstic. segons la llegenda, el capit\u00e0 d'un vaixell visitant deman\u00e0 a un habitant quin era el nom de l'illa, i aquest respongu\u00e9 \"kaga tau\" (aku nggak tau), una frase que voldria dir no ho s\u00e9 en betawi familiar. aquesta darrera teoria \u00e9s \u00e0mpliament reconeguda com a llegenda i molt poc versemblant.\n\n\n== geografia ==\n\n\n=== situaci\u00f3 ===\nles illes formades pel krakatau estan situades al mig de l'estret de la sonda, a mitjana dist\u00e0ncia ente les costes de sumatra al nord-oest i l'illa de java al sud-est a indon\u00e8sia. el litoral m\u00e9s properm prop de la ciutat de serang, es troba a 42 quil\u00f2metres a l'est i la capital jakarta a 160 quil\u00f2metres a la mateix direcci\u00f3. administrativament, l'arxip\u00e8lag dep\u00e8n de la prov\u00edncia de lampung a sumatra.\n\n\n=== topografia ===\nabans de 1883, l'arxip\u00e8lag consistia en tres illes principals: lang (\u00ab llarga \u00bb en neerland\u00e8s) al nord-est i verlaten (\u00ab abandonada \u00bb o \u00ab deserta \u00bb) al nord-oest \u2013 que s\u00f3n testimoni de l'exist\u00e8ncia d'una antiga i gran caldera volc\u00e0nica de la que formarien part del seu contorn \u2013 i krakatau, la m\u00e9s gran, al sud, d'una longitud de nou quil\u00f2metres i una amplada de cinc. existeix un illot cobert d'arbres anomenat poolsche hoed (\u00ab barret polon\u00e8s \u00bb, per la seva forma) a uns centenars de metres de lang, i roquers i bancs de sorra entre les illes. sobre krakatau se situen tres cons volc\u00e0nics: rakata (de 813 metre d'altitud) al sud, danan (445 metres, probablement un volc\u00e0 doble) al centre i perbuatan (122 metres) al nord.despr\u00e9s de l'erupci\u00f3 de 1883, la topografia de l'arxip\u00e8lag canvi\u00e0 parcialment. lang fou l'illa que pat\u00ed menys canvis, guany\u00e0 superf\u00edcie gr\u00e0cies als dip\u00f2sits de cendra i tefra expolsats en l'erupci\u00f3, per\u00f2 que l'efecte de l'erosi\u00f3 del mar redu\u00ed r\u00e0pidament. el nom de l'illa canvia despr\u00e9s i s'anomena krakatau-ketjil o panjang. verlaten pat\u00ed desgast al sud-est, sobre el vessant orientat a l'explosi\u00f3, triplic\u00e0 la seva superf\u00edcie i a l'extrem nord-est es form\u00e0 un cord\u00f3 litoral amb un petit llac d'aigua salobre, destru\u00eft progressivament per les onades. verlaten fou reanomenada sertung. poolsche hoed desaparegu\u00e9 completament. l'illa de krakatau fou destru\u00efda en gran part per l'explosi\u00f3. nom\u00e9s en queda la part meridional, amb el con rakata que perd\u00e9 deu metres i un volum important al nord, per\u00f2 que rest\u00e0 com a pic culminant de l'arxip\u00e8lag amb 813 metres d'altitud. de danan, nom\u00e9s qued\u00e0 un min\u00fascul illot anomenat bootsmansrots. el lloc exacte on es trobava perbuatan ara es troba submergit a 550 metres de profunditat. el 1927, despr\u00e9s d'una nova erupci\u00f3, emerg\u00ed l'anak krakatau (\u00ab fill de krakatau \u00bb) al centre de les tres illes principals, i creix\u00e9 r\u00e0pidament degut a la quantitat i rapidesa de l'emissi\u00f3 de cendres, s'estabilitz\u00e0 el 1930. la seva altitud sobrepass\u00e0 els 300 metres el 1999 i continua creixent amb les erupcions actuals.\n\n\n=== clima ===\nel clima de l'arxip\u00e8lag \u00e9s clima tropical, amb forta humitat relativa per\u00f2 amb una estaci\u00f3 relativament seca de maig a l'octubre, amb un m\u00ednim de precipitacions a l'agost, i un pic al gener amb m\u00e9s de 300 mm. les temperatures se situen generalment entre el 25 i els 32 \u00b0c.\n\n\n=== flora i fauna ===\nl'arxip\u00e8lag estava cobert d'una exuberant vegetaci\u00f3 t\u00edpica de les regions tropicals humides per\u00f2 l'erupci\u00f3 de 1882 destru\u00ed probablement tota forma de vida. tot i aix\u00f2, la vida es refeu r\u00e0pidament amb les llavors probablement transportades pels corrents marins o les deixades a la femta dels ocells, aix\u00ed, ja el 1886 s'inventarien 30 esp\u00e8cies de plantes i el 1920, 300 esp\u00e8cies i 600 esp\u00e8cies animals. no obstant el 1953, una nova activitat volc\u00e0nica destru\u00ed el 90% de la vegetaci\u00f3 de sertung i panjang.\n\navui, hi ha un aut\u00e8ntic bosc tropical sobre les tres illes principals, amb m\u00e9s de 400 esp\u00e8cies de plantes, 54 esp\u00e8cies de papallones, 30 d'ocells, 17 de ratpenats, 9 de r\u00e8ptils i nombrosos insectes. els pics de sertung estan coberts de timonius mentre que terminalia creix sobre els pendents m\u00e9s baixos, la casuarina es troba \u00fanicament al vessant nord i el dysoxylum al sud-est. panjang es troba quasi completament coberta de dysoxylum, tot i que tamb\u00e9 trobem casuarina al sud-oest i ficus nervosa pubinervis a l'est. els pics i el vessant sud-est del mig con de rakata estan coberts de neonauclea i de ficus sobre els que es desenvolupa molsa per sobre dels 550 metres d'altitud, aix\u00ed com arbustos d'una esp\u00e8cie de schefflera, mentre que casuarina creix en les restes de l'antic cr\u00e0ter i la subesp\u00e8cies ficus nervosa subsp. pubinervis \u00e9s present al litoral. a l'anak krakatau, el medi est\u00e0 a merc\u00e8 de les erupcions i de les colades de lava, com les que es produ\u00efren entre el 1972 i 1975, 1979 i 1980, i a mitjans dels anys 1990, que afectaren greument la casuarina. a m\u00e9s, la pres\u00e8ncia recurrent de gas t\u00f2xic, la calor del terra al voltant del cr\u00e0ter, la manca d'aigua en les pendents superiors fortament inclinades i molt dragades, impideixen pr\u00e0cticament la colonitzaci\u00f3 vegetal fora de la franja litoral, on trobem alguns ametlles de l'\u00edndia, cocoters i ipomea pes-caprae.la colonitzaci\u00f3 relativement r\u00e0pida de les plantes t\u00e9 dos factors: el clima tropical i la riquesa del s\u00f2l. les esp\u00e8cies s'instal\u00b7len m\u00e9s f\u00e0cilment sobre les cendres que sobre les colades de lava, aquest contrast \u00e9s clarament visible a l'anak krakatau. aquests dos factors fan que la colonitzaci\u00f3 sigui m\u00e9s r\u00e0pida que a surtsey a al mont saint helens per una banda i que a hawaii d'una altra, i que a m\u00e9s no respecti necess\u00e0riament l'ordre establert, herbes, falgueres i arbustos, despr\u00e9s arbres, sin\u00f3 que \u00e9s molt m\u00e9s err\u00e0tic. de manera que els insectes troben una font d'alimentaci\u00f3, seguits dels ocells i els ratpenats que participen en la dispersi\u00f3 dels fruits i acceleren el proc\u00e9s.\n\n\n=== geologia ===\nel krakatau es troba a 140 quil\u00f2metres al nord-est de la zona de subducci\u00f3 de la placa australiana sota la placa eurasi\u00e0tica i m\u00e9s precisament sobre la placa de la sonda, en el lloc on el l\u00edmit entre les dues plaques efectua un canvi brusc de direcci\u00f3, probablement a causa d'un aprimament de l'escor\u00e7a terrestre poc habitual en la regi\u00f3 i la uni\u00f3 entre les dues falles. el volc\u00e0, situat al cintur\u00f3 de foc del pac\u00edfic, se situa aproximadament a 120 quil\u00f2metres per sobre del pla de benioff.\nl'estudi estratigr\u00e0fic del krakatau revela cinc fases eruptives. la primera fase correspon a la formaci\u00f3 del krakatau prehist\u00f2ric, constitu\u00eft per un con \u00fanic i caracteritzat per dues colades de lava i dip\u00f2sits de pumicita observables actualment a sertung i panjang, aix\u00ed com en el con de rakata en al colada m\u00e9s recent. la segona fase \u00e9s un episodi destructiu lligat a l'erupci\u00f3 de 535, que vei\u00e9 la formaci\u00f3 d'un n\u00favol ardent i caiguda de tefra, amb ignimbrites en les capes baixes dels dip\u00f2sits corresponents als materials pesants i a les cendres m\u00e9s lleugeres per sobre. la tercera fase s'encet\u00e0 amb la formaci\u00f3 sobre l'illa de krakatau els cons de rakata, danan et perbuatan, nom\u00e9s al primer s'hi troben les restes: una successi\u00f3 de laves andes\u00edtiques i bas\u00e0ltiques i dip\u00f2sits de tefra amb esc\u00f2ries, lapilli i cendres. la quarta fase \u00e9s un segon episodi destructiu, lligat a l'erupci\u00f3 de 1883, que nom\u00e9s deix\u00e0 de l'illa de krakatau el con destru\u00eft de rakata i els dip\u00f2sits principalment constitu\u00efts de pumicita contenint obsidiana i cendres amb una distribuci\u00f3 desigual sobre sertung i panjang i el vessant extern de rakata. la cinquena i darrera fase correspon a la formaci\u00f3 de l'anak krakatau.l'erupci\u00f3 de 1883 que arras\u00e0 en part el con de rakata, a posat al descobert una part del dic que ompl\u00ed l'antic xemeneia volc\u00e0nica. de la mateixa manera, bootsmansrots \u00e9s una petita plataforma rocallosa composta de plaques paral\u00b7leles inclinades 45\u00b0 amb respecte a la superf\u00edcie del mar, romanents d'un dic antic que havia estat incl\u00f2s en els flancs de dunan. els vessants externs de les illes de sertung i de panjang, i en una proporci\u00f3 menor de krakatau (o rakata), guaden empremtes del relleu de la caldera que form\u00e0 el volc\u00e0 abans de 535, amb nombrosos barrancs i crestes, parcialment enterrades sota els dip\u00f2sits de l'explosi\u00f3 de 1883. l'anak krakatau est\u00e0 constitu\u00eft per dos cons superposats, el m\u00e9s recent ha pr\u00e0cticament recobert l'antic con que culmina pel cant\u00f3 nord-est a 156 metres d'altitud. les seves laves tenen la particularietat d'estendre's en totes les direccions, i algunes han aconseguit engrandir la superf\u00edcie de l'illa.els minerals primaris que componen tant la lava com les bombes volc\u00e0niques del jove anak krakatau estan constitu\u00efdes d'augita, d'hiperstena, de feldespat i a vegades de petits grans d'olivina. la major part dels cristalls es troben majorit\u00e0riament sota la forma de fenocristalls per\u00f2 tamb\u00e9 sota la forma de microlits i de microgr\u00e0nuls.\n\n\n== hist\u00f2ria ==\nels volcans de l'illa han entrat en erupci\u00f3 repetidament, massivament i amb conseq\u00fc\u00e8ncies desastroses durant la hist\u00f2ria registrada. el m\u00e9s conegut d'aquests esdeveniments tingu\u00e9 lloc a finals d'agost de 1883.\n\n\n=== l'erupci\u00f3 del 416 o el 535 ===\nla data majorit\u00e0riament acceptada de la primera erupci\u00f3 documentada hist\u00f2ricament \u00e9s el 416, tot i que tamb\u00e9 s'ha proposat el 535 com a data de l'erupci\u00f3. el primer document \u00e9s una cr\u00f2nica javanesa escrita al segle xvi anomenada pararaton o \u00ab llibre dels reis \u00bb que relata els seg\u00fcents fets referits l'any 338 de l'era saka, \u00e9s a dir, el 416 del calendari gregori\u00e0 :\n\nactualment s'estima que aquesta erupci\u00f3 fou de prop de 400 megatones de tnt (\u00e9s a dir, 20.000 vegades la pot\u00e8ncia de la bomba d'hiroshima). destru\u00ed el con volc\u00e0nic obrint una caldera de 7 quil\u00f2metres de llarg i deixant les tres illes de krakatau, verlaten i lang (rakata, panjang i sertung). aquesta erupci\u00f3 comport\u00e0 sense cap dubte tsunamis que foren m\u00e9s forts que els de 1883. no obstant, s'ignora la destrucci\u00f3 que pogueren causar. tot i que aquest escenari i aquestes dates s\u00f3n les m\u00e9s acceptades actualment, l'arque\u00f2leg david keys i el ge\u00f2leg ken wohletz han proposat una data m\u00e9s tardana i un escenari diferent, implicant una erupci\u00f3 molt m\u00e9s poderosa i de conseq\u00fc\u00e8ncies hist\u00f2riques determinants. per a keys i wohletz, podria ser que la narraci\u00f3 del pararaton, els primers manuscrits del qual dates de la fi del segle xv, continguessin un error en la data i es referissin a una erupci\u00f3 que podria haver succe\u00eft el febrer del 535 de l'era cristiana. segons wohletz un volc\u00e0, el proto-krakatau, ocupava llavors l'actual estret de la sonda. seria en el decurs d'una immensa erupci\u00f3, corresponen a l'ejecci\u00f3 de 200 km\u00b3 de magma que deixat una caldera de 50 km de di\u00e0metre, que seria l'actual estret que separa les dues illes de java i sumatra. la pertorbaci\u00f3 atmosf\u00e8rica resultant explicaria les anomalies clim\u00e0tiques registrades en molts indrets del planeta cap al 535. segons keys, les conseq\u00fc\u00e8ncies de l'erupci\u00f3 haurien enfosquit la totalitat de la terra durant almenys dos anys a partir d'aquesta data. aquesta erupci\u00f3 hauria llen\u00e7at tal quantitat de pols, aigua, sofre i gas a l'estratosfera que s'hauria produ\u00eft un hivern volc\u00e0nic sobre el planeta durant molts anys. el fet \u00e9s que les fonts antigues, aix\u00ed com les mesures dendrocronol\u00f2giques testifiquen pertorbacions meteorol\u00f2giques i clim\u00e0tiques, que podrien correspondre als efectes d'una potent erupci\u00f3 volc\u00e0nica, sense necess\u00e0riament posseir un car\u00e0cter excepcional. aquest n\u00favol volc\u00e0nic hauria bloquejat els raigs solars, destruint les collites i produint una \u00e8poca de fam, que haurien comportat exodes massius i invasions militars a eur\u00e0sia, particularment les dels \u00e0vars des de mong\u00f2lia fins a constantinoble, aix\u00ed com epid\u00e8mies, canvis pol\u00edtics, religiosos i socials.tot i que la pertorbaci\u00f3 del 535 \u00e9s certa i que la seva atribuci\u00f3 al volcanisme posseeix forts arguments, l'atribuci\u00f3 al krakatau no \u00e9s ni de bon tros un\u00e0nime. s'hi han fet nombroses objeccions a les hip\u00f2tesis de keys i wohletz: l'escenari no correspon a les descripci\u00f3n m\u00e9s corrents de la creaci\u00f3 de l'estret de la sonda ni a les observacions geol\u00f2giques practicades en el complex volc\u00e0nic del krakatau, que l'atribueixen a un graben. d'altra banda, com ha reconegut el mateix ken wohletz, cap element de les an\u00e0lisis geol\u00f2giques permenten datar les erupcions del krakatau entre el -6600 i el 1215: la data del 535 nom\u00e9s s'ha donat en refer\u00e8ncia a les pertorbacions clim\u00e0tiques verificables ocorregudes sobre el planeta. d'aquesta manera, el dendrocron\u00f2leg mike baillie de la universitat de belfast afirma que la teoria de keys no se substenta en cap prova. les erupcions volc\u00e0niques de tal pot\u00e8ncia deixen un senyal \u00e0cid en les formacions glacials polars i segons m. baillie les formacions recollides a groenl\u00e0ndia, i posteriorment datades fins aquestes dates no revelen cap senyal entre el 536 i el 545, el senyal m\u00e9s proper es troba l'any 520. per baillie les pertorbacions clim\u00e0tiques dels anys 530 no s'explicarien per una explosi\u00f3 volc\u00e0nica sin\u00f3 per una col\u00b7lisi\u00f3 d'un cometa, hip\u00f2tesi tamb\u00e9 controvertida. de totes maneres se n'ha trobat un senyal \u00e0cid t\u00edpic d'aquest tipus d'erupcions a les mostres d'una formaci\u00f3 glacial ant\u00e0rtica cap a l'any 542 m\u00e9s o menys disset anys. el senyal, ha estat atribu\u00eft al volc\u00e0 rabaul, tot i mencionar la hip\u00f2tesi del krakatau. una altra publicaci\u00f3 m\u00e9s recent fa refer\u00e8ncia a un senyal volc\u00e0nic sobre el 535. el krakatau per\u00f2 no \u00e9s pas l'\u00fanic candidat a una potent erupci\u00f3 en aquesta \u00e8poca sin\u00f3 que el rabaul \u00e9s tamb\u00e9 candidat a responsable dels esdeveniments clim\u00e0tics del 535 i dels anys posteriors.\n\n\n=== l'erupci\u00f3 del 1680 i 1681 ===\nen aquests dos anys, almenys tres navegants holandesos reporten haver vist les erupcions del danan i el perbuatan al maig del 1680 i el febrer de 1681.\nel miner holand\u00e8s johann wilhelm vogel escriu en el seu diari quan viatjava a batavia (actual jakarta) en passar per l'estret de la sonda: \n\nno obstant aquests escrits, l'erupci\u00f3 el 1680-81 \u00e9s confusa, ja que aquests s\u00f3n els \u00fanics escrits reportats tot i que l'estret de la sonda era un dels m\u00e9s transitats del m\u00f3n. les descripcions d'aquells temps s\u00f3n molt precises de la zona degut als grans esfor\u00e7os esmer\u00e7ats en combatre la pirateria a la zona i cap altre viatger menciona una erupci\u00f3 i ni tan sols vogel dona cap detell real del krakatau, a m\u00e9s al novembre del 1681 sort\u00ed a la venda la collita de pebre de l'illa. per aix\u00f2 \nvan den berg i verbeek conclouen que vogel podria haver exagerat l'erupci\u00f3 que vei\u00e9. no obstant verbeek trob\u00e0 un flux de lava en la costa nord de perbuatan que tindria uns 200 anys cap al 1880, quan realitz\u00e0 un estudi oficial sobre l'illa que ha resultat molt \u00fatil a l'hora de comprendre l'impacte geol\u00f2gic i biol\u00f2gic de la gran erupci\u00f3 del 1883.\n\n\n=== l'erupci\u00f3 de 1883 ===\n\n\n==== la pre-erupci\u00f3 ====\nen els anys anteriors a l'erupci\u00f3 de 1883, l'activitat s\u00edsmica al voltant del volc\u00e0 era intensa, amb alguns terratr\u00e8mols en llocs distants com austr\u00e0lia. el 20 de maig de 1883, tres mesos abans de l'explosi\u00f3 final, van comen\u00e7ar a apar\u00e8ixer regularment fuites de gasos en perbuatan, al nord de l'illa. les erupcions de cendra van aconseguir una altitud de 6.000 metres i les explosions van poder ser escoltades en bat\u00e0via (jakarta), a m\u00e9s de 150 quil\u00f2metres de dist\u00e0ncia. la filtraci\u00f3 d'aigua a la cambra de magma va produir grans quantitats de vapor i fum, per\u00f2 l'activitat es va extingir cap a fins de maig. aix\u00f2 va portar com a conseq\u00fc\u00e8ncia el relaxament de la poblaci\u00f3 ve\u00efna que no van prendre mesures de seguretat m\u00e9s grans, per\u00f2, la comunitat cient\u00edfica va enviar cient\u00edfics a estudiar l'illa i van trobar inquietants signes d'una activitat volc\u00e0nica que no amainava.\n\n\n==== les primeres erupcions ====\nel volc\u00e0 comen\u00e7\u00e0 a esclatar una altra vegada al voltant del 19 de juny. la causa de l'erupci\u00f3, segons es creu, fou una nova fissura o fissures que es formaren entre perbuatan i danan, m\u00e9s o menys on est\u00e0 l'actual con corrent volc\u00e0nic de l'anak krakatau. la violenta erupci\u00f3 caus\u00e0 marees excepcionalment altes a la zona, i els vaixells ancorats hagueren de ser amarrats amb cadenes. despr\u00e9s de l'11 d'agost comen\u00e7aren erupcions m\u00e9s grans, amb plomalls emesos d'almenys onze fissures. el 24 d'agost, les erupcions llunyanes s'intensificaren. aproximadament a les 13:00 (hora local) del 26 d'agost, el volc\u00e0 entr\u00e0 en la seva fase de m\u00e0xima activitat, i al voltant de les 14:00, els observadors pogueren veure un n\u00favol negre de cendra d'una al\u00e7ada de 27 quil\u00f2metres. en aquest punt, l'erupci\u00f3 era pr\u00e0cticament cont\u00ednua i les explosions podien sentir amb intervals d'uns deu minuts. des dels vaixells que es trobaven a 20 quil\u00f2metres (11 milles n\u00e0utiques) de dist\u00e0ncia del volc\u00e0 s'inform\u00e0 de la caiguda de cendra pesada, amb trossos de pedra tosca calenta de fins a deu cent\u00edmetres de di\u00e0metre, que queien sobre les seves cobertes. un petit tsunami colpej\u00e0 les ribes de java i aproximadament 40 quil\u00f2metres sumatra entre les 6 pm i 7 pm.\n\n\n==== etapa catacl\u00edsmica ====\nel 27 d'agost el volc\u00e0 entr\u00e0 a la catastr\u00f2fica etapa final de l'erupci\u00f3. quatre enormes explosions s'esdevingueren a les 5:30, 6:42, 8:20, i 10:02. la pitjor i m\u00e9s sorollosa fou la darrera explosi\u00f3. cadascuna fou acompanyada de tsunamis molt grans. una \u00e0rea gran de l'estret de la sonda i diversos llocs sobre la costa de sumatra foren afectats per fluxos pirocl\u00e0stics del volc\u00e0 que feren bullir l'aigua propera a l'illa. les explosions foren tan violentes que se sentiren a 3.500 quil\u00f2metres, fins a austr\u00e0lia i l'illa de rodrigues prop de maurici, a 4.800 quil\u00f2metres de dist\u00e0ncia. hom suposa que el soroll de la destrucci\u00f3 de krakatoa \u00e9s el m\u00e9s potent que mai en la hist\u00f2ria s'hagi produ\u00eft, ja que va arribar als nivells de 180 dbspl (una mesura de la desviaci\u00f3 de la pressi\u00f3 produ\u00efda pel so mesurada en decibels; la sigla spl significa sound pressi\u00f3 level) a una dist\u00e0ncia de 160 quil\u00f2metres (100 milles). es diu que els mariners que hi havia en un rodal de 40 km de radi quedaren sords a causa de l'estr\u00e8pit. la cendra expulsada s'elev\u00e0 fins a una altura d'uns 80 quil\u00f2metres, fins a la mesosfera, per damunt de l'estratosfera. les erupcions disminu\u00efren r\u00e0pidament despr\u00e9s d'aquell moment i ja al mat\u00ed de l'endem\u00e0, 28 d'agost, la zona rest\u00e0 del tot tranquil\u00b7la.\n\n\n==== efectes ====\nl'erupci\u00f3 de 1883 expuls\u00e0 m\u00e9s de 25 km\u00b3. de roca, cendra, i pedra tosca, i provoc\u00e0 el so m\u00e9s intens, registrat hist\u00f2ricament, sentit pels humans: l'explosi\u00f3 se sent\u00ed clarament tan lluny com a perth, a austr\u00e0lia, i a l'illa rodrigues a l'est de maurici. les ones de xoc ac\u00fastiques van ressonar arreu del m\u00f3n.\nels efectes combinats de fluxos pirocl\u00e0stics, cendres volc\u00e0niques i tsunamis tingueren resultats desastrosos a la regi\u00f3. no hi hagu\u00e9 cap supervivent d'entre els 3.000 habitants de l'illa de sebesi, aproximadament a 13 quil\u00f2metres de krakatau. els fluxos pirocl\u00e0stics que viatjaren sobre la superf\u00edcie de l'aigua a 300 km/h mataren al voltant de 1.000 persones en ketimbang, a la costa de sumatra, a uns 40 km al nord de krakatau. el nombre de morts oficial registrat per les autoritats holandeses fou de 36.417 i molts milers resultaren ferits per l'erupci\u00f3, principalment en el tsunami que se'n segu\u00ed, molts assentaments foren assolats, incloent teluk betung i ketimbang, a sumatra, i sirik i semarang, a java. l'erupci\u00f3 destru\u00ed dos ter\u00e7os de l'illa preexistent de krakatau.\nles \u00e0rees de banten de java i el lampong a sumatra foren arrasades. hi ha nombrosos informes documentats de grups d'esquelets humans trobats flotant a l'oce\u00e0 \u00edndic sobre basses de pedra tosca volc\u00e0nica que van arribar fins a la costa oriental d'\u00e0frica, fins i tot un any despr\u00e9s de l'erupci\u00f3. algunes terres de java mai foren repoblades, i tornaren a convertir-se en selva i ara constitueixen el parc nacional d'ujung kulon.\nl'erupci\u00f3 i els seus efectes sobre la biodiversitat de l'illa proporcionaren informaci\u00f3 abundant sobre la zoogeografia. els \u00e9ssers vius no trigaren a tornar a colonitzar krakatau despr\u00e9s de la cat\u00e0strofe. 50 anys m\u00e9s tard, ja s'havia reconstitu\u00eft la selva tropical de l'illa i s'hi trobaren 271 esp\u00e8cies de plantes, 31 d'ocells, una gran varietat d'insectes i un grapat de r\u00e8ptils.\n\n\n==== els tsunamis ====\nels vaixells en llocs tan distants com sud-\u00e0frica es mogueren per efecte dels tsunamis, i es van trobar cossos de v\u00edctimes flotant en l'oce\u00e0 durant setmanes despr\u00e9s de l'esdeveniment. el tsunami que va acompanyar l'erupci\u00f3, va ser suposadament provocat per fluxos pirocl\u00e0stics gegantins que van entrar al mar. cadascuna de les quatre grans explosions va estar acompanyada per un flux pirocl\u00e0stic massiu que \u00e9s resultat de l'esfondrament gravitacional de la columna d'erupci\u00f3. noves teories afirmen que va ser conseq\u00fc\u00e8ncia del col\u00b7lapse de la caldera magm\u00e0tica.\ntots aquests km  3  de material, en caure al mar, despla\u00e7aren igual volum d'aigua. alguns fluxos pirocl\u00e0stics van arribar a la costa de sumatra a una dist\u00e0ncia de fins a 40 quil\u00f2metres (25 milles) de dist\u00e0ncia, pel que sembla despr\u00e9s de despla\u00e7ar-se a trav\u00e9s de l'aigua sobre un \u00abcoix\u00ed\u00bb de vapor sobreescalfat. hi ha tamb\u00e9 indicis de fluxos pirocl\u00e0stics submarins que van arribar a 15 km (10 milles) del volc\u00e0.\nen un recent documental, un equip d'investigaci\u00f3 alemany va realitzar proves de fluxos pirocl\u00e0stics sobre l'aigua, que van revelar que la cendra calenta va viatjar sobre l'aigua en un n\u00favol de vapor (400 \u00b0c), causant un fatal i devastador tsunami.\nen acabar la trag\u00e8dia va quedar tota l'illa soterrada i destru\u00efda sota el mar.\n\n\n=== el nen del krakatau ===\nverbeek, en el seu informe sobre l'erupci\u00f3, prediu que qualsevol nova activitat es manifestar\u00e0 entre la zona compresa entre els antics cons de perbuatan i danan. aquesta predicci\u00f3 fou encertada, ja que el 1927 s'observaren signes d'erupcions submarines surtseyana, i la poblaci\u00f3 fou r\u00e0pidament evacuada per por a la caiguda de blocs que eren propulsats a 1200 metres d'altitud. dies m\u00e9s tard, una nova illa volc\u00e0nica, anak krakatau (el \u00ab nen de krakatoa \u00bb), emerg\u00ed 9 metres per sobre de la superf\u00edcie. inicialment, les erupcions eren de pumicita i cendres. l'illa, aix\u00ed com els bancs que es crearen, foren r\u00e0pidament erosinats, tot i que la rapidesa i la quantitat de les emissions feu que finalment guany\u00e9s al mar i s'estabilitz\u00e9s a l'agost de 1930.\nposteriorment es produ\u00efren prop de quaranta erupcions, la darrera segueix activa des del 27 d'octubre de 2007, i han fet cr\u00e9ixer l'illa a un ritme de cinquanta cent\u00edmetres mensuals. el primer con arrib\u00e0 als 67 metres d'altitud el 1933 i als 138 metres el 1950, amb diferents anades i vingudes del mar degut a l'erosi\u00f3. posteriorment, aparegu\u00e9 un segon con al fons del llac que s'hi form\u00e0 dins el cr\u00e0ter, que correspon a una substituci\u00f3 gradual de les emissions de cendra per fluxos de lava que amb el temps omplen el llac i els fan m\u00e9s resistents als flancs de l'erosi\u00f3 del volc\u00e0. el 1960, el nou con arriba als 30 metres, i el 1977 ja t\u00e9 181 metres. el 2006 tenia una al\u00e7ada de 315 metres i de tres a quatre quil\u00f2metres de di\u00e0metre.\nel 2008 el volc\u00e0 alliber\u00e0 gasos calents, roques i lava, es cre\u00e0 un per\u00edmetre de seguretat de 3,8 km al voltant de l'illa. actualment l'anak krakatau t\u00e9 els accessos prohibits a civils en una franja de tres quil\u00f2metres al voltant de l'illa.el 6 de maig de 2009 s'elev\u00e0 l'alerta d'erupci\u00f3 de l'anak krakatau a nivell taronja. el 2010 es produ\u00efren espectaculars erupcions fotografiades pels sat\u00e8l\u00b7lits de la nasa. el juny de 2018 va comen\u00e7ar una altra fase d'erupcions, algunes gravades en v\u00eddeo.el 22 de desembre de 2018 va haver-hi una forta erupci\u00f3 que va provocar el tsunami de l'estret de la sonda de 2018. les informacions donaven un recompte provisional de 430 morts, 1.459 ferits i uns 150 desapareguts. les primeres hip\u00f2tesis son que l'erupci\u00f3 va causar una esllavissada que va arribar fins al mar i van provocar el tsunami. observacions per sat\u00e8l\u00b7lit i des d'helic\u00f2pter van confirmar que tota la part sud-oest incloent el cim del volc\u00e0 havia col\u00b7lapsat. es va estimar que dos terceres parts de l'al\u00e7ada i volum del volc\u00e0 s'havien perdut en aquesta erupci\u00f3, reduint-ne l'al\u00e7ada a 110 metres.\n\n\n== refer\u00e8ncies ==\n\n\n== bibliografia ==\nd\u00edaz, j.; santos, t. zoolog\u00eda: aproximaci\u00f3n evolutiva a la diversidad y organizaci\u00f3n de los animales (en castell\u00e0).  editorial s\u00edntesis, 1998. isbn 84-7738-591-2."