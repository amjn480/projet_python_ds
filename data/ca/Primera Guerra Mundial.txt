"la primera guerra mundial o la gran guerra fou un conflicte b\u00e8l\u00b7lic que va tenir lloc a europa i al pr\u00f2xim orient entre 1914 i 1918. la pol\u00edtica exterior cada vegada m\u00e9s agressiva d'\u00e0ustria-hongria, r\u00fassia i especialment alemanya va originar el conflicte. el detonant de l'esclat de la guerra fou l'assassinat, el 28 de juny de 1914 a sarajevo (b\u00f2snia), de l'hereu al tron dels habsburg, francesc ferran d'\u00e0ustria. despr\u00e9s de la declaraci\u00f3 de guerra d'\u00e0ustria a s\u00e8rbia el 28 de juliol, la majoria d'estats europeus es van veure implicats en el conflicte. r\u00fassia es va mobilitzar en suport de s\u00e8rbia els dies 29 i 30 de juliol. alemanya va declarar la guerra a r\u00fassia el 1r d'agost i a fran\u00e7a el 3 d'agost. dels 32 pa\u00efsos bel\u00b7ligerants, els principals estats involucrats van ser, d'una banda, els anomenats \u00abaliats\u00bb: fran\u00e7a, l'imperi brit\u00e0nic, s\u00e8rbia, l'imperi rus, els estats units i el regne d'it\u00e0lia, i de l'altra les \u00abpot\u00e8ncies centrals\u00bb: l'imperi alemany, l'imperi austrohongar\u00e8s, l'imperi turc i bulg\u00e0ria. l'estat espanyol va romandre neutral durant tota la guerra.\nfinalitz\u00e0 amb la signatura de l'armistici de compi\u00e8gne l'11 de novembre de 1918, que establia la derrota de les pot\u00e8ncies centrals, provocada m\u00e9s per un desgast que impossibilitava la continuaci\u00f3 de l'esfor\u00e7 militar que no pas per cap derrota militar. en aquest sentit, i amb la decisi\u00f3 dels dos b\u00e0ndols de no arribar a un status quo despr\u00e9s dels primers mesos de guerra, amb l'estil de guerra de desgast i guerra total, la i guerra mundial representa un canvi radical respecte als conflictes del segle xix. durant tota la guerra ambd\u00f3s b\u00e0ndols van haver d'anar adaptant-se a noves situacions estrat\u00e8giques, per a les quals no estaven preparats. hi respongueren amb una escalada militar sense precedents en la hist\u00f2ria europea que caus\u00e0 un total de nou milions de morts.\nla guerra va donar lloc a una profunda reestructuraci\u00f3 de la geografia europea: quatre grans imperis, l'austrohongar\u00e8s, l'alemany, l'otom\u00e0 i el rus, van deixar d'existir, i van apar\u00e8ixer els nous estats de txecoslov\u00e0quia, iugosl\u00e0via, hongria, est\u00f2nia, let\u00f2nia, litu\u00e0nia, finl\u00e0ndia i pol\u00f2nia. alemanya, a m\u00e9s, perd\u00e9 les col\u00f2nies d'ultramar.\n\n\n== les relacions internacionals (1870-1914) ==\na finals del segle xix, un cop unificada alemanya, el canceller otto von bismarck va desenvolupar una pol\u00edtica destinada a consolidar el poder alemany a europa. la seva estrat\u00e8gia va comen\u00e7ar amb un potent pla diplom\u00e0tic per acabar amb l'hegemonia pol\u00edtica que el regne unit exercia a europa. anglaterra, per\u00f2, semblava m\u00e9s preocupada pel domini dels seus territoris colonials. bismarck tamb\u00e9 va intentar a\u00efllar fran\u00e7a que, a part de ser l'enemiga tradicional, reivindicava el retorn dels territoris de l'als\u00e0cia i la lorena, perduts el 1871 a conseq\u00fc\u00e8ncia de la guerra francoprussiana.\nel 1873 bismarck aconsegu\u00ed que els tres emperadors europeus signessin una alian\u00e7a: guillem i d'alemanya, alexandre ii de r\u00fassia i francesc josep i d'\u00e0ustria. posteriorment s'hi incorpor\u00e0 it\u00e0lia. aquesta alian\u00e7a era poc realista, ja que l'imperi austrohongar\u00e8s i r\u00fassia es disputaven la influ\u00e8ncia dels balcans, i alemanya es vei\u00e9 obligada a decidir-se. finalment va renunciar a la participaci\u00f3 de r\u00fassia, per\u00f2 va aconseguir un comprom\u00eds de neutralitat, i aix\u00ed va n\u00e9ixer la triple alian\u00e7a (1882): alemanya, \u00e0ustria i it\u00e0lia.nogensmenys, en poc temps la relaci\u00f3 russoalemanya es va anar deteriorant, i fran\u00e7a ho aprofit\u00e0 oferint a r\u00fassia un suport econ\u00f2mic que l'ajudava a combatre el fort endeutament, a canvi d'establir un conveni militar (1892), i convencent alhora anglaterra del perill que suposava el nou desenvolupament alemany. va n\u00e9ixer aix\u00ed la triple entesa (1907): fran\u00e7a, anglaterra i r\u00fassia, i els dos blocs que m\u00e9s tard s'enfrontarien van quedar definits.\n\n\n== causes de la guerra ==\ntot i que el desencadenant de la guerra va ser l'assassinat de l'arxiduc francesc ferran, l'hereu de la corona austrohongaresa el 28 de juny de 1914, les causes indirectes de la guerra van ser la compet\u00e8ncia econ\u00f2mica, les rivalitats colonials entre els estats europeus, el rearmament constant i molt accelerat a europa i els conflictes a la zona dels balcans.\nla guerra va comen\u00e7ar com un enfrontament entre l'imperi austrohongar\u00e8s i s\u00e8rbia, per\u00f2 despr\u00e9s de la declaraci\u00f3 de guerra austrohongaresa a r\u00fassia l'1 d'agost de 1914, el conflicte es va transformar en un enfrontament militar a escala europea. finalment es van incrementar les hostilitats fins a convertir-se en una guerra mundial en la qual van participar 32 nacions. vint-i-vuit d'aquestes, denominades \u00abaliats\u00bb, i entre les quals hi havia fran\u00e7a, it\u00e0lia, el regne unit, r\u00fassia i els estats units, van lluitar contra la coalici\u00f3 de les \u00abpot\u00e8ncies centrals\u00bb, integrada per \u00e0ustria-hongria, alemanya, l'imperi otom\u00e0 i bulg\u00e0ria.\n\n\n=== col\u00f2nies, zones de comer\u00e7 i ascens d'alemanya ===\na la fi del segle xix, europa dominava el m\u00f3n des dels \u00e0mbits tecnol\u00f2gic, financer, econ\u00f2mic i, sobretot, pol\u00edtic; \u00e0frica \u00e9s gaireb\u00e9 totalment ocupada (llevat de lib\u00e8ria i eti\u00f2pia), aix\u00ed com l'\u00e0sia meridional. la xina va caient a poc a poc sota el domini europeu. els eua i r\u00fassia tenen un domini eficient dels seus vasts territoris. un conflicte entre fran\u00e7a i el regne unit podia haver esclatat a causa de l'incident de fachoda, per\u00f2 el r\u00e0pid ascens de la pot\u00e8ncia alemanya va unir els dos pa\u00efsos per mitj\u00e0 de l'entente cordiale. el regne unit especialment, per\u00f2 tamb\u00e9 fran\u00e7a, tenien imperis immensos que gaireb\u00e9 els asseguraven l'exclusivitat del comer\u00e7 i l'explotaci\u00f3 de riqueses en aquests r\u00e8gims colonials. alemanya, que no tenia gaireb\u00e9 cap col\u00f2nia, va comen\u00e7ar a reclamar-ne algunes a partir de 1870, i va aconseguir petits establiments colonials a la xina (tsingtao), a les illes del pac\u00edfic i, sobretot, a l'\u00e0frica.\n\n\n=== les crisis marroquines ===\nla confer\u00e8ncia de berl\u00edn (1885) havia definit uns acords entre els imperis colonials per al control dels territoris, per\u00f2 al segle xx es van incorporar nous imperis, especialment alemanya, i van sorgir conflictes un altre cop. el marroc, encara per repartir, va ser el nou escenari dels conflictes.\nel 1905 alemanya va oferir suport al sold\u00e0 del marroc per fer front a les pressions franceses, que pretenien fer-hi un protectorat. alemanya hi arrib\u00e0 fins i tot a desembarcar, per\u00f2 l'any seg\u00fcent, a la confer\u00e8ncia d'algesires, es va establir un pacte francoespanyol per a l'establiment d'un protectorat, frustrant aix\u00ed les aspiracions alemanyes.\nal cap de poc (1911) va haver-hi un nou conflicte, quan alemanya va enviar vaixells de guerra al marroc per protegir els seus s\u00fabdits d'una insurrecci\u00f3 ocorreguda al sud. gran bretanya es va posar al costat de fran\u00e7a incondicionalment.\n\n\n=== als\u00e0cia i lorena ===\nper la seva banda, fran\u00e7a desitjava obtenir la revenja del frac\u00e0s sofert en la guerra francoprussiana de 1870 contra alemanya. en les escoles s'encoratjava els nens despr\u00e9s de les reformes de jules ferry, a acolorir als\u00e0cia i lorena en negre sobre el mapa de fran\u00e7a (territoris que havia cedit a alemanya en el tractat de frankfurt). aquesta generaci\u00f3 va ser educada sota la idea de venjar l'afront de 1870. de tota manera, la recuperaci\u00f3 de l'als\u00e0cia i la lorena fou m\u00e9s una conseq\u00fc\u00e8ncia de la guerra que no una idea plantejada seriosament pel govern i per l'estat major franc\u00e8s abans del conflicte.\n\n\n=== els balcans ===\nels pa\u00efsos dels balcans, alliberats de l'imperi otom\u00e0 (el \u00abmalalt d'europa\u00bb), s\u00f3n objecte de rivalitat entre les grans pot\u00e8ncies. l'imperi otom\u00e0, que s'enfonsa lentament, no t\u00e9 a europa, abans de la guerra, m\u00e9s que constantinoble i un petit territori al seu voltant. tots els joves pa\u00efsos nascuts d'aquesta descomposici\u00f3 (gr\u00e8cia, bulg\u00e0ria, romania, s\u00e8rbia, montenegro, alb\u00e0nia) cerquen expandir-se a costa dels seus ve\u00efns.\nun punt especialment conflictiu era el de b\u00f2snia. l'imperi austrohongar\u00e8s havia ocupat la zona als otomans i n'havia fet un protectorat amb certa autonomia i un parlament propi. nogensmenys, els intents de s\u00e8rbia per controlar b\u00f2snia, amb la idea de reunir en un mateix pa\u00eds tots els serbis, provocaren continus conflictes a b\u00f2snia, de manera que el govern austrohongar\u00e8s decid\u00ed suspendre'n l'autonomia i annexar directament el territori a l'imperi.\na m\u00e9s, els dos enemics seculars de l'imperi otom\u00e0 continuen la seva pol\u00edtica tradicional. l'imperi austrohongar\u00e8s desitja continuar la seva expansi\u00f3 en la vall del danubi, fins al mar negre. r\u00fassia, que est\u00e0 lligada hist\u00f2ricament i cultural als eslaus dels balcans, de confessi\u00f3 ortodoxa, i que els ha brindat el seu suport ja en el passat, disposa d'aliats naturals en la seva pol\u00edtica de conquesta d'un acc\u00e9s lliure a la mediterr\u00e0nia, que passa pel control dels estrets (el b\u00f2sfor i els dardanels) i, en darrer terme, pel control de la capital otomana. evidentment, aquestes dues pol\u00edtiques entre una pot\u00e8ncia cat\u00f2lica i una d'ortodoxa, provoquen enfrontaments a la zona dels balcans.\n\n\n== el casus belli i la crisi de juliol ==\n\nl'esdeveniment detonant del conflicte va ser l'assassinat de l'arxiduc francesc ferran, hereu del tron d'\u00e0ustria-hongria, i la seva esposa, a sarajevo el 28 de juny de 1914 a mans del jove estudiant nacionalista serbi gavrilo princip.\nel govern i l'estat major d'\u00e0ustria-hongria aprofitaren l'esdeveniment per a intentar arreglar d'una vegada per totes la \u00abq\u00fcesti\u00f3 s\u00e8rbia\u00bb. \u00e0ustria-hongria esper\u00e0 tres setmanes abans de decidir una cursa d'acci\u00f3 i obtingu\u00e9 d'alemanya un \u00abxec en blanc\u00bb que li prometia suport a qualsevol decisi\u00f3 que prenguessin. una vegada assegurat el suport, el 23 de juliol el govern austrohongar\u00e8s envi\u00e0 un ultim\u00e0tum a s\u00e8rbia, del qual s\u00e8rbia accept\u00e0 totes les condicions excepte la que exigia que agents austr\u00edacs poguessin participar en la investigaci\u00f3 de l'assassinat de l'arxiduc i que s\u00e8rbia se'n declar\u00e9s responsable. a partir d'aquest moment es trencaren les relacions diplom\u00e0tiques i \u00e0ustria-hongria declar\u00e0 la guerra a s\u00e8rbia el dia 28 de juliol i mobilitz\u00e0 el seu ex\u00e8rcit el dia 30. complint amb els compromisos de defensa m\u00fatua, r\u00fassia tamb\u00e9 mobilitz\u00e0 el seu ex\u00e8rcit, tot i que encara no declar\u00e0 la guerra a \u00e0ustria-hongria.\ncom a conseq\u00fc\u00e8ncia de la mobilitzaci\u00f3 russa, alemanya envi\u00e0 un ultim\u00e0tum a r\u00fassia el dia 31, exigint l'aturada de les operacions en 12 hores. com que el dia 1 d'agost el govern alemany no havia rebut cap resposta, alemanya declar\u00e0 la guerra a r\u00fassia. el dia 2 d'agost alemanya ocup\u00e0 luxemburg, com a pas preliminar per a la invasi\u00f3 de b\u00e8lgica i la posada en marxa del pla schlieffen. tot i aix\u00ed, alemanya encara envi\u00e0 un ultim\u00e0tum a b\u00e8lgica exigint pas lliure pel seu territori cap a fran\u00e7a. com era previsible, els belgues refusaren i el k\u00e0iser guillem ii sugger\u00ed al cap d'estat major, helmuth von moltke, anul\u00b7lar la invasi\u00f3 de fran\u00e7a, amb l'esperan\u00e7a de no globalitzar el conflicte, per\u00f2 finalment el pla schlieffen tir\u00e0 endavant.\nel 3 d'agost alemanya declar\u00e0 la guerra a fran\u00e7a i inici\u00e0 la invasi\u00f3 de fran\u00e7a el 4. aquest acte violava la neutralitat belga, que alemanya, fran\u00e7a i el regne unit s'havien comprom\u00e8s a respectar per tractat, i fou el casus belli ideal perqu\u00e8 el govern brit\u00e0nic declar\u00e9s la guerra a alemanya. el canceller alemany bethmann-hollweg reconegu\u00e9 al reichstag que la invasi\u00f3 de b\u00e8lgica era contr\u00e0ria a la llei internacional, per\u00f2 que alemanya es trobava \u00aben un estat de necessitat i la necessitat no sap de lleis\u00bb. finalment, el dia 4 d'agost el regne unit declar\u00e0 la guerra a alemanya.\n\n\n== front occidental ==\n\n\n=== guerra de moviment: batalles en les fronteres ===\nel 1914, els estats majors europeus pensaven que la guerra seria curta. per\u00f2 els generals, que havien estudiat les guerres napole\u00f2niques, estaven equivocats en el seu enfocament inicial de l'enfrontament. per adaptar-se a l'enorme efic\u00e0cia adquirida per les armes a causa de la revoluci\u00f3 industrial, les fortificacions havien estat refor\u00e7ades, per\u00f2 la doctrina d'infanteria no es va tenir en compte.\nels francesos van agrupar les seves tropes a la frontera francoalemanya, entre nancy i belfort, dividides en cinc ex\u00e8rcits. preveient un atac frontal, van organitzar el pla xvii. per contra, els alemanys tenien un pla molt m\u00e9s ambici\u00f3s. comptaven amb un r\u00e0pid moviment envolvent per b\u00e8lgica per sorprendre les tropes franceses i marxar cap a l'est de par\u00eds (pla schlieffen de 1905) i despr\u00e9s enfrontar-se a les forces franceses al jura i la frontera su\u00efssa. van estacionar uns 2/7 de les seves tropes sobre la frontera per resistir l'atac frontal i van preparar 5/7 a marxes for\u00e7ades.\nel comen\u00e7ament del pla transcorregu\u00e9 perfectament per als alemanys, que van derrotar l'ex\u00e8rcit franc\u00e8s en la batalla de charleroi (21 d'agost). simult\u00e0niament els francesos van llan\u00e7ar el pla xvii, per\u00f2 va resultar una cat\u00e0strofe, b\u00e0sicament perqu\u00e8 es basava en la creen\u00e7a que el centre alemany estava afeblit i amb pocs efectius. no sols no era aix\u00ed sin\u00f3 que els alemanys disposaren de superioritat num\u00e8rica a les ardenes. a part d'aix\u00f2, els francesos creien que l'abrupte terreny de les ardenes els afavoriria, cosa que no va ser aix\u00ed, ja que no pogueren desplegar la seva superior artilleria de campanya. per contra, els alemanys van progressar sempre i van trobar la guarnici\u00f3 de par\u00eds i les tropes de reserva en la primera batalla del marne que marc\u00e0 l'aband\u00f3 definitiu dels plans anteriors a la guerra.\n\n\n=== batalla del marne i la cursa cap al mar ===\n\nles batalles del marne s\u00f3n dues operacions b\u00e8l\u00b7liques de la primera guerra mundial.\nen la primera batalla del marne, del 6 al 13 de setembre de 1914, situada en la campanya al nord de par\u00eds, els ex\u00e8rcits francesos, reorganitzats pel mariscal joffre, van aconseguir aturar l'avan\u00e7 dels alemanys, trencant el seu avan\u00e7 i convertint la guerra r\u00e0pida del pla schlieffen en guerra de posicions. en la segona batalla del marne entre el 15 de juliol i el 5 d'agost de 1918, dirigida per ferdinand foch, es va inclinar la balan\u00e7a a favor dels aliats.\n\n\n=== guerra de posici\u00f3 ===\ndespr\u00e9s d'aquestes diferents estrat\u00e8gies tan ambicioses, l'equilibri de forces i la pres\u00e8ncia d'un ex\u00e8rcit anomenat mitrailleuse facilita enormement la defensa enfront de l'atac i imposa una estabilitzaci\u00f3 del front. els soldats de trinxera van col\u00b7locar quil\u00f2metres de filats i mines. un assalt presentava tal desavantatge enfront de l'adversari que cap dels dos b\u00e0ndols es va decidir a llan\u00e7ar una ofensiva d'envergadura.\na la fi de 1915, l'arxiduc falkenhayn proposa el seu projecte a l'emperador: atacar verdun (mosa), pla\u00e7a forta i impenetrable segons la publicitat francesa, per\u00f2 que estava en posici\u00f3 delicada, per no tenir un cam\u00ed o una via f\u00e8rria per al seu reavituallament. ell esperava que la seva caiguda afebliria la moral dels soldats francesos. el 21 de febrer de 1916, l'atac pr\u00f2piament s'inicia: l'artilleria vigila les posicions franceses. els alemanys avancen poc, per\u00f2 les p\u00e8rdues de la part francesa eren enormes. el 25 de febrer, el general langle de cary decideix abandonar, cosa que era el m\u00e9s raonable des d'un punt de vista estrat\u00e8gic. per\u00f2 el comandament franc\u00e8s pensava que no podrien permetre's perdre verdun i nomena en el seu lloc philippe p\u00e9tain, el qual organitza una s\u00e8rie de violents contraatacs. els alemanys van transformar aquesta batalla de front redu\u00eft en una vasta guerra. l'1 de juliol, els anglesos desfermen una batalla paral\u00b7lela a verdun, en la batalla de somme, a fi de dividir les tropes alemanyes i reduir la pressi\u00f3 sobre fran\u00e7a. els alemanys van retrocedir el 15 de desembre i van perdre 5 quil\u00f2metres de territoris, per\u00f2 els van recuperar r\u00e0pidament.\n\n\n== front oriental ==\n\nl'estrat\u00e8gia de guerra alemanya funciona tamb\u00e9 contra r\u00fassia. els ex\u00e8rcits russos eren enormes i fran\u00e7a era necess\u00e0ria per a dividir l'ex\u00e8rcit alemany. per\u00f2 el seu nombre impressionant de soldats (8 milions el 1914) amagava la veritat: compost principalment per camperols sense cap formaci\u00f3 militar, mal armats i mal equipats, no estava preparat per a enfrontar-se a la m\u00e0quina de guerra germ\u00e0nica. el comandament rus \u00e9s tamb\u00e9 mediocre. els dos ex\u00e8rcits s'enfronten en la batalla de tannenberg (pr\u00fassia oriental) del 25 al 30 d'agost de 1914, despr\u00e9s en la batalla de mazure del 6 al 15 de setembre de 1914. en els dos casos els russos van sofrir flagrants derrotes i van ser obligats a replegar-se.\npaul von hindenburg, el comandant alemany d'aquesta campanya, va ser enviat al front occidental per aplicar all\u00ed els mateixos m\u00e8todes. ignora que el front s'ha estabilitzat i que els francesos han cavat trinxeres i plantat extensos camps de mines.\n\n\n== la guerra a la xina i al pac\u00edfic ==\n\ndespr\u00e9s de l'esclat de la guerra, l'imperi japon\u00e8s va enviar un ultim\u00e0tum a alemanya, demanant l'evacuaci\u00f3 del nord-est de la xina. alemanya es va negar a complir-lo, de manera que el jap\u00f3 va entrar en la guerra del costat dels aliats el 23 d'agost de 1914. les tropes japoneses van ocupar les possessions alemanyes a les illes carolines i a les marianes. el 1915, jap\u00f3 va presentar les vint exig\u00e8ncies que obligaven la xina a no llogar ni cedir cap territori enfront de l'illa de taiwan a cap pa\u00eds, excepte al jap\u00f3. el 1919, la xina va cedir els drets comercials de mong\u00f2lia interior i manx\u00faria al jap\u00f3. mentrestant, al pac\u00edfic tamb\u00e9 hi va haver moviments encara que no batalles d'import\u00e0ncia. les tropes australianes estacionades a papua van ocupar sense problemes la nova guinea alemanya, mentre que el jap\u00f3 i nova zelanda van dirigir atacs contra les bases alemanyes a les illes marianes. el port xin\u00e8s de tsingtao, principal base alemanya a l'extrem orient, va ser ocupat pels japonesos. al final de la guerra les illes m\u00e9s al nord del pac\u00edfic d'alemanya van entrar sota un mandat japon\u00e8s de la societat de nacions, anomenat mandat del pac\u00edfic sud.\n\n\n== altres fronts ==\n\nels altres fronts van intentar maniobres de distracci\u00f3, per\u00f2 cap va tenir-ne tanta import\u00e0ncia com els dos fronts principals:\nels aliats desfermen la batalla de gal\u00b7l\u00edpoli en 1815 per permetre a fran\u00e7a i anglaterra revitalitzar r\u00fassia i tancar els dardanels als imperis centrals. aquesta idea, defensada netament per winston churchill, s'iniciar\u00e0 amb el desembarcament de gal\u00b7l\u00edpoli, per\u00f2 els aliats no aconsegueixen penetrar per sorpresa en l'imperi otom\u00e0 i fracassen en les successives ofensives. l'operaci\u00f3 va ser un frac\u00e0s, encara que el cos expedicionari constitueix l'ex\u00e8rcit d'orient, estacionat prop del camp de sal\u00f2nica. aquest ex\u00e8rcit sostindr\u00e0 tot seguit els serbis i participar\u00e0 en l'enfonsament de l'imperi austrohongar\u00e8s. romania va declarar la guerra a l'imperi austrohongar\u00e8s el 27 d'agost de 1916, i en conseq\u00fc\u00e8ncia els alemanys van declarar-los la guerra l'endem\u00e0 i bulg\u00e0ria, sense declaraci\u00f3 de guerra, va atacar romania el 31 d'agost. l'entrada de romania en la guerra minv\u00e0 l'acc\u00e9s al gra de l'imperi austrohongar\u00e8s i va obligar els alemanys a retirar tropes de verdun. tot i el contraatac roman\u00e8s al danubi, bucarest va caure en mans alemanyes el 6 de desembre de 1916, i confin\u00e0 l'ex\u00e8rcit roman\u00e8s a mold\u00e0via.amb el coronel lawrence, anomenat lawrence d'ar\u00e0bia, els anglesos van fomentar la revolta de les tribus \u00e0rabs per pertorbar els otomans. el ministre d'afers exteriors angl\u00e8s, lord arthur balfour, proposa l'establiment d'un estat jueu a palestina per obtenir el m\u00e8tode de fabricaci\u00f3 de l'acetona i motivar els jueus nord-americans perqu\u00e8 donessin suport a l'ingr\u00e9s dels eua en la guerra. el mateix any, els anglesos ataquen palestina (on mantindrien despr\u00e9s el control fins a 1947).\na l'\u00e0frica, brit\u00e0nics i francesos van atacar des de tots els fronts les col\u00f2nies alemanyes, envoltades per les seves possessions. les forces germ\u00e0niques a togol\u00e0ndia i camerun es van rendir r\u00e0pidament a les tropes anglofranceses, mentre que la col\u00f2nia de l'\u00e0frica del sud-oest va ser enva\u00efda per l'ex\u00e8rcit sud-afric\u00e0 i ocupada totalment el 1915. nom\u00e9s la col\u00f2nia de tanganica (tanz\u00e0nia continental), sota la direcci\u00f3 del general paul von lettow-vorbeck, va resistir sota domini alemany fins al final de la contesa.\nels alemanys, amb els primers submarins, van intentar imposar un bloqueig complet a anglaterra i fran\u00e7a, interceptar el suport de les seves col\u00f2nies i trencar les rutes d'aprovisionament entre am\u00e8rica (carn de l'argentina, armament nord-americ\u00e0) i europa. els torpedes llan\u00e7ats contra el rms lusitania, en el qual viatjaven 123 nord-americans, va provocar una viva reacci\u00f3 als eua, que es va preparar per entrar oficialment en guerra al costat dels aliats.\n\n\n== 1917, el viratge de la guerra ==\nal mar\u00e7 de 1917, l'estat major imperial alemany pren la decisi\u00f3 estrat\u00e8gica de mobilitzar el front m\u00e9s cap al nord, sobre la \"l\u00ednia de hindenburg\", evacuant totes les seves tropes de les posicions ocupades posteriorment a 1914 en el sector de l'aisne. dinamiten sistem\u00e0ticament els edificis emblem\u00e0tics de les ciutats ocupades. tamb\u00e9 desapareixen les fortaleses de ham i de coucy (27 de mar\u00e7 de 1917). aquest any tamb\u00e9 veur\u00e0 com el tanc, una arma estrenada pels brit\u00e0nics durant les batalles del somme de 1916, demostra finalment el seu potencial en un atac combinat amb la infanteria a cambrai: aquesta batalla, si b\u00e9 no pot consolidar el seu \u00e8xit inicial, demostra el cam\u00ed t\u00e0ctic per posar fi a la guerra de posicions.\n\nla guerra submarina a ultran\u00e7a va provocar que els estats units i brasil entressin en la guerra junt amb els aliats.com que despr\u00e9s de l'abdicaci\u00f3 del tsar for\u00e7ada pel triomf de la revoluci\u00f3 de febrer, el govern provisional constitu\u00eft a r\u00fassia sota la presid\u00e8ncia primer del pr\u00edncep lvov i despr\u00e9s del dirigent socialrevolucionari aleksandr k\u00e9renski, va decidir continuar la guerra dins de les pot\u00e8ncies de l'entesa, el govern imperial alemany va decidir intentar aconseguir la vict\u00f2ria al front de l'est aprofitant el sentiment antibel\u00b7licista existent a r\u00fassia; per aix\u00f2, va permetre al dirigent bolxevic lenin viatjar en un vag\u00f3 de tren segellat des de su\u00efssa, on residia, cap a r\u00fassia passant per alemanya, su\u00e8cia i finl\u00e0ndia. en tornr, el 3 d'abril de 1917 va publicar les \"tesis d'abril\" en el diari pravda. k\u00e9renski decideix el 16 de juny atacar l'imperi austrohongar\u00e8s, una aventura que acabar\u00e0 el 2 de juliol guanyant-se un enfrontament amb el sector conservador de l'ex\u00e8rcit, liderat per lavr korn\u00edlov. dos dies despr\u00e9s, hi haur\u00e0 protestes i manifestacions en contra del govern a petrograd i dos dies m\u00e9s tard l'imperi austrohongar\u00e8s i els alemanys, contraataquen r\u00fassia, que estar\u00e0 en un estat de p\u00e0nic i saquejar\u00e0 la ciutat ucra\u00efnesa de tarnopol i ordena l'arrest de l\u00edders bolxevics. durant el cop d'estat de korn\u00edlov a l'agost, k\u00e9renski repart\u00ed armes entre els treballadors de petrograd. despr\u00e9s del cop d'estat i la subseq\u00fcent dimissi\u00f3 dels ministres del segon govern de coalici\u00f3, k\u00e9renski es proclam\u00e0 comandant en cap suprem d'una r\u00fassia esgotad amb el poble rus que volia la pau a qualsevol preu. lenin i el seu partit bolxevic prometien \u00abpau, terra i pa\u00bb sota un sistema comunista; aix\u00ed mateix, l'ex\u00e8rcit es descomponia a causa de les desercions dels soldats d'origen obrer i camperol. k\u00e9renski i altres l\u00edders pol\u00edtics, per\u00f2, se sentiren obligats a complir els compromisos establerts amb els aliats i continuar la guerra contra alemanya, suposant tamb\u00e9 que una retirada de r\u00fassia implicaria una cessi\u00f3 territorial enorme. la seva negativa a retirar r\u00fassia de la guerra fou la seva perdici\u00f3. el mateix 1 de setembre, r\u00fassia ser\u00e0 declarada una rep\u00fablica per kerenski.amb el triomf de la revoluci\u00f3 d'octubre els bolxevics van signar l'armistici amb els imperis centrals durant el mes de desembre, i despr\u00e9s la pau de brest-litovsk (negociada per lev trotski) el mar\u00e7 de 1918. per a obtenir aquesta pau van consentir enormes sacrificis econ\u00f2mics, com lliurar als alemanys un \"tren d'or\" (el contingut del qual va ser m\u00e9s tard confiscat a alemanya pel tractat de versalles). a m\u00e9s, alemanya ocup\u00e0 pol\u00f2nia, ucra\u00efna, finl\u00e0ndia, els pa\u00efsos b\u00e0ltics i una part de belar\u00fas. els alemanys aprofiten aquesta situaci\u00f3 per a enviar importants refor\u00e7os al front occidental i intentar obtenir una vict\u00f2ria r\u00e0pida abans de l'arribada dels nord-americans. es produeix una tornada a la \"guerra de moviments\".\n\n\n== 1918, fi de la guerra ==\nl'any 1918 es torna a la guerra de moviment. refor\u00e7ats per les tropes provinents del front est, els alemanys posen totes les seves forces en l'\u00faltima ofensiva de l'oest, a partir de mar\u00e7 de 1918, sobre el riu somme, a flandes, al chemin des dames i a champagne (ofensiva michael). inicialment, l'operaci\u00f3 gaudeix d'un \u00e8xit espectacular, particularment en el front del 5\u00e8 ex\u00e8rcit brit\u00e0nic, les divisions del qual es troben mancades de soldats. malgrat els grans aven\u00e7os dels primers dies, no aconsegueixen trencar les l\u00ednies aliades, i les fallides log\u00edstiques acaben per condemnar l'ofensiva. a partir d'aqu\u00ed els aliats contraatacaran fins al final de la guerra: mal alimentades, mal rellevades, cansades, les tropes alemanyes no van poder resistir els ex\u00e8rcits aliats coordinats pel general ferdinand foch i refor\u00e7ats pel material i els soldats americans, els primers tancs (renault ft-17) i la superioritat submarina i a\u00e8ria: despr\u00e9s d'una revoluci\u00f3 obrera a berl\u00edn, el govern de la nova rep\u00fablica alemanya sign\u00e0 l'armistici de compi\u00e8gne l'11 de novembre de 1918.\n\n\n== conseq\u00fc\u00e8ncies ==\nla primera guerra mundial va tenir conseq\u00fc\u00e8ncies molt importants en tots els \u00e0mbits. alguns historiadors, com eric hobsbawm, consideren que la guerra va marcar el comen\u00e7ament real del segle xx. s'anomena \"segle xx breu\" una idea del segle caracteritzada per l'ordre pol\u00edtic iniciat amb aquest conflicte i que conclou amb el final de la guerra freda.\namb el desmembrament total del sistema diplom\u00e0tic conegut com a \"concert europeu\" i les diferents aliances orquestrades durant el segle xix per estadistes com metternich o despr\u00e9s otto von bismarck, les negociacions de pau es van haver de tornar a anivellar construint l'anomenada societat de nacions.\nles conseq\u00fc\u00e8ncies pol\u00edtiques s\u00f3n enormes: \n\nesclat de la revoluci\u00f3 russa, que va portar el comunisme a r\u00fassia.\ncanvi de sistema pol\u00edtic a alemanya: l'imperi alemany va esdevenir la rep\u00fablica de weimar, i guillem ii de pr\u00fassia s'exilia als pa\u00efsos baixos.\nredistribuci\u00f3 important de les fronteres:\nes van desmembrar els imperis austrohongar\u00e8s i turc.\nvan tenir p\u00e8rdues territorials: imperi alemany, imperi rus i bulg\u00e0ria.\nvan tenir guanys territorials: l'imperi brit\u00e0nic, fran\u00e7a, regne d'it\u00e0lia, gr\u00e8cia, romania, s\u00e8rbia (que va esdevenir el regne dels serbis, croats i eslovens), jap\u00f3, i els estats units.\nvan apar\u00e8ixer nous estats: pol\u00f2nia, txecoslov\u00e0quia, litu\u00e0nia, let\u00f2nia, est\u00f2nia, finl\u00e0ndia i iugosl\u00e0via.tamb\u00e9 hi va haver grans convulsions econ\u00f2miques, com ara el descens de la poblaci\u00f3 activa, i socials.\n\n\n=== p\u00e8rdues humanes i materials ===\nd'un total de vuit milions de morts, fran\u00e7a va tenir 1,3 milions de morts en combat, alemanya 1,7 milions i la gran bretanya, 900.000. l'estancament demogr\u00e0fic franc\u00e8s es perllonga, amb un envelliment de la poblaci\u00f3 que nom\u00e9s assoleix cr\u00e9ixer amb la immigraci\u00f3, que participa en la reconstrucci\u00f3 del pa\u00eds, el nord del qual est\u00e0 en ru\u00efnes: cases, ponts, vies f\u00e8rries, f\u00e0briques...\n\n\n=== p\u00e8rdua de prestigi dels europeus en les col\u00f2nies del m\u00f3n ===\nla guerra va ser mundial: es va con\u00e8ixer a l'\u00e0frica, on els francobrit\u00e0nics es van apropiar de col\u00f2nies alemanyes, i a l'extrem orient, on el jap\u00f3 va fer el mateix amb les illes marianes i nova guinea. les col\u00f2nies van subministrar queviures, mat\u00e8ries primeres i soldats. despr\u00e9s de la guerra els pobles colonials no van creure m\u00e9s en el que se'ls havia inculcat sobre la superioritat natural de la metr\u00f2poli, i van reclamar una millora de la seva situaci\u00f3. a aquest primer descens de la influ\u00e8ncia d'europa en les col\u00f2nies, se suma l'expansi\u00f3 dels eua, el m\u00e9s beneficiat per la guerra, juntament amb el jap\u00f3, i les capitals d'un pa\u00eds i de l'altre es van col\u00b7locar al costat de par\u00eds i londres, en l'escena internacional.\n\n\n=== transformaci\u00f3 social ===\nles difer\u00e8ncies socials es van accentuar amb l'enriquiment dels \"mercaders d'armes\" i l'empobriment dels petits estalviadors, els retirats i els assalariats afectats per la inflaci\u00f3. les dones van adquirir un nou lloc en la societat, i es van tornar indispensables durant tota la guerra, en el camp, les f\u00e0briques, les oficines, les escoles (per a compensar la marxa de nombrosos professors)... el feminisme progressa, la moda evoluciona, el dret a vot \u00e9s acordat a la gran bretanya, alemanya, eua i r\u00fassia, per\u00f2 no a fran\u00e7a.\n\n\n=== l'aparent vict\u00f2ria democr\u00e0tica ===\nquatre imperis autoritaris es van esfondrar, cosa que va transformar profundament el mapa d'europa, redissenyat pel tractat de versalles de 1919: l'imperi dels tsars es transforma en la r\u00fassia comunista, l'imperi otom\u00e0 es redueix a turquia, l'imperi austrohongar\u00e8s \u00e9s desmantellat i dona peu al naixement de les min\u00fascules \u00e0ustria i hongria, i d'una txecoslov\u00e0quia i una iugosl\u00e0via independents, la fi del segon reich, que veu retallat el territori, tallat en dos pel corredor polon\u00e8s, desmilitaritzat, confiscades les seves col\u00f2nies, supervisat, condemnat a pagar enormes compensacions i tractat com a responsable del conflicte.\n\n\n== refer\u00e8ncies ==\n\n\n== vegeu tamb\u00e9 ==\ncurt segle xx\nper\u00edode d'entreguerres\nconflicte armat\nluftstreitkr\u00e4fte\ntreva de nadal\n\n\n== enlla\u00e7os externs ==\ncent anys de la primera guerra mundial en s\u00e0piens (catal\u00e0).\nen gu\u00e0rdia! 7 - 1\u00aa guerra mundial (catal\u00e0).\nfirstworldwar (angl\u00e8s).\nguerre de 1914 - 1918 (franc\u00e8s).\nfotos acolorides.\ndocumental: primera guerra mundial (10 cap\u00edtols, basats en la s\u00edntesi del llibre la primera guerra mundial, de hew strachan) (castell\u00e0)."