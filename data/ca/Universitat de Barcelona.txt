"la universitat de barcelona \u00e9s una universitat p\u00fablica situada a la ciutat de barcelona. \u00e9s la que t\u00e9 l'espai d'educaci\u00f3 superior m\u00e9s gran de catalunya, i \u00e9s capdavantera en nombre d'estudiants, oferta docent, recerca i innovaci\u00f3. a vegades rep el nom d'universitat central per distingir-la de la resta d'universitats de la ciutat. segons la majoria de r\u00e0nquings internacionals de refer\u00e8ncia, la ub \u00e9s la millor universitat espanyola i se situa dins les 50 millors d'europa.la instituci\u00f3 de qu\u00e8 \u00e9s hereva la universitat de barcelona actual es constitu\u00ed l'any 1401, amb el nom d'estudi general de medicina i arts, i l'any 1450 va rebre el nom d'estudi general de barcelona. fou suprimida el 1717, arran del decret de nova planta. la universitat actual fou creada el 1842; la seu central es bast\u00ed a partir de 1863, i les classes s'hi iniciaren el 1871.\n\n\n== hist\u00f2ria ==\n\n\n=== de la fundaci\u00f3 a la supressi\u00f3 de 1717 ===\narticle principal: estudi general de barcelona (fins a 1558)\narticle principal: universitat de l'estudi general (1558-1717)els seus or\u00edgens resideixen en l'estudi general de medicina i arts que mart\u00ed i l'hum\u00e0 volgu\u00e9 atorgar a la ciutat el 1401, sense el benepl\u00e0cit del consell de cent, que creia enva\u00efdes les seves compet\u00e8ncies; igualment, l'estudi general de lleida va protestar, ja que aix\u00f2 trencaria el seu virtual monopoli de l'ensenyament superior a la corona d'arag\u00f3. mig segle despr\u00e9s, el 1450, el rei alfons el magn\u00e0nim va fundar l'estudi general de barcelona, \u00e9s a dir, l'actual universitat. incorpor\u00e0 algunes institucions d'ensenyament existents, com l'escola de la catedral o les escoles municipals. per aix\u00f2, la universitat va tenir, al contrari que d'altres, un marcat car\u00e0cter municipal, amb poc control per la corona.\nles classes s'impartien a diferents llocs: la catedral, el convent de sant francesc (franciscans) i el convent de santa caterina (dominics). la primera seu pr\u00f2pia va ser un edifici, inaugurat el 1536, constru\u00eft a la part superior de la rambla, tocant amb la muralla (a canaletes, al llindar del que avui \u00e9s la pla\u00e7a de catalunya i el portal de santa anna), .\n\n\n=== trasllat a cervera ===\n\nacabada la guerra de successi\u00f3, felip v ordena que la universitat de barcelona sigui destru\u00efda el 1715, juntament amb totes les universitats catalanes (tarragona, girona, solsona, vic i lleida). en virtut del decret de nova planta, totes les universitats del pa\u00eds van desapar\u00e8ixer per formar-ne una de nova amb seu a cervera (la segarra). el motiu del trasllat a cervera va ser que, com a recompensa del suport dels cerverins cap a felip d'anjou en la guerra de successi\u00f3, finan\u00e7ada amb les rendes que havien tingut les altres universitats catalanes, entre elles els drets portuaris de salou. aquesta situaci\u00f3 es va mantenir durant uns 150 anys, fins que va retornar a barcelona altra vegada, al segle xix. all\u00ed van formar-se, per exemple, jaume balmes o josep finestres.\n\n\n=== restauraci\u00f3 a barcelona ===\nel 1837 va comen\u00e7ar el proc\u00e9s de trasllat de la universitat a barcelona. un cop suprimida la de cervera, el 1842 s'inaugur\u00e0 la nova universitat, ja amb el nom de universitat de barcelona, que durant segle i mig seria l'\u00fanica en funcionament a catalunya. la primera seu de la universitat de barcelona fou el convent del carme, al carrer del carme, a l'al\u00e7ada del carrer del doctor dou. la situaci\u00f3 de l'edifici, en mal estat de conservaci\u00f3 arran la bullanga de 1835, aconsellava la construcci\u00f3 d'una nova seu.l'arquitecte elies rogent va rebre l'enc\u00e0rrec de bastir la nova seu, al nou eixample, per\u00f2 a tocar de la ciutat antiga. aquest edifici, avui conegut com a edifici hist\u00f2ric, comen\u00e7\u00e0 d'\u00e9sser bastit el 1863 (moment en qu\u00e8 es comptava entre les primeres edificacions del nou barri), i fou acabat el 1893. les classes comen\u00e7aren a fer-s'hi ja el 1871, tot i que la inauguraci\u00f3 oficial es produ\u00ed el 1874. a la nova seu central s'impartien classes de totes les mat\u00e8ries, llevat de les de medicina, que es feien a l'hospital de la santa creu des del 1842 fins que, el 1905, passaren al nou hospital cl\u00ednic.\n\n\n=== el segle xx ===\nel 1932, en aplicaci\u00f3 de l'estatut de n\u00faria, el govern de la rep\u00fablica espanyola confer\u00ed autonomia pr\u00f2pia a la universitat, que pass\u00e0 a anomenar-se universitat aut\u00f2noma de barcelona (no s'ha de confondre amb l'actual universitat aut\u00f2noma, creada com a instituci\u00f3 independent de la universitat de barcelona l'any 1968).\naquella autonomia de la universitat de la rep\u00fablica fou derogada amb l'arribada de franco al poder l'any 1939. el franquisme fou un per\u00edode en el qual la universitat pass\u00e0 per una profunda crisi intel\u00b7lectual, causada per la p\u00e8rdua d'una gran part del professorat que es va haver d'exiliar o que va ser depurat i substitu\u00eft per professionals (no sempre competents) elegits sovint amb criteris ideol\u00f2gics.\na les darreries del franquisme hi hagu\u00e9 for\u00e7a conflictivitat estudiantil, que demanava millores en el sistema pol\u00edtic i educatiu. la ub fou l'\u00fanica instituci\u00f3 universit\u00e0ria de catalunya i les illes balears, fins que el 1968 nasqu\u00e9 la universitat aut\u00f2noma i posteriorment s'inici\u00e0 un proc\u00e9s de segregaci\u00f3 que no s'acab\u00e0 fins a la d\u00e8cada de 1990 i que ha originat la resta d'universitats catalanes i tamb\u00e9 la universitat de les illes balears. durant els anys 50 s'inici\u00e0 un proc\u00e9s d'expansi\u00f3 que va conduir a ampliar la universitat (fins aleshores redu\u00efda a l'edifici hist\u00f2ric de la pla\u00e7a de la universitat): es va comen\u00e7ar a construir el campus de pedralbes (el 1957, any que s'hi instal\u00b7l\u00e0 la facultat de farm\u00e0cia, la primera d'aquell nou campus), i despr\u00e9s els de sants, bellvitge i mundet.\n\n\n=== avui ===\nl'octubre de 2006 es va inaugurar un nou edifici per a les facultats de geografia, hist\u00f2ria i filosofia al barri del raval de barcelona. igualment, aquests darrers anys s'han dut a terme importants millores en molts dels altres edificis de la universitat, i est\u00e0 en marxa el pla horitz\u00f3 2020, que preveu completar la urbanitzaci\u00f3 del campus de diagonal creant una pla\u00e7a c\u00edvica, edificis interdisciplinars, un nou menjador, un nou auditori, l'ampliaci\u00f3 del parc cient\u00edfic de barcelona i el trasllat de la facultat de matem\u00e0tiques, actualment ubicada a l'edifici hist\u00f2ric. tamb\u00e9 es preveu la construcci\u00f3 de noves resid\u00e8ncies universit\u00e0ries i centres docents i de recerca a santa coloma de gramenet, bellvitge i badalona. el 2005 m\u00e0rius rubiralta alca\u00f1iz va ser nomenat rector, el primer rector de la hist\u00f2ria elegit per sufragi universal ponderat, d'acord amb la llei d'ordenaci\u00f3 universit\u00e0ria.\nactualment, la universitat gaudeix de prestigi tant estatal com internacional (vegeu r\u00e0nquing d'universitats espanyoles) i \u00e9s l'\u00fanica universitat dels pa\u00efsos catalans que es troba entre les 200 millors del m\u00f3n pel que fa a la qualitat de la doc\u00e8ncia i a la recerca, segons un estudi publicat pel times higher education l'octubre de 2006. a m\u00e9s, segons aquest mateix estudi, seria la segona millor universitat iberoamericana per darrere la universitat nacional aut\u00f2noma de m\u00e8xic i la segona millor del sud d'europa, tan sols superada per la universitat la sapi\u00e8ncia de roma. \u00e9s el primer cop que una universitat catalana assoleix un nivell de prestigi tan alt. actualment tamb\u00e9 col\u00b7labora en el projecte europeana, de digitalitzaci\u00f3 de patrimoni cultural europeu.\nel 21 d'octubre de 2019, una setmana despr\u00e9s de la sent\u00e8ncia del judici al proc\u00e9s independentista catal\u00e0, el claustre de la universitat es va reunir de manera extraordin\u00e0ria i va aprovar un manifest conjunt de les universitats catalanes de rebuig de la sent\u00e8ncia amb 111 vots a favor, 7 en contra i 6 en blanc. l'endem\u00e0 al mat\u00ed, els estudiants del campus ub al raval (on es troben les facultats de geografia, hist\u00f2ria i filosofia) van bloquejar l'acc\u00e9s als edificis fent piquets. poc despr\u00e9s, van tallar la gran via a l'altura de la pla\u00e7a de la universitat.el 5 d'octubre de 2020, el jutjat contenci\u00f3s n\u00famero 3 de barcelona ha condemnat la universitat per \"vulneraci\u00f3 del dret a la llibertat ideol\u00f2gica, d'expressi\u00f3 i d'educaci\u00f3\". ha declarat nul el manifest i l'obliga a publicar la sent\u00e8ncia en la p\u00e0gina durant un mes.\n\n\n== r\u00e0nquings internacionals ==\n\n\n== divisions administratives ==\nexisteixen a la ub 16 facultats, 1 escola de doctorat, 60 departaments, aix\u00ed com diversos centres adscrits. tant els departaments com les facultats gaudeixen d'una autonomia interna i \u00f2rgans propis d'autogovern.\n\n\n=== facultats ===\nel campus d'humanitats o central est\u00e0 format per l'edifici hist\u00f2ric (a l'eixample) i l'edifici de les facultats de filosofia i d'hist\u00f2ria i geografia situat al barri del raval. tot i el nom, tamb\u00e9 acull estudiants d'inform\u00e0tica i matem\u00e0tica. el primer edifici (l'edifici hist\u00f2ric) fou constru\u00eft el segle xix poc despr\u00e9s del retorn de la universitat a la ciutat, i per aix\u00f2 es pot considerar que \u00e9s el campus de m\u00e9s antiguitat de la universitat de barcelona. les facultats de filosofia i d'hist\u00f2ria i geografia es troben des de l'octubre de 2006 al barri del raval, on entre els segles xv i xviii es van ubicar la majoria d'edificis de la universitat.facultat de filologia i comunicaci\u00f3 (edifici hist\u00f2ric i edifici josep carner).\nfacultat de matem\u00e0tiques i inform\u00e0tica (edifici hist\u00f2ric).\nfacultat de filosofia (edifici del raval).\nfacultat de geografia i hist\u00f2ria (edifici del raval).el campus de medicina-cl\u00ednic august pi i sunyer, m\u00e9s conegut com a campus de medicina-cl\u00ednic, \u00e9s un campus universitari de la ub a la ciutat de barcelona, concretament a l'hospital cl\u00ednic de barcelona. la facultat de medicina i ci\u00e8ncies de la salut es troba repartida entre dos campus, el campus cl\u00ednic i el campus de bellvitge.\n\nfacultat de medicina i ci\u00e8ncies de la salut (campus cl\u00ednic)el campus de la salut bellvitge \u00e9s un campus universitari de la ub localitzat a l'hospitalet de llobregat, al barri de bellvitge, que dona nom al campus. s'hi pot trobar:\n\nfacultat de medicina i ci\u00e8ncies de la salut (campus de bellvitge).en el campus de sants hi trobem:\n\nfacultat d'informaci\u00f3 i mitjans audiovisuals.el campus de la diagonal portal del coneixement, m\u00e9s conegut com a campus de la diagonal, \u00e9s el campus m\u00e9s gran de la ub que es troba al voltant de la part alta de l'avinguda diagonal a barcelona. hi ha les seg\u00fcents facultats:\n\nfacultat de dret.\nfacultat d'economia i empresa\nfacultat de belles arts.\nfacultat de biologia.\nfacultat de farm\u00e0cia i ci\u00e8ncies de l'alimentaci\u00f3\nfacultat de f\u00edsica.\nfacultat de ci\u00e8ncies de la terra: es cre\u00e0 l'any 1974, en dividir-se en cinc facultats l'antiga facultat de ci\u00e8ncies de la universitat de barcelona de la universitat de barcelona. fins al 1988 la facultat s'ubic\u00e0 a l'edifici hist\u00f2ric de la universitat, i des d'aleshores t\u00e9 la seu al campus diagonal.\nfacultat de qu\u00edmica.en el campus de mundet hi ha les seg\u00fcents facultats:\n\nfacultat d'educaci\u00f3.\nfacultat de psicologia.dins el campus de l'alimentaci\u00f3 de torribera hi trobem:\n\nfacultat de farm\u00e0cia i ci\u00e8ncies de l'alimentaci\u00f3.\n\n\n=== centres adscrits ===\ncampus universitari de sant joan de d\u00e9u.\ncentre d'estudis internacionals (cei).\nescola de noves tecnologies interactives (enti).\nescola superior de cinema i audiovisuals de catalunya (escac).\nescola superior de comer\u00e7 i distribuci\u00f3 (escodi).\nescola superior de relacions p\u00fabliques (esrp).\nescola superior d'hoteleria i turisme (cett).\ninstitut nacional d'educaci\u00f3 f\u00edsica de catalunya (inef).\ninstitut de seguretat p\u00fablica de catalunya (ispc).\nuniba - centro universitario internacional de barcelona.\n\n\n=== centres cient\u00edfics i tecnol\u00f2gics de la universitat de barcelona ===\nels centres cient\u00edfics i tecnol\u00f2gics de la universitat de barcelona s\u00f3n un conjunt d\u2019infraestructures cient\u00edfico-t\u00e8cniques de la universitat de barcelona que tenen com a objectiu principal potenciar la cultura de la innovaci\u00f3 mitjan\u00e7ant la transfer\u00e8ncia de coneixement i de tecnologia en els camps de la qu\u00edmica, ci\u00e8ncia de materials i bioci\u00e8ncies.\n\n\n== professors destacats ==\nvegeu categoria:professors de la universitat de barcelona\naqu\u00ed podem trobar un llistat d'alguns dels actuals professors de la universitat de barcelona m\u00e9s destacats. \n\n\n== alumnes destacats ==\ncategoria principal: alumnes de la ubmari\u00e0 aguilar i casadevall, bibliotecari episcopal.\ndolors aleu i riera, primera dona llicenciada en medicina de l'estat espanyol (1882, despr\u00e9s de 3 anys esperant el perm\u00eds per llicenciar-se)\nroger alier, music\u00f2leg especialitzat en \u00f2pera.\njaume almera i comas, ge\u00f2leg i paleont\u00f2leg, fundador del museu geol\u00f2gic del seminari de barcelona.\njulio anguita gonz\u00e1lez, pol\u00edtic andal\u00fas.\nfrancesc d'ass\u00eds aguilar i serrat, clergue i naturalista.\njosep bargall\u00f3, exconseller primer de la generalitat de catalunya i director de l'institut ramon llull.\ncarlos barral, editor.\nanna birul\u00e9s, ministra espanyola de ci\u00e8ncia i tecnologia.\njaume cabr\u00e9, escriptor.\nfrancesc camb\u00f3 i batlle, pol\u00edtic.\njordi carbonell i de ballester, pol\u00edtic i fil\u00f2leg.\njosep-llu\u00eds carod-rovira, conseller de la vicepresid\u00e8ncia de la generalitat de catalunya.\njoan clos i matheu, alcalde de barcelona.\njosep comas i sol\u00e0, astr\u00f2nom.\nllu\u00eds companys i jover, advocat laboralista, alcalde de barcelona, ministre espanyol de marina, president del parlament de catalunya i de la generalitat de catalunya.\njoan coromines i vigneaux, ling\u00fcista.\nantoni domingo pons, arquitecte i historiador mallorqu\u00ed.\nmar\u00eda teresa fern\u00e1ndez de la vega, pol\u00edtica i vicepresidenta del govern espanyol, hi va fer el doctorat.\njaume ferran i clua, metge, bacteri\u00f2leg.\njosep ferrater mora, fil\u00f2sof.\narmand de fluvi\u00e0 i escorsa, advocat i genealogista.\nfrancesc fontbona de vallescar, historiador de l'art.\njaime gil de biedma, poeta.\nnajat el hachmi, escriptora, guanyadora del premi ramon llull de novel\u00b7la 2008.\nfederico jim\u00e9nez losantos, periodista aragon\u00e8s.\njoan laporta, advocat, president del fc barcelona.\nernest lluch, economista i ministre espanyol de sanitat.\njoan maragall, poeta.\nramon margalef, ec\u00f2leg.\njudit masc\u00f3, model i presentadora de televisi\u00f3.\nmaria elena maseras i ribera, llicenciada en medicina i en pedagogia, primera dona estudiant universit\u00e0ria a l'estat espanyol (1872).\njoan massagu\u00e9, onc\u00f2leg, premi pr\u00edncep d'ast\u00faries d'investigaci\u00f3.\nenric moles, autoritat mundial en la determinaci\u00f3 de pesos at\u00f2mics.\nsant josep oriol, doctor en teologia, sacerdot i taumaturg.\njoan or\u00f3, bioqu\u00edmic.\nj\u00falia otero, periodista.\neugeni d'ors, escriptor, pol\u00edtic i fil\u00f2sof.\nanibal ramos, pol\u00edtic espanyol.\njoan revent\u00f3s i carner, pol\u00edtic.\n\u00e0ngel ros i domingo, pol\u00edtic.\njosep pla, escriptor.\njosep piqu\u00e9 i camps, economista, ministre espanyol d'ind\u00fastria i d'afers exteriors.\njordi pujol i soley, tot i estudiar medicina, professi\u00f3 que no exerc\u00ed mai, fou president de la generalitat de catalunya.\ncarme riera guilera, escriptora.\nnarc\u00eds serra i serra, alcalde de barcelona, economista, ministre espanyol de defensa i president de caixa catalunya.\nbartolomeu serra mart\u00ed, advocat, secretari d'ajuntament i historiador mallorqu\u00ed.\nantoni siurana i zaragoza, pol\u00edtic.\njosep trueta i raspall, metge\nterenci thos i codina, jurista, pol\u00edtic i escriptor; president de la caja d'ahorros de matar\u00f3.\npere ventayol suau, farmac\u00e8utic i historiador mallorqu\u00ed.\nbartomeu ventayol cifre, pintor i escultor mallorqu\u00ed.\nlloren\u00e7 vidal vidal, poeta, pedagog i pacifista mallorqu\u00ed.\njoan albert mijares i grau, metge, cirurgi\u00e0 i escriptor.\nn\u00e1cere hayek, matem\u00e0tic tinerfeny.\n\n\n== rectors ==\nllista de rectors des de la restauraci\u00f3 a la ciutat de barcelona, l'any 1837 amb l'any de nomenament.\ncategoria principal: rectors de la universitat de barcelonaalbert pujol i gurena (1837).\ndomingo mari\u00e0 vila i tom\u00e0s (1841).\njoaquim rei i esteve (1845).\nmariano antonio collado gonz\u00e1lez-pinuela (1850).\njosep bertran i ros (1853).\nagust\u00ed y\u00e1\u00f1ez i girona (1856).\nv\u00edctor arnau lambea (1857).\njoan agell torrents (1863).\npablo gonz\u00e1lez huebra (1865).\nantonio bergnes de las casas (1868).\nestanislau reynals i rabassa (1875).\njuli\u00e1n casa\u00f1a leonardo (1876).\nmanuel duran i bas (1896).\njoaquim rubi\u00f3 i ors (1899).\njos\u00e9 ram\u00f3n de luanco riego (1899).\nramon manuel garriga i nogu\u00e9s (1900).\nrafael rodr\u00edguez m\u00e9ndez (1902).\njoaquim bonet i amig\u00f3 (1905).\nvalent\u00ed carulla i margenat (1913).\nandr\u00e9s mart\u00ednez y vargas (1923).\neusebio d\u00edaz gonz\u00e1lez (1927).\nenrique soler y batlle (1930).\njaume serra i hunter (1931).\npere bosch i gimpera (1933).\nemilio jimeno gil (1939).\nfrancisco g\u00f3mez del campillo (1941).\nenrique lu\u00f1o pe\u00f1a (1945).\nfrancisco buscarons \u00fabeda (1951).\nantonio torroja miret (1957).\nsantiago alcob\u00e9 i noguer (1963).\nfrancisco garc\u00eda de valdecasas santamar\u00eda (1965).\nmanuel albadalejo garc\u00eda (1968).\nfabi\u00e1n estap\u00e9 rodr\u00edguez (1969).\nartur caballero l\u00f3pez (1971).\njorge carreras llansana (1973).\nfabi\u00e1n estap\u00e9 rodr\u00edguez (1974).\nmanuel jim\u00e9nez de parga cabrera (en funcions) (1976).\njoan obiols vi\u00e9 (en funcions) (1977).\nantoni maria badia i margarit (1978).\njosep maria bricall i masip (1986).\nantoni caparr\u00f3s i benedicto (1994).\njoan tugores i ques (2001).\nm\u00e0rius rubiralta alca\u00f1iz (2005).\njosep samitier i mart\u00ed (en funcions) (2008).\nd\u00eddac ram\u00edrez i sarri\u00f3 (2008).\njordi alberch vi\u00e9 (en funcions) (2016).\njoan elias garcia (2016).\njoan gu\u00e0rdia i olmos (2020).\n\n\n== xarxes i associacions internacionals de les quals forma part ==\nla universitat de barcelona \u00e9s membre de:\ngrup co\u00efmbra: xarxa d'universitats europees que congrega 39 universitats, algunes de les quals estan entre les m\u00e9s antigues i m\u00e9s prestigioses d'europa,\nleru: la lliga d'universitats d'investigaci\u00f3 europees (leru) \u00e9s \"un grup d'universitats europees dedicades a la recerca i compromeses amb els valors de l'ensenyament d'alta qualitat dins d'un entorn d'investigaci\u00f3 internacional competitiva\", una societat entre 22 de les millors universitats d'investigaci\u00f3 europees, i\nxarxa vives d'universitats: associaci\u00f3 sense \u00e0nim de lucre d'institucions acad\u00e8miques dels territoris de parla catalana.\n\n\n== orquestra universitat de barcelona ==\nl'orquestra presenta una programaci\u00f3 estable de tres concerts que es realitzen els mesos de desembre, mar\u00e7 i juny. tradicionalment, el concert de desembre \u00e9s el concert de nadal de la ub i t\u00e9 un format simf\u00f2nic-coral amb la col\u00b7laboraci\u00f3 de cors de dins i fora de la universitat de barcelona. entre les seves actuacions cal destacar l'assaig magistral sota la batuta de riccardo muti en ser investit doctor honoris causa per la universitat de barcelona l'any 2003.\n\n\n== curiositats ==\ndurant 118 anys, des de 1717 fins a 1835, la universitat de barcelona no va existir: va ser traslladada a cervera, per ordre de felip v, com a c\u00e0stig a barcelona per estar al b\u00e0ndol dels \u00e0ustries i premi a cervera per la lleialtat als borbons durant la guerra de successi\u00f3 espanyola.\nentre el 1933 i el 1939, s'anomen\u00e0 universitat aut\u00f2noma de barcelona, un cop el govern de la rep\u00fablica espanyola aprov\u00e0 l'estatut d'autonomia de la universitat de barcelona, seguint la reforma del sistema educatiu a catalunya.\nla soprano catalana vict\u00f2ria dels \u00e0ngels, filla d'un antic bidell de la universitat, estigu\u00e9 molt lligada a la instituci\u00f3 durant els seus primers anys de carrera l\u00edrica. per aix\u00f2, la ub li atorg\u00e0 el t\u00edtol de doctor honoris causa i li ha dedicat uns jardins p\u00fablics pertanyents a les facultats de filosofia i geografia i hist\u00f2ria.\n\n\n== refer\u00e8ncies ==\n\n\n== vegeu tamb\u00e9 ==\nbiblioteca de la universitat de barcelona\nr\u00e0nquing d'universitats de l'estat espanyol\ncrai biblioteques de la universitat de barcelona\ncol\u00b7legi major sant raimon de penyafort i nostra senyora de montserrat\n\n\n== enlla\u00e7os externs ==\nuniversitat de barcelona - lloc web oficial\npodcast l'edifici hist\u00f2ric de la universitat de barceloma a l' en gu\u00e0rdia de catalunya r\u00e0dio (catal\u00e0)"