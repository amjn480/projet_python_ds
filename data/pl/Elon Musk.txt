"elon musk (wym. /\u02c8i:l\u0252n \u02c8m\u028csk/; ur. 28 czerwca 1971 w pretorii) \u2013 przedsi\u0119biorca, za\u0142o\u017cyciel lub wsp\u00f3\u0142za\u0142o\u017cyciel przedsi\u0119biorstw paypal, spacex, tesla, neuralink i the boring company, pochodzi z rpa, mieszka i pracuje w stanach zjednoczonych (posiada obywatelstwo po\u0142udniowoafryka\u0144skie, kanadyjskie oraz ameryka\u0144skie). dyrektor generalny i techniczny w spacex, dyrektor generalny i g\u0142\u00f3wny architekt w tesla inc. w styczniu 2021 zosta\u0142 uznany najbogatszym cz\u0142owiekiem \u015bwiata przez magazyn \u201eforbes\u201d i agencj\u0119 bloomberg. od pa\u017adziernika 2022 w\u0142a\u015bciciel serwisu x (twittera).\n\n\n== \u017cyciorys ==\n\n\n=== dzieci\u0144stwo i edukacja ===\npochodzi z po\u0142udniowej afryki. urodzi\u0142 si\u0119 i wychowa\u0142 w sto\u0142ecznej pretorii w mieszanej narodowo\u015bciowo bia\u0142ej rodzinie. jego ojciec, in\u017cynier errol musk, jest rodowitym afrykanerem, natomiast matka, modelka i dietetyczka maye musk jest po\u0142udniowoafrykank\u0105 urodzon\u0105 w kanadzie.\nkiedy mia\u0142 10 lat, dosta\u0142 pierwszy komputer i nauczy\u0142 si\u0119 programowa\u0107. maj\u0105c 12 lat, sprzeda\u0142 sw\u00f3j pierwszy program \u2013 gr\u0119 komputerow\u0105 blastar za oko\u0142o 500 usd.\njako nastolatek ucz\u0119szcza\u0142 do pretoria boys high school, kt\u00f3r\u0105 uko\u0144czy\u0142 w wieku 17 lat. kr\u00f3tko p\u00f3\u017aniej, cz\u0119\u015bciowo z ch\u0119ci unikni\u0119cia obowi\u0105zkowej s\u0142u\u017cby wojskowej w po\u0142udniowoafryka\u0144skich si\u0142ach obronnych (sadf), wyemigrowa\u0142 do kanady, gdzie mieszka\u0142a rodzina jego matki. planowa\u0142 przeniesienie si\u0119 do usa.\nw kanadzie pracowa\u0142 u kuzyna na farmie w swift current, przy czyszczeniu kot\u0142\u00f3w w tartaku w kolumbii brytyjskiej i przy wyr\u0119bie las\u00f3w. po dw\u00f3ch latach przeni\u00f3s\u0142 si\u0119 do toronto i pracowa\u0142 w dziale it w banku, aplikuj\u0105c jednocze\u015bnie do queen\u2019s university. opu\u015bci\u0142 kanad\u0119 w 1992 roku po uzyskaniu stypendium na university of pennsylvania. tam uzyska\u0142 tytu\u0142 licencjata w dziedzinie ekonomii na wydziale wharton business school, po czym studiowa\u0142 tam jeszcze rok uzyskuj\u0105c tytu\u0142 licencjata w dziedzinie fizyki.\n\n\n=== kariera ===\nw 1995 roku rozpocz\u0105\u0142 studia na wydziale fizyki w stanford university, po czym po dw\u00f3ch dniach je rzuci\u0142, aby za\u0142o\u017cy\u0107 przedsi\u0119biorstwo zip2.\n\n\n==== zip2 ====\nw 1995 roku musk i jego brat kimbal, korzystaj\u0105c z pieni\u0119dzy zebranych od niewielkiej grupy inwestor\u00f3w-anio\u0142\u00f3w oraz z pomoc\u0105 finansow\u0105 ojca w wysoko\u015bci 200 tys. usd, za\u0142o\u017cyli zip2, firm\u0119 zajmuj\u0105c\u0105 si\u0119 oprogramowaniem sieciowym. firma opracowa\u0142a i sprzeda\u0142a internetowy \u201eprzewodnik po mie\u015bcie\u201d dla bran\u017cy wydawniczej. musk uzyska\u0142 kontrakty z the new york times i chicago tribune oraz przekona\u0142 zarz\u0105d do porzucenia plan\u00f3w po\u0142\u0105czenia si\u0119 z citysearch. b\u0119d\u0105c w zip2, musk chcia\u0142 zosta\u0107 ceo; jednak nikt z cz\u0142onk\u00f3w zarz\u0105du na to nie pozwoli\u0142. compaq przej\u0105\u0142 zip2 za 307 milion\u00f3w usd w got\u00f3wce i 34 miliony usd w opcjach na akcje w lutym 1999. musk otrzyma\u0142 22 miliony usd za sw\u00f3j siedmioprocentowy udzia\u0142 w sprzeda\u017cy.\n\n\n==== x.com i paypal ====\nw marcu 1999 r. musk zosta\u0142 wsp\u00f3\u0142za\u0142o\u017cycielem x.com, firmy \u015bwiadcz\u0105cej us\u0142ugi finansowe i obs\u0142uguj\u0105cej p\u0142atno\u015bci za po\u015brednictwem poczty elektronicznej, o warto\u015bci 10 milion\u00f3w usd. pieni\u0105dze na firm\u0119 uzyska\u0142 ze sprzeda\u017cy zip2. rok p\u00f3\u017aniej x.com po\u0142\u0105czy\u0142o si\u0119 z firm\u0105 confinity, kt\u00f3ra by\u0142a w\u0142a\u015bcicielem paypala, us\u0142ugi transferu pieni\u0119dzy. po\u0142\u0105czona firma skupi\u0142a si\u0119 na us\u0142udze paypal i zosta\u0142a przemianowana na \u201epaypal\u201d w 2001 roku. wczesny wzrost paypal by\u0142 nap\u0119dzany g\u0142\u00f3wnie przez wirusow\u0105 kampani\u0119 marketingow\u0105, w kt\u00f3rej rekrutowano nowych klient\u00f3w, gdy otrzymywali pieni\u0105dze za po\u015brednictwem us\u0142ugi. musk zosta\u0142 w pa\u017adzierniku 2000 r. usuni\u0119ty ze swojej funkcji dyrektora generalnego (cho\u0107 pozosta\u0142 w zarz\u0105dzie) ze wzgl\u0119du na nieporozumienia z pozosta\u0142ym kierownictwem firmy. musk chcia\u0142 zmigrowa\u0107 serwery paypala z systemu unix do systemu microsoft windows, z czym nie zgadza\u0142 si\u0119 zarz\u0105d. w pa\u017adzierniku 2002 r. serwis ebay przej\u0105\u0142 paypal za 1,5 mld usd w akcjach, z czego musk otrzyma\u0142 165 mln usd. przed sprzeda\u017c\u0105 musk, kt\u00f3ry by\u0142 najwi\u0119kszym udzia\u0142owcem sp\u00f3\u0142ki, posiada\u0142 11,7% akcji paypala.\nw lipcu 2017 r. musk kupi\u0142 domen\u0119 x.com od paypal za nieujawnion\u0105 kwot\u0119, stwierdzaj\u0105c, \u017ce ma dla niego \u201ewielk\u0105 warto\u015b\u0107 sentymentaln\u0105\u201d.\n\n\n==== spacex ====\nw czerwcu 2002 roku musk za\u0142o\u017cy\u0142 swoje trzecie przedsi\u0119biorstwo, space exploration technologies (spacex), kt\u00f3rego obecnie jest dyrektorem generalnym i technicznym. spacex zajmuje si\u0119 projektowaniem i konstruowaniem rakiet no\u015bnych dla pojazd\u00f3w kosmicznych, k\u0142ad\u0105c nacisk na ich niski koszt i niezawodno\u015b\u0107. celem, kt\u00f3ry postawi\u0142 sobie musk, jest 100-krotne zmniejszenie koszt\u00f3w lot\u00f3w w kosmos, mi\u0119dzy innymi poprzez wielokrotne starty tych samych egzemplarzy rakiet. pierwsz\u0105 opracowan\u0105 przez przedsi\u0119biorstwo rakiet\u0105 by\u0142a falcon 1, wystrzelona po raz pierwszy 24 marca 2006 roku. rakieta ta we wrze\u015bniu 2009 r. jako pierwsza prywatna rakieta w historii astronautyki umie\u015bci\u0142a satelit\u0119 na orbicie ziemi. drug\u0105 rakiet\u0105 jest falcon 9, wystrzelona po raz pierwszy 4 czerwca 2010. jej g\u0142\u00f3wnym zadaniem jest wynoszenie na orbit\u0119 stworzonych r\u00f3wnie\u017c przez to przedsi\u0119biorstwo statk\u00f3w kosmicznych dragon, obs\u0142uguj\u0105cych zaopatrzenie mi\u0119dzynarodowej stacji kosmicznej. spacex pracuje r\u00f3wnie\u017c nad konstrukcj\u0105 statku kosmicznego starship, kt\u00f3ry ma by\u0107 w stanie zapewni\u0107 obecno\u015b\u0107 sta\u0142ej kolonii na marsie, oraz rozbudowuje konstelacj\u0119 satelit\u00f3w starlink, dostarczaj\u0105c\u0105 internet satelitarny.\n23 grudnia 2008 roku spacex zdoby\u0142a wart 1,6 miliarda usd kontrakt na przeprowadzenie 12 lot\u00f3w zaopatrzeniowych na mi\u0119dzynarodow\u0105 stacj\u0119 kosmiczn\u0105, przejmuj\u0105c rol\u0119 wahad\u0142owc\u00f3w kosmicznych po ich wycofaniu z u\u017cytku w 2011 roku. pocz\u0105tkowo pojazdy dragon maj\u0105 przewozi\u0107 jedynie zaopatrzenie, pozostawiaj\u0105c transport astronaut\u00f3w statkom sojuz. augustine commission rekomendowa\u0142a, aby w przysz\u0142o\u015bci transport astronaut\u00f3w przekaza\u0107 komercyjnym przedsi\u0119biorstwom, takim jak spacex.\n30 maja 2020 roku o godzinie 19:22 utc (21:22 czasu polskiego) z platformy startowej na florydzie wystartowa\u0142a rakieta falcon 9 z astronautami robertem behnkenem i douglasem hurleyem w ramach misji dostarczenia astronaut\u00f3w na mi\u0119dzynarodow\u0105 stacj\u0119 kosmiczn\u0105 przez spacex. 31 maja o godzinie 14:16 utc (16:16 czasu polskiego), po kilkunastogodzinnym locie, kapsu\u0142a dragon przycumowa\u0142a do iss, co zako\u0144czy\u0142o powodzeniem ten etap misji. w jej ramach, astronauci pozostali na stacji przez kilka miesi\u0119cy, a nast\u0119pnie powr\u00f3cili na ziemi\u0119.\nmusk postrzega badania kosmosu jako istotny krok w rozprzestrzenieniu, a nawet przetrwaniu ludzkiej \u015bwiadomo\u015bci. stwierdzi\u0142, \u017ce kolonizacja innych planet mo\u017ce stanowi\u0107 zabezpieczenie przed zagro\u017ceniami dla przetrwania gatunku: \u201emo\u017ce nas zniszczy\u0107 uderzenie planetoidy, superwulkan, jak r\u00f3wnie\u017c zagro\u017cenia, kt\u00f3rych dinozaury nigdy nie do\u015bwiadczy\u0142y: zaprojektowany wirus, nieumy\u015blne stworzenie mikro-czarnej dziury, katastrofalne globalne ocieplenie albo jaka\u015b jeszcze nieznana technologia. ludzko\u015b\u0107 ewoluowa\u0142a przez miliony lat, ale w ci\u0105gu ostatnich sze\u015b\u0107dziesi\u0119ciu lat bro\u0144 atomowa da\u0142a nam mo\u017cliwo\u015b\u0107 unicestwienia siebie. pr\u0119dzej czy p\u00f3\u017aniej musimy rozprzestrzeni\u0107 si\u0119 poza t\u0119 zielono-niebiesk\u0105 kul\u0119, albo wygin\u0105\u0107\u201d.\n\n\n==== tesla motors ====\nmusk jest jednym ze wsp\u00f3\u0142za\u0142o\u017cycieli przedsi\u0119biorstwa tesla motors i g\u0142\u00f3wnym architektem jej produkt\u00f3w. od pa\u017adziernika 2008 r. jest jej dyrektorem generalnym. tesla motors wyprodukowa\u0142a w pe\u0142ni elektryczny samoch\u00f3d sportowy tesla roadster. musk jest autorem g\u0142\u00f3wnej biznesowej strategii przedsi\u0119biorstwa, kt\u00f3r\u0105 jest dostarczenie niedrogich elektrycznych samochod\u00f3w do masowego klienta. tesla roadster zosta\u0142 stworzony jako pierwszy krok \u2013 samoch\u00f3d skierowany do zamo\u017cnych klient\u00f3w, kt\u00f3rzy kupuj\u0105c go sfinansowaliby badania i projektowanie ta\u0144szych modeli. kolejnym modelem jest sprzedawany od 2012 roku model s \u2013 czterodrzwiowy rodzinny sedan, w najta\u0144szej wersji kosztuj\u0105cy po\u0142ow\u0119 tego co roadster. na bazie modelu s zaprojektowano r\u00f3wnie\u017c crossover model x z nap\u0119dem na cztery ko\u0142a i dwoma silnikami elektrycznymi. samochody b\u0119d\u0105 mia\u0142y 60 proc. wsp\u00f3lnych cz\u0119\u015bci. w marcu 2016 musk zaprezentowa\u0142 ekonomiczny model 3 o podstawowej cenie 35.000 dolar\u00f3w, kt\u00f3ry jest przeznaczony dla masowego odbiorcy. samoch\u00f3d wszed\u0142 na rynek w lipcu 2017. musk planuje r\u00f3wnie\u017c sprzeda\u017c elektrycznych uk\u0142ad\u00f3w nap\u0119dowych, kt\u00f3re umo\u017cliwi\u0142yby innym przedsi\u0119biorstwom tworzenie w\u0142asnych modeli bez konieczno\u015bci opracowywania ich od podstaw. w gazetach jego dzia\u0142ania por\u00f3wnywane s\u0105 do dzia\u0142a\u0144 henry\u2019ego forda za rewolucyjne podej\u015bcie do rozwoju motoryzacji. od 1 lutego 2016 r. przedsi\u0119biorstwo nosi nazw\u0119 tesla inc. produkuje r\u00f3wnie\u017c samochody autonomiczne.\n\n\n==== thud ====\nw 2018 r. elon musk og\u0142osi\u0142 na swoim koncie na twitterze nowe komediowe przedsi\u0119wzi\u0119cie medialne, thud. musk trafi\u0142 na nag\u0142\u00f3wki satyrycznego serwisu informacyjnego \u201ethe onion\u201d po tym, jak zatrudni\u0142 by\u0142ych pracownik\u00f3w serwisu. w 2014 r., przed przej\u0119ciem publikacji przez univision, musk wyrazi\u0142 zainteresowanie zakupem \u201ethe onion\u201d.\n\n\n==== openai ====\nw grudniu 2015 roku musk og\u0142osi\u0142 utworzenie openai, organizacji badawczej non-profit zajmuj\u0105cej si\u0119 sztuczn\u0105 inteligencj\u0105 (ai). openai ma na celu rozw\u00f3j sztucznej inteligencji og\u00f3lnej w spos\u00f3b bezpieczny i korzystny dla ludzko\u015bci.\nudost\u0119pniaj\u0105c sztuczn\u0105 inteligencj\u0119 wszystkim, openai chce \u201eprzeciwstawia\u0107 si\u0119 du\u017cym korporacjom, kt\u00f3re mog\u0105 zdoby\u0107 zbyt wielk\u0105 w\u0142adz\u0119 dzi\u0119ki posiadaniu system\u00f3w super-inteligencji po\u015bwi\u0119conych zyskom, a tak\u017ce rz\u0105dom, kt\u00f3re mog\u0105 wykorzystywa\u0107 sztuczn\u0105 inteligencj\u0119 do zdobycia w\u0142adzy, a nawet do uciskania swoich obywateli\u201d. musk stwierdzi\u0142, \u017ce chce przeciwdzia\u0142a\u0107 koncentracji w\u0142adzy. w 2018 r. musk opu\u015bci\u0142 zarz\u0105d openai, aby unikn\u0105\u0107 \u201epotencjalnego przysz\u0142ego konfliktu\u201d ze swoj\u0105 rol\u0105 dyrektora generalnego tesli, poniewa\u017c tesla coraz bardziej anga\u017cuje si\u0119 w ai.\n\n\n==== neuralink ====\nw 2016 r. musk zosta\u0142 wsp\u00f3\u0142za\u0142o\u017cycielem neuralink, firmy zajmuj\u0105cej si\u0119 rozwojem neurotechnologii. jej celem jest integracja ludzkiego m\u00f3zgu ze sztuczn\u0105 inteligencj\u0105. firma, kt\u00f3ra wci\u0105\u017c znajduje si\u0119 we wczesnym stadium rozwoju, koncentruje si\u0119 na tworzeniu urz\u0105dze\u0144, kt\u00f3re mog\u0105 by\u0107 wszczepiane do ludzkiego m\u00f3zgu w celu u\u0142atwienia ludziom \u0142\u0105czenia si\u0119 z oprogramowaniem i pozwolenie im na dotrzymanie kroku post\u0119powi sztucznej inteligencji. ulepszenia te mog\u0105 poprawi\u0107 pami\u0119\u0107 lub umo\u017cliwi\u0107 bardziej bezpo\u015bredni kontakt z urz\u0105dzeniami komputerowymi. musk uwa\u017ca za\u0142o\u017cenia neuralink i openai za powi\u0105zane: \u201eopenai jest organizacj\u0105 non-profit zajmuj\u0105c\u0105 si\u0119 minimalizowaniem niebezpiecze\u0144stw zwi\u0105zanych ze sztuczn\u0105 inteligencj\u0105, podczas gdy neuralink pracuje nad sposobami wszczepiania technologii w nasze m\u00f3zgi w celu tworzenia interfejs\u00f3w umys\u0142-komputer. (...) neuralink pozwala naszym m\u00f3zgom zachowa\u0107 prowadzenie w wy\u015bcigu inteligencji: maszyny nie b\u0119d\u0105 mog\u0142y nas prze\u015bcign\u0105\u0107, je\u015bli b\u0119dziemy mieli wszystko, co maj\u0105 maszyny i wszystko to, co my mamy. przy za\u0142o\u017ceniu, \u017ce to co mamy rzeczywi\u015bcie daje nam przewag\u0119.\n16 lipca 2019 elon musk poinformowa\u0142, \u017ce neuralink doprowadzi\u0142 do tego, i\u017c ma\u0142pa, dzi\u0119ki specjalnemu wszczepowi, m\u00f3zgiem obs\u0142ugiwa\u0142a komputer.\n\n\n==== the boring company ====\nfirma g\u00f3rnicza zajmuj\u0105ca si\u0119 kopaniem tuneli, z siedzib\u0105 w los angeles, w kalifornii, za\u0142o\u017cona 17 grudnia 2016 przez muska. w styczniu 2018 r. sprzeda\u0142a 20 tysi\u0119cy miotaczy ognia.\n\n\n==== solarcity ====\nmusk jest r\u00f3wnie\u017c g\u0142\u00f3wnym inwestorem i cz\u0142onkiem zarz\u0105du przedsi\u0119biorstwa solarcity, przedsi\u0119biorstwa produkuj\u0105cego ogniwa fotowoltaiczne, zarz\u0105dzanej przez jego kuzyna lyndona rive. g\u0142\u00f3wn\u0105 motywacj\u0105 dla bada\u0144 w solarcity, podobnie jak w tesla motors, jest przeciwdzia\u0142anie globalnemu ociepleniu. obecnie firma zosta\u0142a przej\u0119ta przez tesla inc.\n\n\n==== hyperloop ====\nw dniu 12 sierpnia 2013 r. musk zaprezentowa\u0142 propozycj\u0119 nowej formy komunikacji mi\u0119dzy \u201ethe greater los angeles area\u201d (grupa miast zgromadzonych wok\u00f3\u0142 los angeles) i \u201ethe san francisco bay area\u201d (grupa miast zgromadzonych wok\u00f3\u0142 san francisco), po jego rozczarowaniu gdy projekt \u201ecalifornia high-speed rail system\u201d (kalifornijskie koleje du\u017cych pr\u0119dko\u015bci) zosta\u0142 zaakceptowany. now\u0105 form\u0119 komunikacji nazwa\u0142 \u201ehyperloop\u201d, jej zasi\u0119g obejmowa\u0142by oko\u0142o 560 km, od sylmar (p\u00f3\u0142nocna dzielnica los angeles) do hayward (miasto po\u0142o\u017cone we wschodniej cz\u0119\u015bci \u201ethe san francisco bay area\u201d) i teoretycznie umo\u017cliwia\u0142aby podr\u00f3\u017cowanie mi\u0119dzy tymi obszarami w 30 minut lub mniej, zapewniaj\u0105c kr\u00f3tszy czas podr\u00f3\u017cy ni\u017c nawet komercyjny samolot. musk proponuje: aby stworzy\u0107 podr\u00f3\u017c ta\u0144sz\u0105 ni\u017c jakikolwiek inny \u015brodek transportu dla tak d\u0142ugich dystans\u00f3w, zastosowa\u0107 podci\u015bnienie w celu zmniejszenia oporu powietrza (pozwoli\u0142oby to na du\u017c\u0105 pr\u0119dko\u015b\u0107 jazdy przy relatywnie ma\u0142ej mocy), ca\u0142kowicie polega\u0107 na energii s\u0142onecznej przy wszystkich wymaganiach energetycznych. ca\u0142kowity koszt systemu oszacowano na 6 miliard\u00f3w dolar\u00f3w.\nw 2015 r. musk og\u0142osi\u0142 konkurs projektowy dla student\u00f3w i innych os\u00f3b na budow\u0119 kapsu\u0142 hyperloop, kt\u00f3re mia\u0142y dzia\u0142a\u0107 na sponsorowanym przez spacex torze o d\u0142ugo\u015bci mili, w ramach konkursu na kapsu\u0142y hyperloop 2015-2017. tor zosta\u0142 wykorzystany po raz pierwszy w styczniu 2017 r., a musk og\u0142osi\u0142 r\u00f3wnie\u017c, \u017ce firma rozpocz\u0119\u0142a projekt tunelu, kt\u00f3rego celem jest lotnisko hawthorne municipal. w lipcu 2017 r. musk twierdzi\u0142, \u017ce otrzyma\u0142 \"ustn\u0105 zgod\u0119 rz\u0105du\" na budow\u0119 hyperloopa z nowego jorku do waszyngtonu, wzmianka o planowanym odcinku z waszyngtonu do baltimore zosta\u0142a usuni\u0119ta ze strony internetowej boring company w 2021 r. projekt tunelu do hawthorne zosta\u0142 przerwany w 2022 r. i ma zosta\u0107 przekszta\u0142cony w miejsca parkingowe dla pracownik\u00f3w spacex. w opinii biografa ashlee vance, musk mia\u0142 nadziej\u0119, \u017ce hyperloop \"zmusi opini\u0119 publiczn\u0105 i ustawodawc\u00f3w do ponownego przemy\u015blenia propozycji szybkiej kolei\" obecnej w kalifornii w tamtym czasie i rozwa\u017cenia bardziej \"kreatywnych\" pomys\u0142\u00f3w.\nw celu wdro\u017cenia koncepcji hyperloop powsta\u0142o kilka firm: hyperloop one, hyperloop transportation technologies (htt), transpod, hardt hyperloop, nevomo, zeleros i arrivo, the arrival company (kt\u00f3ra zosta\u0142a za\u0142o\u017cona przez by\u0142ych pracownik\u00f3w hyperloop one). sam musk nie jest zaanga\u017cowany w \u017cadn\u0105 z tych firm.\n\n\n=== dzia\u0142alno\u015b\u0107 filantropijna ===\nmusk przewodniczy fundacji muska, finansuj\u0105cej edukacj\u0119 naukow\u0105, pomoc pediatryczn\u0105 i badania nad czyst\u0105 energi\u0105. jest powiernikiem x prize foundation, promuj\u0105cej technologie odnawialnych \u017ar\u00f3de\u0142 energii. zasiada w zarz\u0105dzie space foundation, the planetary society, the national academies aeronautics, space engineering board i stanford engineering advisory board.\nw 2001 roku musk stworzy\u0142 plany projektu \u201emars oasis\u201d, kt\u00f3rego celem by\u0142oby umieszczenie na powierzchni marsa miniaturowej szklarni i badanie rozwoju ro\u015blin na marsja\u0144skim regolicie. zawiesi\u0142 ten projekt, gdy zorientowa\u0142 si\u0119, \u017ce koszty transportu wielokrotnie przewy\u017cszy\u0142yby wszystkie inne koszty. zamiast tego zdecydowa\u0142 si\u0119 pracowa\u0107 nad rozwojem transportu kosmicznego i stworzy\u0142 przedsi\u0119biorstwo spacex.\n\n\n=== pozosta\u0142a dzia\u0142alno\u015b\u0107 ===\nzagra\u0142 niewielk\u0105 rol\u0119 w filmie iron man 2. zdj\u0119cia do tego filmu by\u0142y kr\u0119cone w fabryce nale\u017c\u0105cej do spacex. musk je\u017adzi\u0142 samochodem mclaren f1, kt\u00f3ry kupi\u0142 za oko\u0142o milion usd i sprzeda\u0142 w 2007 roku za oko\u0142o 1,5 miliona usd. posiada tak\u017ce prywatne samoloty aero l-39 albatros oraz dassault falcon 900, u\u017cyty na planie filmu dzi\u0119kujemy za palenie, kt\u00f3rego by\u0142 producentem. pojawi\u0142 si\u0119 r\u00f3wnie\u017c jako s\u0142uchacz przem\u00f3wienia willa castera granego przez johnny\u2019ego deppa w filmie transcendencja. musk wyst\u0105pi\u0142 w filmie maczeta zabija jako on sam. w jednym z odcink\u00f3w serialu teoria wielkiego podrywu pojawia si\u0119 jako on sam w roli wolontariusza w sto\u0142\u00f3wce dla ubogich. w sz\u00f3stym odcinku pierwszego sezonu serialu young sheldon zosta\u0142 poruszony w\u0105tek firmy spacex, a elon musk zagra\u0142 samego siebie.\n\n\n== \u017cycie prywatne ==\nmusk mieszka w bel air w kalifornii. ma pi\u0119ciu syn\u00f3w ze swoj\u0105 eks\u017con\u0105, kanadyjsk\u0105 aktork\u0105 i pisark\u0105 justine musk. jego drug\u0105 \u017con\u0105 by\u0142a brytyjska aktorka talulah riley, znana z roli annabelle fritton w filmie dziewczyny z st. trinian. rozwi\u00f3d\u0142 si\u0119 z ni\u0105 w roku 2012. od 2013 do 2016 roku ponownie by\u0142 \u017conaty z talulah\u0105 riley. w 2017 roku spotyka\u0142 si\u0119 z modelk\u0105 oraz aktork\u0105 amber heard, z kt\u00f3r\u0105 zako\u0144czy\u0142 zwi\u0105zek w lutym 2018. w kwietniu 2018 roku zwi\u0105za\u0142 si\u0119 z kanadyjsk\u0105 piosenkark\u0105 i kompozytork\u0105 claire boucher. 4 maja 2020 para powita\u0142a swojego pierwszego syna. w grudniu 2021 roku para doczeka\u0142a si\u0119 drugiego dziecka, urodzonego przez surogatk\u0119. w 2022 para si\u0119 rozsta\u0142a.\nrodze\u0144stwo muska r\u00f3wnie\u017c urodzi\u0142o i wychowa\u0142o si\u0119 w po\u0142udniowej afryce, u progu doros\u0142o\u015bci emigruj\u0105c do ameryki p\u00f3\u0142nocnej. mieszkaj\u0105ca w kanadzie tosca musk, siostra elona, jest za\u0142o\u017cycielk\u0105 musk entertainment i producentk\u0105 kilkunastu film\u00f3w. sam elon musk by\u0142 producentem jej pierwszego filmu puzzled. kimbal musk, brat, jest dyrektorem generalnym przedsi\u0119biorstwa oneriot specjalizuj\u0105cego si\u0119 w wyszukiwaniu w sieci w czasie rzeczywistym oraz w\u0142a\u015bcicielem restauracji the kitchen w boulder. podobnie jak elon, po emigracji do ameryki p\u00f3\u0142nocnej, z kanady trafi\u0142 do stan\u00f3w zjednoczonych.\nw trakcie programu saturday night live wyzna\u0142, \u017ce ma zesp\u00f3\u0142 aspergera.\n\n\n== maj\u0105tek ==\n\n\n== kontrowersje ==\n\n\n=== tesla motors ===\nw pa\u017adzierniku 2008 roku, po potwierdzeniu wcze\u015bniejszych doniesie\u0144, \u017ce tesla motors ma tylko 9 mln usd na swoich kontach, musk zatrudni\u0142 zewn\u0119trzne przedsi\u0119biorstwo do przejrzenia wewn\u0119trznych e-maili i log\u00f3w z komunikator\u00f3w, a nast\u0119pnie zatrudni\u0142 detektywa do zebrania odcisk\u00f3w palc\u00f3w z wydruk\u00f3w pozostawionych przy kopiarkach w przedsi\u0119biorstwie. w ten spos\u00f3b wykry\u0142, \u017ce pracownik peng zhou by\u0142 \u017ar\u00f3d\u0142em przecieku o stanie maj\u0105tku przedsi\u0119biorstwa. musk zaoferowa\u0142 zhou opcj\u0119 przeproszenia przedsi\u0119biorstwa i rezygnacji ze stanowiska zamiast bycia oskar\u017conym. zhou t\u0119 propozycj\u0119 przyj\u0105\u0142.\npo tym incydencie musk usi\u0142owa\u0142 wykry\u0107 pracownik\u00f3w ujawniaj\u0105cych wewn\u0119trzne informacje przedsi\u0119biorstwa przez wysy\u0142anie im minimalnie zmodyfikowanych wersji ok\u00f3lnik\u00f3w, chc\u0105c sprawdzi\u0107, kt\u00f3ra wersja trafi do prasy. plan si\u0119 nie powi\u00f3d\u0142, poniewa\u017c g\u0142\u00f3wny prawnik w przedsi\u0119biorstwie, craig harding, wys\u0142a\u0142 swoj\u0105 wersj\u0119 do wszystkich pracownik\u00f3w, dodaj\u0105c do niej ostrzejsze warunki umowy poufno\u015bci.\n26 maja 2009 roku by\u0142y dyrektor tesla motors martin eberhard z\u0142o\u017cy\u0142 pozew przeciwko muskowi za znies\u0142awienie i z\u0142amanie umowy. tematem pozwu by\u0142a kwestia okre\u015blenia, kto ma prawo u\u017cywa\u0107 tytu\u0142u \u201eza\u0142o\u017cyciela\u201d tesla motors. 29 lipca 2009 roku s\u0105d odrzuci\u0142 ten wniosek. oficjalne o\u015bwiadczenie przedsi\u0119biorstwa okre\u015bli\u0142o t\u0119 decyzj\u0119 jako \u201esp\u00f3jn\u0105 z przekonaniem o wsp\u00f3lnym udziale zespo\u0142u za\u0142o\u017cycieli, w\u0142\u0105czaj\u0105c w to aktualnego dyrektora elona muska i g\u0142\u00f3wnego in\u017cyniera j.b. straubela, kt\u00f3rzy obaj byli kluczowi dla stworzenia tesli od jej pocz\u0105tk\u00f3w\u201d.\nna pocz\u0105tku sierpnia eberhard wycofa\u0142 wniosek, a ostateczne porozumienie zosta\u0142o osi\u0105gni\u0119te 21 wrze\u015bnia. dok\u0142adne warunki tego porozumienia nie zosta\u0142y ujawnione, ale od tego czasu oficjalnymi za\u0142o\u017cycielami tesli s\u0105 martin eberhard, elon musk, j.b. straubel, marc tarpenning i ian wright.\n\n\n=== tajlandia ===\n2 lipca 2018 po akcji poszukiwawczej w tajlandzkiej jaskini tham luang zosta\u0142a znaleziona grupa 13 turyst\u00f3w (12 m\u0142odych cz\u0142onk\u00f3w dru\u017cyny pi\u0142karskiej oraz trenera). wysoki poziom wody uniemo\u017cliwia\u0142 ich \u0142atwe wyci\u0105gni\u0119cie. 6 lipca elon musk og\u0142osi\u0142, \u017ce pracuj\u0105cy dla niego in\u017cynierowie z firm spacex oraz boring company udali si\u0119 na miejsce, by pom\u00f3c w akcji ratunkowej. zaoferowa\u0142 r\u00f3wnie\u017c u\u017cycie specjalnie zaprojektowanej mini\u0142odzi ratunkowej. w rozmowie z cnn brytyjski nurek vernon unsworth skrytykowa\u0142 pomys\u0142 muska i powiedzia\u0142, \u017ce mo\u017ce on \u201ewsadzi\u0107 sobie swoj\u0105 kapsu\u0142\u0119 tam, gdzie boli\u201d. w odpowiedzi na to, miliarder wypu\u015bci\u0142 seri\u0119 wpis\u00f3w w serwisie twitter, w kt\u00f3rych stwierdzi\u0142, \u017ce nigdy nie widzia\u0142 vernona w jaskini, poprosi\u0142 go o wys\u0142anie filmu z akcji ratunkowej, po czym doda\u0142, \u017ce film nie b\u0119dzie potrzebny, bo jego kapsu\u0142a dotrze na miejsce pobytu ch\u0142opc\u00f3w. wszystko podsumowa\u0142 s\u0142owami \u201esam si\u0119 o to prosi\u0142e\u015b, pedofilu\u201d. po dw\u00f3ch dniach musk przeprosi\u0142 za swoje s\u0142owa.\n\n\n== nagrody i wyr\u00f3\u017cnienia ==\nzosta\u0142 umieszczony na li\u015bcie tygodnika \u201etime\u201d 100 os\u00f3b o najwi\u0119kszym wp\u0142ywie na \u015bwiat w 2010 roku\nzosta\u0142 umieszczony na li\u015bcie 75 najbardziej wp\u0142ywowych ludzi xxi wieku stworzonej przez miesi\u0119cznik \u201eesquire\u201d.\nwyr\u00f3\u017cniony jako \u017cywa legenda lotnictwa w 2010 roku przez fundacj\u0119 kitty hawk za stworzenie nast\u0119pcy kosmicznego wahad\u0142owca (rakiety falcon 9 wraz z pojazdem dragon).\notrzyma\u0142 nagrod\u0119 george\u2019a low od ameryka\u0144skiego instytutu aeronautyki i astronautyki za najwybitniejszy wk\u0142ad w rozw\u00f3j transportu kosmicznego w latach 2007/2008 (za opracowanie rakiety falcon 1 \u2013 pierwszej prywatnej rakiety na paliwo ciek\u0142e, kt\u00f3ra osi\u0105gn\u0119\u0142a orbit\u0119).\notrzyma\u0142 nagrod\u0119 von brauna od national space society za przewodnictwo w najwa\u017cniejszych osi\u0105gni\u0119ciach w podboju kosmosu w latach 2008/2009.\notrzyma\u0142 nagrod\u0119 2008 national conservation achievement od national wildlife federation za osi\u0105gni\u0119cia przedsi\u0119biorstw tesla motors i solar city.\nwyr\u00f3\u017cniony przez tygodnik \u201eaviation week\u201d w 2008 roku za najwa\u017cniejsze osi\u0105gni\u0119cie w rozwoju przemys\u0142u kosmicznego.\nwyr\u00f3\u017cniony jako wynalazca roku 2007 przez r&d magazine za osi\u0105gni\u0119cia przedsi\u0119biorstw spacex, tesla i solarcity.\notrzyma\u0142 nagrod\u0119 automotive executive of the year award w 2010 roku za osi\u0105gni\u0119cia tesla motors. jest najm\u0142odszym w historii odbiorc\u0105 tej nagrody.\nwyr\u00f3\u017cniony jako przedsi\u0119biorca roku 2007 od miesi\u0119cznika \u201einc.\u201d za rozw\u00f3j przedsi\u0119biorstw tesla i spacex.\notrzyma\u0142 nagrod\u0119 index design w 2007 roku za projekt samochodu tesla roadster.\notrzyma\u0142 doktorat honoris causa od amherst college w massachusetts.\notrzyma\u0142 doktorat honoris causa w astronautyce od university of surrey w wielkiej brytanii.\nw 2017 roku otrzyma\u0142 doktorat honoris causa od akademii g\u00f3rniczo-hutniczej im. stanis\u0142awa staszica w krakowie\nw 2019 roku otrzyma\u0142 nagrod\u0119 im. stephena hawkinga za \u201ezdumiewaj\u0105ce osi\u0105gni\u0119cia dla ludzko\u015bci i ogromne sukcesy na polu podr\u00f3\u017cy kosmicznych\u201d.\nw 2021 roku zosta\u0142 cz\u0142owiekiem roku tygodnika \u201etime\u201d za \u201eogromn\u0105 w\u0142adz\u0119 i wp\u0142yw na rzeczywisto\u015b\u0107\u201d.\n\n\n== zobacz te\u017c ==\ntwitter\n\n\n== przypisy =="