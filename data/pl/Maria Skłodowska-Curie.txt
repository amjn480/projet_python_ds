"maria salomea sk\u0142odowska-curie (ur. 7 listopada 1867 w warszawie, zm. 4 lipca 1934 w passy) \u2013 polsko-francuska uczona zajmuj\u0105ca si\u0119 fizyk\u0105 do\u015bwiadczaln\u0105 i chemi\u0105 fizyczn\u0105, podw\u00f3jna noblistka \u2013 laureatka nagrody nobla z fizyki (1903) i chemii (1911).\nw 1891 maria sk\u0142odowska wyjecha\u0142a z kr\u00f3lestwa polskiego do pary\u017ca, by podj\u0105\u0107 studia na sorbonie (w xix wieku kobiety nie mog\u0142y studiowa\u0107 na ziemiach polskich); nast\u0119pnie rozwin\u0119\u0142a tam swoj\u0105 karier\u0119 naukow\u0105. by\u0142a prekursork\u0105 nowej ga\u0142\u0119zi chemii \u2013 radiochemii. do jej dokona\u0144 nale\u017c\u0105: rozwini\u0119cie teorii promieniotw\u00f3rczo\u015bci, technik rozdzielania izotop\u00f3w promieniotw\u00f3rczych oraz odkrycie dw\u00f3ch nowych pierwiastk\u00f3w \u2013 radu i polonu. z jej inicjatywy prowadzono tak\u017ce badania nad leczeniem raka za pomoc\u0105 promieniotw\u00f3rczo\u015bci.\nnagrod\u0105 nobla zosta\u0142a wyr\u00f3\u017cniona po raz pierwszy w 1903 \u2013 z fizyki, wraz z m\u0119\u017cem pierre\u2019em curie i z henrim becquerelem, za badania nad odkrytym przez becquerela zjawiskiem promieniotw\u00f3rczo\u015bci. po raz drugi zosta\u0142a nagrodzona w 1911 \u2013 z chemii za odkrycie polonu i radu, wydzielenie czystego radu i badanie w\u0142a\u015bciwo\u015bci chemicznych pierwiastk\u00f3w promieniotw\u00f3rczych. nale\u017cy do grona jedynie czterech os\u00f3b, kt\u00f3re otrzyma\u0142y nagrod\u0119 nobla wi\u0119cej ni\u017c raz. w\u015br\u00f3d nich jest jedn\u0105 z dw\u00f3ch, kt\u00f3re otrzyma\u0142y nagrody w r\u00f3\u017cnych dyscyplinach. w tej czw\u00f3rce jest te\u017c jedyn\u0105 kobiet\u0105 oraz jedynym uczonym uhonorowanym w dw\u00f3ch r\u00f3\u017cnych naukach przyrodniczych. mimo polskiej narodowo\u015bci i sentyment\u00f3w do kraju, nigdy nie otrzyma\u0142a polskiego obywatelstwa.\nmaria sk\u0142odowska-curie to pierwsza kobieta, kt\u00f3ra spocz\u0119\u0142a w paryskim panteonie w dow\u00f3d uznania zas\u0142ug naukowych. z m\u0119\u017cem pierre\u2019em curie mia\u0142a dwie c\u00f3rki, kt\u00f3re do\u017cy\u0142y doros\u0142o\u015bci: \u00e8ve curie i ir\u00e8ne joliot-curie.\n\n\n== \u017cyciorys ==\n\n\n=== dzieci\u0144stwo i m\u0142odo\u015b\u0107 w kr\u00f3lestwie polskim ===\nmaria sk\u0142odowska urodzi\u0142a si\u0119 w warszawie (wtedy znajduj\u0105cej si\u0119 w kr\u00f3lestwie polskim, b\u0119d\u0105cym cz\u0119\u015bci\u0105 imperium rosyjskiego) jako pi\u0105te i ostatnie dziecko w rodzinie nauczycielskiej, wywodz\u0105cej si\u0119 z drobnej szlachty. jej ojciec w\u0142adys\u0142aw, pochodzi\u0142 z rodziny, kt\u00f3ra mia\u0142a prawo do pos\u0142ugiwania si\u0119 herbem do\u0142\u0119ga, za\u015b matka z rodziny z herbem top\u00f3r. dziadek j\u00f3zef sk\u0142odowski by\u0142 szanowanym lubelskim i kieleckim pedagogiem, w\u00f3jtem piekoszowa. ojciec w\u0142adys\u0142aw sk\u0142odowski by\u0142 nauczycielem matematyki i fizyki oraz dyrektorem kolejno dw\u00f3ch warszawskich gimnazj\u00f3w m\u0119skich, zmuszony przez w\u0142adze carskie prowadzi\u0142 r\u00f3wnie\u017c w domu stancj\u0119 dla ch\u0142opc\u00f3w. matka bronis\u0142awa boguska, by\u0142a prze\u0142o\u017con\u0105 warszawskiej pensji dla dziewcz\u0105t z dobrych dom\u00f3w. oboje rodzice wychowywali swoje dzieci w duchu g\u0142\u0119bokiego patriotyzmu. rodze\u0144stwem marii byli: zofia (1861\u20131876), j\u00f3zef (1863\u20131937) \u2013 znany warszawski lekarz, bronis\u0142awa (1865\u20131939) \u2013 lekarka i dzia\u0142aczka spo\u0142eczna i helena (1866\u20131961) \u2013 nauczycielka. kiedy maria mia\u0142a 9 lat, jej najstarsza siostra zofia zmar\u0142a na tyfus. dwa lata p\u00f3\u017aniej, w wieku 42 lat zmar\u0142a jej matka, kt\u00f3ra od lat chorowa\u0142a na gru\u017alic\u0119. ojciec by\u0142 ateist\u0105, matka za\u015b g\u0142\u0119boko wierz\u0105c\u0105 katoliczk\u0105. po \u015bmierci siostry i matki maria wpad\u0142a w depresj\u0119, straci\u0142a te\u017c wiar\u0119 w boga i sta\u0142a si\u0119 ateistk\u0105, a wed\u0142ug reida agnostyczk\u0105.\ngdy maria mia\u0142a 10 lat rozpocz\u0119\u0142a nauk\u0119 na pensji dla dziewcz\u0105t, kt\u00f3r\u0105 wcze\u015bniej prowadzi\u0142a jej matka. nast\u0119pnie kszta\u0142ci\u0142a si\u0119 w iii \u017ce\u0144skim gimnazjum rz\u0105dowym, kt\u00f3re uko\u0144czy\u0142a w 1883 ze z\u0142otym medalem. kolejny rok sp\u0119dzi\u0142a na wsi u ziemia\u0144skiej rodziny jej ojca, gdzie regenerowa\u0142a si\u0142y fizyczne i psychiczne po bolesnych prze\u017cyciach zwi\u0105zanych ze \u015bmierci\u0105 matki i siostry. po powrocie do warszawy udziela\u0142a korepetycji z matematyki, fizyki, j\u0119zyk\u00f3w obcych (zna\u0142a polski, rosyjski, niemiecki, angielski, francuski). w warszawie maria pozna\u0142a bronis\u0142aw\u0119 piaseck\u0105 \u2013 nauczycielk\u0119, kt\u00f3r\u0105 przepe\u0142nia\u0142y idee pozytywizmu. pod jej wp\u0142ywem maria wraz z siostrami \u2013 broni\u0105 i hel\u0105 wst\u0105pi\u0142y na uniwersytet lataj\u0105cy. by\u0142 to czas, kiedy m\u0142ode sk\u0142odowskie pozna\u0142y wybitnych profesor\u00f3w, kt\u00f3rzy przekazali im zakazan\u0105 przez w\u0142adz\u0119 wiedz\u0119. w wieku oko\u0142o 16 lat, ostatecznie zadeklarowa\u0142a si\u0119 jako ateistka zamieszczaj\u0105c w swoim pami\u0119tniku racjonalistyczn\u0105 krytyk\u0119 przeciwko instytucjonalnemu oszukiwaniu w ko\u015bciele, jak r\u00f3wnie\u017c fragmenty obrazoburczej ksi\u0105\u017cki \u201e\u017cywot jezusa\u201d autorstwa by\u0142ego ksi\u0119dza josepha ernesta renana. kienzler podsumowuje: \u201eodt\u0105d w jej \u017cyciu miejsce wiary i boga zast\u0105pi\u0142a nauka\u201d.\n\nzafascynowane nauk\u0105, maria i bronia zawar\u0142y umow\u0119, w my\u015bl kt\u00f3rej najpierw na studia do pary\u017ca wyjedzie starsza z nich, a m\u0142odsza b\u0119dzie pracowa\u0107 w kraju na jej utrzymanie. po zako\u0144czonych studiach we francji, bronia mia\u0142aby utrzymywa\u0107 mari\u0119. w zwi\u0105zku z tym zosta\u0142a guwernantk\u0105 najpierw w prawniczej rodzinie z krakowa, a nast\u0119pnie u ziemia\u0144skiej rodziny \u017corawskich, mieszkaj\u0105cych w maj\u0105tku ziemskim w szczukach. tam maria uczy\u0142a dwie c\u00f3rki \u017corawskich, a w wolnych chwilach, za zgod\u0105 \u017corawskiego, uczy\u0142a wiejskie dzieci czytania, pisania i liczenia.\nw szczukach maria pozna\u0142a syna \u017corawskich, kazimierza, wtedy m\u0142odego studenta matematyki. m\u0142odzi zakochali si\u0119 w sobie i do\u015b\u0107 szybko zar\u0119czyli. rodzice kazimierza jednak stanowczo odrzucili pomys\u0142 \u015blubu ich syna z ubog\u0105 guwernantk\u0105, a sam kazimierz nie potrafi\u0142 si\u0119 im przeciwstawi\u0107. upokorzona maria pracowa\u0142a w szczukach jeszcze pi\u0119tna\u015bcie miesi\u0119cy. \u017cyj\u0105c nadziej\u0105 na ma\u0142\u017ce\u0144stwo, raz jeszcze spotka\u0142a si\u0119 z kazimierzem w zakopanem. spotkanie potwierdzi\u0142o jednak tylko obawy marii, \u017ce do ma\u0142\u017ce\u0144stwa nie dojdzie. ostatecznie zerwa\u0142a znajomo\u015b\u0107 z m\u0142odym \u017corawskim. w 1889 upokorzona i odtr\u0105cona maria, po czterech latach \u017calu, b\u00f3lu, samotno\u015bci i ci\u0119\u017ckiej pracy powr\u00f3ci\u0142a do warszawy. tutaj zacz\u0119\u0142a uzupe\u0142nia\u0107 swoj\u0105 wiedz\u0119 z chemii i fizyki na uniwersytecie lataj\u0105cym, m.in. uczestnicz\u0105c w laboratoriach muzeum przemys\u0142u i rolnictwa przy krakowskim przedmie\u015bciu. pomagali jej cioteczny brat j\u00f3zef boguski, by\u0142y asystent dymitra mendelejewa, oraz chemik napoleon milicer, by\u0142y wsp\u00f3\u0142pracownik roberta bunsena. to w\u0142a\u015bnie ci uczeni nauczyli m\u0142od\u0105 sk\u0142odowsk\u0105 analizy chemicznej, kt\u00f3r\u0105 p\u00f3\u017aniej mog\u0142a wykorzysta\u0107 przy pracach umo\u017cliwiaj\u0105cych jej wyizolowanie radu i polonu.\nna pocz\u0105tku 1890, zgodnie z wcze\u015bniejsz\u0105 umow\u0105, bronis\u0142awa, kt\u00f3ra kilka miesi\u0119cy wcze\u015bniej po\u015blubi\u0142a kazimierza d\u0142uskiego (tak\u017ce lekarza), zaprosi\u0142a j\u0105 do swojego paryskiego mieszkania, oferuj\u0105c pe\u0142ne utrzymanie. maria jeszcze przez rok si\u0119 waha\u0142a, dokszta\u0142ca\u0142a, udziela\u0142a korepetycji, a\u017c na pocz\u0105tku 1891 zdecydowa\u0142a si\u0119 wyjecha\u0107 do pary\u017ca.\n\n\n=== studia na sorbonie i pierre curie ===\nmaria sk\u0142odowska rozpocz\u0119\u0142a nauk\u0119 na sorbonie w listopadzie 1891. jako przedmiot studi\u00f3w wybra\u0142a matematyk\u0119 i fizyk\u0119. jej nauczycielami akademickimi byli paul appel, henri poincar\u00e9 oraz gabriel lippmann \u2013 wybitni uczeni o \u015bwiatowej s\u0142awie. \u017cycie i czas w pary\u017cu maria dzieli\u0142a pomi\u0119dzy nauk\u0119 i gr\u0119 w amatorskim teatrze. to w\u0142a\u015bnie w czasie studi\u00f3w podczas jednego z przedstawie\u0144 pt. \u201epolska, kt\u00f3ra kruszy kajdany\u201d pozna\u0142a i zaprzyja\u017ani\u0142a si\u0119 z 7 lat starszym pianist\u0105 \u2013 ignacym janem paderewskim. 28 lipca 1893 otrzyma\u0142a licencjat z fizyki z pierwsz\u0105 lokat\u0105, a rok p\u00f3\u017aniej licencjat z matematyki z drug\u0105 lokat\u0105.\npo uko\u0144czonych studiach, gabriel lippmann pom\u00f3g\u0142 marii otrzyma\u0107 stypendium naukowe nad badaniami naukowymi zwi\u0105zanymi z magnetycznymi w\u0142a\u015bciwo\u015bciami r\u00f3\u017cnych rodzaj\u00f3w stali. w tym samym czasie maria pozna\u0142a u prof. j\u00f3zefa wierusza-kowalskiego skromnego naukowca \u2013 pierre\u2019a curie.\nby\u0142 on o osiem lat starszy od marii, by\u0142 wsp\u00f3lnie z bratem jacques\u2019m odkrywc\u0105 piezoelektryczno\u015bci, autorem \u201eprawa curie\u201d i zasady symetrii, konstruktorem piezokwarcu i \u201ewagi curie\u201d. maria i pierre szybko znale\u017ali wsp\u00f3lne tematy do rozm\u00f3w. 26 lipca 1895 maria sk\u0142odowska i pierre curie zawarli cywilny zwi\u0105zek ma\u0142\u017ce\u0144ski. podczas ceremonii towarzyszyli im tylko najbli\u017csza rodzina i kilku przyjaci\u00f3\u0142. w podr\u00f3\u017c po\u015blubn\u0105 pojechali na rowerach \u2013 prezencie \u015blubnym od jednego z przyjaci\u00f3\u0142.\n\n\n=== odkrycie polonu i radu ===\nw 1896 henri becquerel (1852\u20131908), fizyk francuski, rozpocz\u0105\u0142 badania nad solami uranu (siarczanem potasu-uranylu k2[uo2(so4)2](h2o)2), kt\u00f3re wykazuj\u0105 siln\u0105 fosforescencj\u0119. 2 marca 1896 na posiedzeniu akademii nauk og\u0142osi\u0142, \u017ce minera\u0142 zawieraj\u0105cy uran emituje nowe, nieznane promieniowanie bez uprzedniego na\u015bwietlania. becquerel przeprowadzi\u0142 kilka do\u015bwiadcze\u0144, na podstawie kt\u00f3rych stwierdzi\u0142 m.in. \u017ce uran i jego zwi\u0105zki chemiczne w stanie krystalicznym, rozpuszczone czy te\u017c stopione samorzutnie emituj\u0105 promieniowanie, kt\u00f3re zaczernia klisz\u0119 fotograficzn\u0105, jonizuje powietrze i przenika przez nieprzezroczyste cia\u0142a. ponadto stwierdzi\u0142 (b\u0142\u0119dnie), \u017ce promieniowanie uranowe jest zbli\u017cone w\u0142a\u015bciwo\u015bciami do zwyk\u0142ego \u015bwiat\u0142a i podobnie jak ono ulega odbiciu, za\u0142amaniu i polaryzacji. z ko\u0144cem 1897 maria sk\u0142odowska-curie poszukuj\u0105c tematu do rozprawy w celu uzyskania stopnia doktora podj\u0119\u0142a pierwsze badania naukowe z promieniami becquerela\u2009.\nw tym samym roku, 12 wrze\u015bnia przysz\u0142a na \u015bwiat pierwsza c\u00f3rka marii i pierre\u2019a \u2013 ir\u00e8ne, p\u00f3\u017aniejsza laureatka nagrody nobla z chemii (by\u0142a drug\u0105 kobiet\u0105 wyr\u00f3\u017cnion\u0105 t\u0105 nagrod\u0105 w dziedzinie chemii).\n\nmaria podejmuj\u0105c prace naukowe nad promieniowaniem odkrytym przez becquerela zastosowa\u0142a przede wszystkim zamiast kliszy fotograficznej u\u017cywanej przez uczonego bardzo czu\u0142y elektrometr, skonstruowany przez pierre\u2019a i jego brata jacques\u2019a curie. dzi\u0119ki temu wynalazkowi stwierdzi\u0142a, \u017ce nat\u0119\u017cenie promieni becquerela zale\u017cy od zawarto\u015bci uranu w pr\u00f3bce i jest do niej proporcjonalne. to spostrze\u017cenie umo\u017cliwi\u0142o jej wyci\u0105gni\u0119cie s\u0142usznego wniosku, \u017ce jest ono w\u0142a\u015bciwo\u015bci\u0105 atomow\u0105 uranu. kolejnym osi\u0105gni\u0119ciem marii by\u0142o udowodnienie, \u017ce poza uranem tak\u017ce tor emituje promieniowanie. nast\u0119pnie maria curie dowiod\u0142a, \u017ce emisja promieniowania niekt\u00f3rych minera\u0142\u00f3w zawieraj\u0105cych uran (blenda smolista, chalkolit czy autunit) jest znacznie silniejsza ni\u017c wynika\u0142oby to z zawarto\u015bci uranu w ich sk\u0142adzie. poniewa\u017c zna\u0142a sk\u0142ad chemiczny chalkolitu [cu(uo2)2(po4)2\u00b7(8\u201312)h2o] stwierdzi\u0142a, \u017ce tylko uran jest pierwiastkiem promieniotw\u00f3rczym w tym minerale. wysun\u0119\u0142a wi\u0119c s\u0142uszn\u0105 hipotez\u0119, \u017ce minera\u0142 ten musi zawiera\u0107 domieszk\u0119 nowego, nieznanego pierwiastka chemicznego. maria otrzyma\u0142a w laboratorium chalkolit i udowodni\u0142a tym samym, \u017ce syntetyczny chalkolit emituje s\u0142absze promieniowanie. by\u0142 to dow\u00f3d eksperymentalny na istnienie nowego pierwiastka chemicznego. do bada\u0144 marii do\u0142\u0105czy\u0142 pierre curie. ma\u0142\u017conkowie curie opracowali metod\u0119 wska\u017anik\u00f3w promieniotw\u00f3rczych, dzi\u0119ki czemu okre\u015blili zdolno\u015b\u0107 promieniowania nowego pierwiastka. za pomoc\u0105 przemian chemicznych wyodr\u0119bnili nowy, nieznany dot\u0105d pierwiastek chemiczny. 18 lipca 1898 przedstawili dzie\u0142o naukowe, w kt\u00f3rym donosili o odkryciu polonu (symbol po, liczba atomowa 84), pierwiastka nazwanego na cze\u015b\u0107 polski. na kolejny sukces ma\u0142\u017conkowie curie nie musieli zbyt d\u0142ugo czeka\u0107. 26 grudnia 1898 wsp\u00f3lnie z gustavem b\u00e9montem donie\u015bli o odkryciu kolejnego pierwiastka chemicznego \u2013 radu (symbol ra, liczba atomowa 88).\n\nma\u0142\u017conkowie curie zbadali promieniowanie emitowane przez rad i polon, stwierdzaj\u0105c m.in., \u017ce zwi\u0105zki promieniotw\u00f3rcze \u015bwiec\u0105, sole radu wydzielaj\u0105 ciep\u0142o, zabarwiaj\u0105 porcelan\u0119 i szk\u0142o, promieniowanie przechodzi przez powietrze i pewne cia\u0142a, \u017ce mo\u017ce przekszta\u0142ci\u0107 tlen cz\u0105steczkowy (o2) w ozon (o3). pierre curie podda\u0142 swoje rami\u0119 kilkugodzinnemu dzia\u0142aniu radu, a powsta\u0142\u0105 trudno goj\u0105c\u0105 si\u0119 ran\u0119 obserwowa\u0142 i opisa\u0142. za swoje prace ma\u0142\u017conkowie curie zostali wyr\u00f3\u017cnieni licznymi nagrodami m.in. plante, lacaze, gegner, osiris, medalem davy'ego.\n\nw 1903 maria przedstawi\u0142a tezy swojej rozprawy doktorskiej pt. \u201ebadanie cia\u0142 radioaktywnych\u201d. w sierpniu tego roku urodzi\u0142a drug\u0105 c\u00f3rk\u0119, kt\u00f3ra zmar\u0142a po porodzie.w 1903 maria i pierre curie otrzymali wsp\u00f3lnie z becquerelem nagrod\u0119 nobla z fizyki za badania nad zjawiskiem promieniotw\u00f3rczo\u015bci. 6 grudnia 1904 maria urodzi\u0142a trzeci\u0105 c\u00f3rk\u0119, \u00e8ve \u2013 przysz\u0142\u0105 biografk\u0119 matki, pianistk\u0119 i dzia\u0142aczk\u0119 pokojow\u0105.\n\n\n=== \u015bmier\u0107 pierre\u2019a curie ===\nw czwartek 19 kwietnia 1906 pierre curie, wracaj\u0105c z zebrania stowarzyszenia profesor\u00f3w wydzia\u0142\u00f3w nauk \u015bcis\u0142ych, zgin\u0105\u0142 potr\u0105cony przez konny w\u00f3z ci\u0119\u017carowy; mia\u0142 wtedy 47 lat. zrozpaczona maria przez rok prowadzi\u0142a tzw. \u201edziennik \u017ca\u0142obny\u201d, w kt\u00f3rym opisywa\u0142a b\u00f3l, \u017cal i pustk\u0119, jaka jej pozosta\u0142a po \u015bmierci ukochanego m\u0119\u017ca, przyjaciela, towarzysza. w maju 1906 38-letnia maria dosta\u0142a katedr\u0119 fizyki po m\u0119\u017cu. pierwszy wyk\u0142ad prowadzi\u0142a 5 listopada 1906. zosta\u0142a tym samym pierwsz\u0105 kobiet\u0105 profesorem na paryskiej sorbonie.\n\n\n=== druga nagroda nobla i skandal z paulem langevinem ===\n\npo \u015bmierci pierre\u2019a maria odda\u0142a si\u0119 ca\u0142kowicie pracy: otrzyma\u0142a rad w stanie metalicznym, opracowa\u0142a i udoskonali\u0142a metody izolowania i otrzymywania nowych substancji, poda\u0142a definicj\u0119 mi\u0119dzynarodowego wzorca radu. bra\u0142a tak\u017ce czynny udzia\u0142 w konferencjach i spotkaniach mi\u0119dzynarodowych m.in. w konferencji solvaya. wsp\u00f3lnie z grup\u0105 przyjaci\u00f3\u0142 stworzy\u0142a szko\u0142\u0119, gdzie dzieci uczono w nowatorski spos\u00f3b (w laboratoriach, muzeach, teatrach). w 1911 maria zg\u0142osi\u0142a swoj\u0105 kandydatur\u0119 do francuskiej akademii nauk, ale przepad\u0142a w g\u0142osowaniu. warto w tym miejscu podkre\u015bli\u0107, \u017ce maria by\u0142a laureatk\u0105 nagrody nobla, trzykrotn\u0105 laureatk\u0105 akademii nauk w pary\u017cu, posiada\u0142a doktoraty honorowe uniwersytet\u00f3w m.in. w edynburgu, genewie, manchesterze, by\u0142a cz\u0142onkiem akademii nauk w petersburgu, bolonii, pradze, cz\u0142onkiem akademii umiej\u0119tno\u015bci w krakowie. zwyci\u0119\u017cy\u0142y jednak seksistowska postawa wobec kobiet i ksenofobiczna postawa wobec cudzoziemc\u00f3w. pierwsz\u0105 kobiet\u0119 cz\u0142onkowie akademii nauk przyj\u0119li ponad p\u00f3\u0142 wieku p\u00f3\u017aniej, w 1962. by\u0142a ni\u0105 marguerite perey, doktorantka marii sk\u0142odowskiej-curie.wkr\u00f3tce po pora\u017cce w akademii ujawniony zosta\u0142 romans marii sk\u0142odowskiej-curie z fizykiem francuskim paulem langevinem, kt\u00f3ry trwa\u0142 oko\u0142o roku, w latach 1910\u20131911. langevin by\u0142 \u017conaty i porzuci\u0142 swoj\u0105 rodzin\u0119. maria sk\u0142odowska-curie w oczach prasy, zw\u0142aszcza brukowej, by\u0142a osob\u0105 rozbijaj\u0105c\u0105 rodzin\u0119 langevin\u00f3w, w dodatku by\u0142a od paula o 4 lata starsza, a poza tym by\u0142a cudzoziemk\u0105. michel langevin, wnuk paula, o\u017ceni\u0142 si\u0119 wiele lat p\u00f3\u017aniej z h\u00e9l\u00e8ne joliot, wnuczk\u0105 marii sk\u0142odowskiej-curie. oboje byli, podobnie jak ich rodzice i dziadkowie, naukowcami (w ich przypadku \u2013 fizykami nuklearnymi). h\u00e9l\u00e8ne langevin-joliot jest obecnie emerytowan\u0105 dyrektork\u0105 bada\u0144 w centre national de la recherche scientifique w pary\u017cu.\nmaria by\u0142a zdeklarowan\u0105 niewierz\u0105c\u0105 i pochodzi\u0142a z polski, kt\u00f3ra przez wi\u0119kszo\u015b\u0107 francuz\u00f3w by\u0142a uto\u017csamiana z bli\u017cej nieokre\u015blonym terytorium pod ber\u0142em rosyjskiego cara, gdzie znaczny procent ludno\u015bci stanowili \u017cydzi \u2013 snuto przypuszczenia, \u017ce badaczka jest \u017cyd\u00f3wk\u0105 (co w tamtych czasach by\u0142o w ksenofobicznych kr\u0119gach francji uwa\u017cane za mocno podejrzane \u2013 nie ucich\u0142y bowiem jeszcze resentymenty, kt\u00f3re kilkana\u015bcie lat wcze\u015bniej doprowadzi\u0142y do sprawy dreyfusa), pomimo \u017ce w rzeczywisto\u015bci pochodzi\u0142a ze szlacheckiego polskiego rodu do\u0142\u0119ga-sk\u0142odowskich, a w dzieci\u0144stwie zosta\u0142a ochrzczona w wierze katolickiej. domniemania paryskich brukowc\u00f3w oparte by\u0142y na tym, \u017ce maria sk\u0142odowska-curie nosi\u0142a po babce drugie imi\u0119 salomea, kt\u00f3re w polsce by\u0142o popularnym imieniem chrze\u015bcija\u0144skim, za\u015b we francji kojarzy\u0142o si\u0119 z salom\u00e9, u\u017cywanym przez \u017cyd\u00f3wki.\n7 listopada 1911 szwedzka akademia nauk przyzna\u0142a marii drug\u0105, tym razem samodzieln\u0105 nagrod\u0119 nobla z chemii za odkrycie polonu i radu. zosta\u0142a pierwszym cz\u0142owiekiem wyr\u00f3\u017cnionym t\u0105 nagrod\u0105 dwukrotnie i pierwsz\u0105 kobiet\u0105 laureatk\u0105 nobla w dziedzinie chemii.\n\n\n=== instytut radowy ===\npo otrzymaniu drugiej nagrody nobla, maria przekona\u0142a rz\u0105d francji do przeznaczenia \u015brodk\u00f3w na budow\u0119 prywatnego instytutu radowego \u2013 institut du radium (obecnie institut curie), kt\u00f3ry zosta\u0142 wzniesiony w 1914 i w kt\u00f3rym prowadzono badania z zakresu chemii, fizyki i medycyny. instytut ten sta\u0142 si\u0119 ku\u017ani\u0105 noblist\u00f3w \u2013 wysz\u0142o z niego jeszcze czworo laureat\u00f3w nagrody nobla, w tym c\u00f3rka marii sk\u0142odowskiej-curie, ir\u00e8ne, i zi\u0119\u0107 fr\u00e9d\u00e9ric joliot-curie. w instytucie prowadzono podstawowe prace i badania nad promieniotw\u00f3rczo\u015bci\u0105 i radioizotopami.\n\n\n=== i wojna \u015bwiatowa ===\ngdy 1 sierpnia 1914 wybuch\u0142a i wojna \u015bwiatowa, siedemnastoletnia ir\u00e8ne i dziesi\u0119cioletnia \u00e8ve przebywa\u0142y z dala od pary\u017ca i matki. by\u0142y na wakacjach w l\u2019arcouest pod opiek\u0105 przyjaci\u00f3\u0142 marii. maria sk\u0142odowska-curie pozosta\u0142a w pary\u017cu, by strzec instytutu radowego i zgromadzonego radu. rz\u0105d og\u0142osi\u0142, \u017ce rad znajduj\u0105cy si\u0119 w instytucie radowym stanowi dobro narodowe i nale\u017cy go ochroni\u0107. uczona wywioz\u0142a rad na czas wojny do bordeaux. maria nie mog\u0105c s\u0142u\u017cy\u0107 polsce, postanowi\u0142a s\u0142u\u017cy\u0107 francji. zebra\u0142a aparaty rentgenowskie z paryskich pracowni i zorganizowa\u0142a specjalne samochody ci\u0119\u017carowe z aparatur\u0105, tzw. \u201ema\u0142e curie\u201d (w lipcu 1916, jako jedna z pierwszych kobiet, uzyska\u0142a prawo jazdy na ci\u0119\u017car\u00f3wki, by m\u00f3c te samochody prowadzi\u0107). marii towarzyszyli lekarze wojskowi i ir\u00e8ne, kt\u00f3ra razem z matk\u0105 szkoli\u0142a elektroradiolog\u00f3w. by\u0142y to pionierskie dzia\u0142ania z zakresu diagnostyki zdrowia. dzi\u0119ki jej pracy i wytrwa\u0142o\u015bci mo\u017cna by\u0142o wykonywa\u0107 zdj\u0119cia rentgenowskie w polowych warunkach. ta dzia\u0142alno\u015b\u0107 uratowa\u0142a wielu \u017co\u0142nierzy od pewnej \u015bmierci. by\u0142a tak\u017ce cz\u0142onkini\u0105 szwajcarskiego komitetu generalnego pomocy ofiarom wojny w polsce.\n\n\n=== dwudziestolecie mi\u0119dzywojenne ===\nw maju 1921, dzi\u0119ki ameryka\u0144skiej dziennikarce marii meloney, maria wraz z c\u00f3rkami wyruszy\u0142a w podr\u00f3\u017c do stan\u00f3w zjednoczonych, gdzie dzi\u0119ki zbi\u00f3rce pieni\u0119dzy w\u015br\u00f3d polonii ameryka\u0144skiej oraz ameryka\u0144skich milioner\u00f3w otrzyma\u0142a pieni\u0105dze na zakup grama radu do instytutu radowego. opr\u00f3cz wymarzonego grama radu maria dosta\u0142a dodatkow\u0105 got\u00f3wk\u0119 na wyposa\u017cenie laboratorium. kluczyk do szkatu\u0142ki z cennym radem wr\u0119czy\u0142 marii prezydent usa warren harding.\nw 1926 ir\u00e8ne po\u015blubi\u0142a fr\u00e9d\u00e9rica joliot. ma\u0142\u017ce\u0144stwo joliot-curie dokona\u0142o w 1934 wielkiego odkrycia \u2013 sztucznej radioaktywno\u015bci, za co w 1935 oboje otrzymali nagrod\u0119 nobla z chemii. pod koniec lat dwudziestych zdrowie marii sk\u0142odowskiej-curie zacz\u0119\u0142o si\u0119 coraz bardziej pogarsza\u0107. maria zacz\u0119\u0142a traci\u0107 s\u0142uch i wzrok. w 1929 maria meloney zaprosi\u0142a mari\u0119 curie jeszcze raz do stan\u00f3w zjednoczonych. tym razem za zebrane pieni\u0105dze maria kupi\u0142a gram radu dla instytutu radowego w warszawie (obecnie narodowy instytut onkologii im. marii sk\u0142odowskiej-curie \u2013 pa\u0144stwowy instytut badawczy w warszawie). kluczyk do szkatu\u0142ki z radem wr\u0119czy\u0142 tym razem prezydent usa herbert hoover. maria przekaza\u0142a cenny dar swojej siostrze bronis\u0142awie. szpital zosta\u0142 otwarty przez obie siostry w maju 1932. w 1934 maria zacz\u0119\u0142a czu\u0107 si\u0119 coraz gorzej: mia\u0142a wysok\u0105 temperatur\u0119, pojawi\u0142y si\u0119 dreszcze. lekarze zdiagnozowali gryp\u0119, p\u00f3\u017aniej gru\u017alicze zmiany w p\u0142ucach. zaproponowali wyjazd do sanatorium. maria wraz z c\u00f3rk\u0105 \u00e8ve jako piel\u0119gniark\u0105 wyjecha\u0142a do sanatorium sancellemoz w passy. tam na miejscu lekarze znale\u017ali prawdziw\u0105 przyczyn\u0119 os\u0142abienia marii \u2013 niedokrwisto\u015b\u0107 aplastyczn\u0105 (mia\u0142a tak\u017ce chorob\u0119 popromienn\u0105 wywo\u0142an\u0105 przez promieniowanie jonizuj\u0105ce) o przebiegu piorunuj\u0105cym. maria sk\u0142odowska-curie zmar\u0142a tam 4 lipca 1934 o godz. 4 rano. pogrzeb odby\u0142 si\u0119 6 lipca 1934 w gronie rodziny i najbli\u017cszych przyjaci\u00f3\u0142. maria spocz\u0119\u0142a obok pierre\u2019a na cmentarzu w sceaux. 20 kwietnia 1995 szcz\u0105tki marii i pierre\u2019a curie zosta\u0142y przeniesione do panteonu w pary\u017cu.\n\n\n== wyr\u00f3\u017cnienia i nagrody ==\nmaria sk\u0142odowska-curie w 1909, podobnie jak jej m\u0105\u017c wcze\u015bniej, odm\u00f3wi\u0142a przyj\u0119cia francuskiego krzy\u017ca kawalerskiego orderu legii honorowej, ale w 1919 przyj\u0119\u0142a odznaczenie hiszpa\u0144skim krzy\u017cem wielkim orderu cywilnego alfonsa xii. 11 listopada 2018 otrzyma\u0142a po\u015bmiertnie order or\u0142a bia\u0142ego. uhonorowana zosta\u0142a r\u00f3wnie\u017c doktoratami honorowymi\u2009:\n\npolitechniki lwowskiej \u2013 1912,\nuniwersytetu columbia \u2013 1921,\nuniwersytetu pozna\u0144skiego \u2013 1922,\nuniwersytetu jagiello\u0144skiego \u2013 1924,\npolitechniki warszawskiej \u2013 1926.w lutym 1924 jednomy\u015bln\u0105 decyzj\u0105 warszawskiej rady miejskiej otrzyma\u0142a honorowe obywatelstwo warszawy. w maju 1928 zosta\u0142a wyr\u00f3\u017cniona honorowym obywatelstwem szkockiego miasta glasgow.\n\n\n== upami\u0119tnienie ==\n\n\n=== filmy ===\ndo tej pory powsta\u0142o kilka film\u00f3w biograficznych o marii sk\u0142odowskiej-curie:\n\ncurie-sk\u0142odowska (ang. madame curie) \u2013 ameryka\u0144ski film z 1943 w re\u017cyserii mervyna leroya. w rol\u0119 marii sk\u0142odowskiej wcieli\u0142a si\u0119 greer garson. obraz powsta\u0142 na podstawie ksi\u0105\u017cki \u00e8ve curie \u201emaria curie\u201d.\nmaria sk\u0142odowska-curie podtytu\u0142 w stulecie wielkiej uczonej \u2013 film biograficzny w re\u017cyserii stanis\u0142awa grabowskiego z 1967. stworzono go w zwi\u0105zku z setn\u0105 rocznic\u0105 urodzin marii curie w dniu 7 listopada 1967.\nmarie curie \u2013 miniserial telewizyjny w re\u017cyserii johna glenistera z 1977. rol\u0119 marii curie odegra\u0142a jane lapotaire.\nmaria curie  \u2013 biograficzny miniserial telewizyjny z 1990 w re\u017cyserii michela boisronda. rol\u0119 marii curie odegra\u0142a marie-christine barrault.\nmaria \u2013 film biograficzny w re\u017cyserii krzysztofa szmagiera z 1998. powsta\u0142 on z inicjatywy komitetu obchod\u00f3w 100-lecia odkrycia polonu i radu.\npalmy pana schutza \u2013 francuski film biograficzny z 1997 w re\u017cyserii claude\u2019a pinoteau z isabelle huppert w roli marii sk\u0142odowskiej-curie.\nmaria sk\u0142odowska-curie \u2013 film biograficzny w re\u017cyserii bohdana r\u0105czkowskiego z 2004.\nmaria \u2013 film dokumentalno-fabularyzowany w re\u017cyserii alicji albrecht z 2011. w roli marii sk\u0142odowskiej-curie joanna szczepkowska. film zawiera wspomnienia wnuczki uczonej \u2013 heleny langevin-joliot, wypowiedzi jej polskich i francuskich biograf\u00f3w, zdj\u0119cia i kr\u00f3tkie archiwalne fragmenty filmowe. znaczn\u0105 cz\u0119\u015b\u0107 stanowi\u0105 nastrojowe sceny fabularyzowane, ilustrowane listami i wspomnieniami uczonej.\n\u015bladami marii sk\u0142odowskiej-curie \u2013 film dokumentalno-fabularyzowany w re\u017cyserii krzysztofa rogulskiego z 2011. w roli marii sk\u0142odowskiej-curie elisabeth duda. w filmie zaprezentowano m.in. wywiady z wnuczk\u0105 marii sk\u0142odowskiej-curie, prof. h\u00e9l\u00e8ne langevin-joliot oraz z pierwsz\u0105 francusk\u0105 astronautk\u0105, claudie haignere.\nmaria sk\u0142odowska-curie (fr. marie curie) \u2013 biograficzny film fabularny w re\u017cyserii marie no\u00eblle z 2016, nakr\u0119cony w koprodukcji francusko-niemiecko-polsko-belgijskiej. w roli marii sk\u0142odowskiej-curie karolina gruszka.\nsk\u0142odowska (ang. radioactive) \u2013 biograficzny film fabularny w re\u017cyserii marjane satrapi z 2019. w roli marii sk\u0142odowskiej-curie rosamund pike.\n\n\n=== sztuki teatralne ===\npromieniowanie \u2013 sztuka kazimierza brauna\nradiation \u2013 a passion of marie curie \u2013 sztuka ameryka\u0144skiego aktora i re\u017cysera alana aldy\nblanche i marie \u2013 sztuka na podstawie powie\u015bci opowie\u015b\u0107 o blanche i marie autorstwa per olov enquista\nmadame curie \u2013 opera el\u017cbiety sikory do libretta agaty miklaszewskiej, premiera 15 listopada 2011\namaterasu \u2013 sztuka piotra skotnickiego podsumowuj\u0105ca rok marii curie; teatr polskiego radia, premiera 4 stycznia 2012\n\n\n=== patronat szk\u00f3\u0142 ===\nmaria sk\u0142odowska-curie jest patronk\u0105 wielu plac\u00f3wek naukowych i edukacyjnych w polsce i we francji, m.in. uniwersytetu marii curie-sk\u0142odowskiej w lublinie.\n\n\n=== pomniki ===\npomnik marii sk\u0142odowskiej-curie w warszawie\nmaria sk\u0142odowska-curie zosta\u0142a symbolicznie upami\u0119tniona inskrypcj\u0105 na grobowcu rodzinnym na cmentarzu pow\u0105zkowskim w warszawie.\npopiersie marii sk\u0142odowskiej-curie stoi w parku im. henryka jordana w krakowie (iv.8).\nw czerwcu 2014 ods\u0142oni\u0119to w warszawie rze\u017ab\u0119 wykonan\u0105 z br\u0105zu po\u015bwi\u0119con\u0105 uczonej.\n\n\n=== monety i banknoty ===\nmaria sk\u0142odowska-curie by\u0142a kilkukrotnie upami\u0119tniana na monetach i banknotach, m.in. polskich, francuskich i hiszpa\u0144skich\u2009.\n\npo raz pierwszy jej wizerunek umieszczono na pieni\u0105dzach w 1967 roku, w 100-lecie jej urodzin. widnia\u0142 na trzech polskich monetach, z czego dwie nie trafi\u0142y do szerszego obiegu. trzecia, o nominale 10 z\u0142, nale\u017ca\u0142a do serii \u201ewielcy polacy\u201d.\nw 1974 roku wykonano inn\u0105, srebrn\u0105 monet\u0119 o nominale 100 z\u0142. awers zawiera\u0142 kompozycj\u0119 profilu noblistki i trzech promieni radu (alfa, beta i gamma).\nw 1979 roku wprowadzono z\u0142ot\u0105 monet\u0119 o nominale 2000 z\u0142, wzorowan\u0105 na poprzedniej.\nw latach 1989\u20131996 w obiegu by\u0142 banknot o nominale 20 000 z\u0142 z wizerunkiem polskiej noblistki, zaprojektowany przez andrzeja heidricha.\nw 1998 roku wydano okoliczno\u015bciowe monety o nomina\u0142ach 2 z\u0142 i 20 z\u0142, przedstawiaj\u0105ce mari\u0119 sk\u0142odowsk\u0105-curie wraz z m\u0119\u017cem pierre\u2019em i z symbolami odkrytych przez nich pierwiastk\u00f3w. na rewersie widnieje model atomu.\n25 listopada 2011 narodowy bank polski wyda\u0142 banknot kolekcjonerski o nominale 20 z\u0142 dla uczczenia setnej rocznicy przyznania nagrody nobla marii sk\u0142odowskiej-curie w dziedzinie chemii. nie ukaza\u0142a si\u0119 jednak okoliczno\u015bciowa moneta.w trzech pierwszych przypadkach podano jej podw\u00f3jne nazwisko, ale z odst\u0119pem zamiast dywizu, pisz\u0105c maria sk\u0142odowska curie.\n\nw 1984 we francji noblistk\u0119 uwieczniono na srebrnych i z\u0142otych monetach 100-frankowych, samodzielnie.\nw 1995 wyemitowano banknot o nominale 500 frank\u00f3w z podobizn\u0105 marii i pierre\u2019a curie.w obydwu sytuacjach podano tylko francuskie nazwisko, po m\u0119\u017cu, pisz\u0105c marie curie.\n\nw 2011, w 100-lecie przyznania jej nagrody nobla z chemii, okoliczno\u015bciow\u0105 monet\u0119 wyda\u0142 bank hiszpanii.\n\n\n=== znaczki pocztowe ===\nmaria sk\u0142odowska-curie, zar\u00f3wno sama, jak i z m\u0119\u017cem, by\u0142a upami\u0119tniana na znaczkach pocztowych wydawanych przez poczty francusk\u0105, polsk\u0105, szwedzk\u0105 i monako\u2009.\nznaczki francuskie \u2013 zawsze pomijaj\u0105ce nazwisko panie\u0144skie marii:\n\n1938: upami\u0119tnienie ma\u0142\u017ce\u0144stwa curie z okazji 40. rocznicy odkrycia radu. opr\u00f3cz tego wydano 20 odmian tego znaczka dla kolonii francuskich na wszystkich kontynentach.\n1967: z okazji 100. urodzin marii\n2011: z okazji 100-lecia nagrody nobla z chemiiopr\u00f3cz tego w 1998 upami\u0119tniono odkrycie radu, jednak nie wspomniano jego odkrywc\u00f3w.\nznaczki polskie \u2013 zawsze z nazwiskiem panie\u0144skim:\n\n1947: znaczek z serii \u201ekultura polska\u201d\n1948: reedycja w zmienionym kolorze\n1951: znaczek z okazji i kongresu nauki polskiej\n1963: znaczek z serii o s\u0142awnych polakach\n1967: seria 3 znaczk\u00f3w, w tym 1 odwo\u0142uj\u0105cy si\u0119 do nobla z chemii\n1982: znaczek w serii o noblistach polskich\n1992: upami\u0119tnienie odkrycia radu; pomini\u0119cie m\u0119\u017ca marii pierre\u2019a\n2011: upami\u0119tnienie 100-lecia nagrody nobla z chemii\n2017: z okazji 150. urodzinznaczki szwedzkie:\n\n1963: upami\u0119tnienie nagrody nobla z fizyki z pierre\u2019em curie i z henrim becquerelem\n1971: upami\u0119tnienie nagrody nobla z chemii\n2011: upami\u0119tnienie 100-lecia nagrody nobla z chemiiopr\u00f3cz tego w 1967, w 100. rocznic\u0119 urodzin marii, poczta monako wyemitowa\u0142a znaczek z mari\u0105 sk\u0142odowsk\u0105-curie, zawieraj\u0105cy jej nazwisko panie\u0144skie.\n\n\n=== inne ===\nsk\u0142odowskit i cuprosk\u0142odowskit, dwa krzemiany uranylu nazwane od nazwiska marii sk\u0142odowskiej-curie przez belgijskich mineralog\u00f3w, kt\u00f3rzy odkryli je w kongo (pierwszy w 1924, drugi w 1933).\ng\u00f3ra curie-sk\u0142odowskiej na spitsbergenie, nazwana tak w 1934.\nmuzeum marii sk\u0142odowskiej-curie w warszawie przy ul. freta 16. zosta\u0142o otwarte w stulecie urodzin noblistki w 1967.\nw 1928 roku maria sk\u0142odowska-curie otrzyma\u0142a honorowe obywatelstwo miasta glasgow w szkocji.\nw 1995 maria sk\u0142odowska-curie zosta\u0142a pierwsz\u0105 kobiet\u0105 pochowan\u0105 pod kopu\u0142\u0105 panteonu w pary\u017cu w uznaniu jej zas\u0142ug.\nsejm i senat rp uchwali\u0142y ustanowienie roku 2011 rokiem marii sk\u0142odowskiej-curie.\n26 maja 2011 otwarto w warszawie \u015bcie\u017ck\u0119 edukacyjn\u0105 po\u015bwi\u0119con\u0105 uczonej.\nw 2012 drzewo posadzone w 1932 przez mari\u0119 sk\u0142odowsk\u0105-curie w ogrodzie instytutu radowego uznano za pomnik przyrody, nadaj\u0105c mu nazw\u0119 \u201emaria\u201d.\nw wydanej w 2015 roku grze komputerowej fallout 4 jedna z postaci nosi imi\u0119 curie i zosta\u0142a nazwana na cze\u015b\u0107 badaczki.\nw wydanej w 2018 roku niezale\u017cnej grze komputerowej beholder 2 pojawia si\u0119 posta\u0107 drugoplanowa nosz\u0105ca imi\u0119 maria curie.\nw 2019 roku powsta\u0142a polsko-francuska nagroda naukowa im. marii sk\u0142odowskiej i pierre\u2019a curie, przyznawana przez fundacj\u0119 na rzecz nauki polskiej i francuskie ministerstwo szkolnictwa wy\u017cszego, bada\u0144 naukowych i innowacji we wsp\u00f3\u0142pracy z francusk\u0105 akademi\u0105 nauk.\nw 2021 ukaza\u0142a si\u0119 gra karciana akademia superbohater\u00f3w o polskich naukowcach i naukowczyniach przygotowana przez tomasza ro\u017cka w ramach projektu akademia superbohater\u00f3w. jedn\u0105 z bohaterek jest sk\u0142odowska-curie.\n\n\n== drzewo genealogiczne ==\n laureaci nagrody nobla\n nadana legia honorowa (pierre curie i maria sk\u0142odowska-curie odm\u00f3wili jej przyj\u0119cia)\n\n\n== uwagi ==\n\n\n== przypisy ==\n\n\n== bibliografia ==\nksi\u0105\u017cki\n\ndenis brian: rodzina curie. warszawa: amber, 2006. isbn 83-241-2450-0.\n\u00e8ve curie: madame curie: a biography. doubleday & company, inc., 1937. (ang.).\nignacy eichstaedt: ksi\u0119ga pierwiastk\u00f3w. warszawa: wiedza powszechna, 1970.\nfran\u00e7oise giroud: maria sk\u0142odowska-curie. warszawa: pa\u0144stwowy instytut wydawniczy, 1987, seria: biografie s\u0142awnych ludzi. isbn 83-06-01328-x.\njan hulewicz: sprawa wy\u017cszego wykszta\u0142cenia kobiet w polsce w wieku xix. krak\u00f3w: polska akademia umiej\u0119tno\u015bci, 1939.\nj\u00f3zef hurwic: maria sk\u0142odowska-curie i promieniotw\u00f3rczo\u015b\u0107. warszawa: wydawnictwo edukacyjne zofii sobkowskiej, 2008. isbn 83-88287-58-3.\niwona kienzler: maria sk\u0142odowska-curie. z\u0142odziejka m\u0119\u017c\u00f3w. \u017cycie i mi\u0142o\u015bci. warszawa: bellona, 2016. isbn 978-83-1114157-5.\narmelle le bras-chopard, janine mossuz-lavau: les femmes et la politique. l\u2019harmattan, 1997.\nsusan quinn: \u017cycie marii curie. warszawa: pr\u00f3szy\u0144ski i s-ka, 1997. isbn 83-7180-003-7.\nrobert william reid: marie curie. london: collins, 1974. isbn 0-00-211539-5.\nmaria sk\u0142odowska-curie: autobiografia i wspomnienia o piotrze curie. warszawa: dom wydawniczo-promocyjny gal, 2004. isbn 978-83-921882-8-5.\nma\u0142gorzata sobieszczak-marciniak: maria sk\u0142odowska-curie, kobieta wyprzedzaj\u0105ca epok\u0119. warszawa: multico, 2011. isbn 978-83-7763-113-3.czasopisma\n\nj\u00e9r\u00f4me baconin. maria sk\u0142odowska-curie na znaczkach. \u201em\u00f3wi\u0105 wieki. magazyn historyczny\u201d. 3, s. 36\u201337, 2012. warszawa: bellona. issn 1897-8088. \nandrzej brzozowski. kalendarium \u017cycia marii sk\u0142odowskiej-curie. \u201em\u00f3wi\u0105 wieki. magazyn historyczny\u201d. 3, s. 6\u20137, 2012. warszawa: bellona. issn 1897-8088. \nma\u0142gorzata fuszara. kobiety wobec uniwersyteckiej edukacji. wypisy z historii i kilka uwag na temat wsp\u00f3\u0142czesno\u015bci. \u201eunigender\u201d. 1 (2), 2006. \nwojciech kalwat. noblistka i pieni\u0105dze. \u201em\u00f3wi\u0105 wieki. magazyn historyczny\u201d. 3, s. 38, 2012. warszawa: bellona. issn 1897-8088. \nphilippe molini\u00e9, soraya boudia. mastering picocoulombs in the 1890s: the curies\u2019 quartz\u2013electrometer instrumentation, and how it shaped early radioactivity history. \u201ejournal of electrostatics\u201d. 67 (2\u20133), s. 524\u2013530, 2009. doi: 10.1016/j.elstat.2009.01.031. (ang.). \nandrzej kajetan wr\u00f3blewski. promieniotw\u00f3rczo\u015b\u0107 odkrywana na raty. \u201ewiedza i \u017cycie\u201d. 4, 1998. \n\n\n== literatura ==\nhelena bobi\u0144ska: maria sk\u0142odowska-curie. warszawa: czytelnik, 1965.\neugenie cotton: rodzina curie i promieniotw\u00f3rczo\u015b\u0107. warszawa: wiedza powszechna, 1965.\n\u00e8ve curie: maria curie. warszawa: wydawnictwo naukowe pwn, 1997. isbn 83-01-12302-8.\nmaria curie i c\u00f3rki, listy, wydawnictwo dolno\u015bl\u0105skie, wroc\u0142aw 2011, isbn 978-83-245-9110-7.\nshelly emiling: maria sk\u0142odowska-curie i jej c\u00f3rki. warszawa: wydawnictwo literackie muza sa, 2013. isbn 978-83-7758-332-6.\nbarbara goldsmith: geniusz i obsesja. wewn\u0119trzny \u015bwiat marii curie. wroc\u0142aw: wydawnictwo dolno\u015bl\u0105skie, 2006. isbn 83-7384-573-9.\nkrystyna kabzi\u0144ska, ma\u0142gorzata h. malewicz, jan piskurewicz, jerzy r\u00f3ziewicz: korespondencja polska marii sk\u0142odowskiej-curie. 1881\u20131934. warszawa: instytut historii nauki pan, polskie towarzystwo chemiczne, 1994. isbn 83-86062-10-x.\nlaurent lemire: maria sk\u0142odowska-curie. warszawa: \u015bwiat ksi\u0105\u017cki, 2003. isbn 83-7311-494-7.\njan piskurewicz: mi\u0119dzy nauk\u0105 a polityk\u0105. maria sk\u0142odowska-curie w laboratorium i w lidze narod\u00f3w. lublin: wydawnictwo uniwersytetu marii sk\u0142odowskiej-curie, 2007. isbn 978-83-227-2755-3.\njan piskurewicz: korespondencja marii sk\u0142odowskiej-curie z uczonymi z europy \u015brodkowej i wschodniej. 1904\u20131934. lublin: wydawnictwo uniwersytetu marii sk\u0142odowskiej-curie, 1998. isbn 83-227-1241-3.\nolgierd wo\u0142czek: maria sk\u0142odowska-curie. warszawa: wydawnictwo interpress, 1975.\ngilette ziegler: korespondencja marii sk\u0142odowskiej-curie z c\u00f3rk\u0105 iren\u0105. 1905\u20131934 wyb\u00f3r. warszawa: piw, 1978.maria sk\u0142odowska-curie. fotobiografia. warszawa: studio emka, 2011. isbn 978-83-62304-36-3.\n\n\n== linki zewn\u0119trzne ==\npolskoj\u0119zycznemuzeum marii sk\u0142odowskiej-curie w warszawie [dost\u0119p 2020-02-20] .strona g\u0142\u00f3wna serwisu\nprace marii sk\u0142odowskiej-curie, katalog hint [dost\u0119p 2020-02-20] .\nwiki-ksi\u0105\u017cka maria sk\u0142odowska-curie w wikipedii\nmariam. sk\u0142odowska-curie mariam., badanie cia\u0142 radioaktywnych, wolne lektury (na podstawie: chemik polski, nr 8-13, 1904) [dost\u0119p 2020-02-20] .\nprace marii sk\u0142odowskiej-curie, polona.pl [dost\u0119p 2020-02-20] .obcoj\u0119zycznemaria sk\u0142odowska-curie, the nobel prize [dost\u0119p 2020-02-20]  (ang.).\nmarie curie, [w:] encyclop\u00e6dia britannica [online] [dost\u0119p 2020-02-20]  (ang.).\nmarie curie and the science of radioactivity, american institute of physics [dost\u0119p 2020-02-20]  (ang.).\nmus\u00e9e curie [dost\u0119p 2020-02-20]  (fr.).strona g\u0142\u00f3wna serwisu"