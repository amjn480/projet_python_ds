"erik xiv, f\u00f6dd 13 december 1533 p\u00e5 tre kronor, d\u00f6d 26 februari 1577 p\u00e5 \u00f6rbyhus slott, var sveriges kung mellan 1560 och 1568. som kung tog han norra estland under sitt beskydd och inledde det f\u00f6r\u00f6dande nordiska sju\u00e5rskriget med danmark. en period av sinnessjukdom inleddes med sturemorden 1567, och fast\u00e4n erik xiv senare tillfrisknade bidrog detta till att han \u00e5ret d\u00e4rp\u00e5 avsattes och eftertr\u00e4ddes av sin bror johan iii. denne h\u00f6ll honom f\u00f6rst f\u00e5ngen men beordrade troligen till sist att han skulle d\u00f6das genom f\u00f6rgiftning.\nerik xiv var son till gustav vasa och katarina av sachsen-lauenburg. han h\u00e4rstammade genom sin mor fr\u00e5n s\u00e5v\u00e4l erikska \u00e4tten som bj\u00e4lbo\u00e4tten. katarina av sachsen-lauenburg h\u00e4rstammade fr\u00e5n ingeborg birgersdotter, dotter till birger jarl och prinsessan ingeborg eriksdotter av sverige. ingeborg birgersdotter gifte sig \u00e5r 1270 med hertig johan i av sachsen-lauenburg. erik var vidare halvbror till johan iii och karl ix samt farbror till sigismund och gustav ii adolf. han gifte sig i juli 1568 med karin m\u00e5nsdotter (1550\u20131612).\nerik xiv var inspirerad av johannes magnus historiska verk historia de omnibus gothorum sveonumque regibus som inneh\u00f6ll en l\u00e5ng rad p\u00e5hittade kungar med namnen erik och karl. erik xiv accepterade detta som historisk sanning och antog det h\u00f6ga talet xiv (14) som sitt regentnummer f\u00f6r att visa vilken l\u00e5ng och \u00e4rorik historia sverige hade (hans bror karl ix gjorde detsamma n\u00e4r han blev kung). p\u00e5 den vedertagna listan \u00f6ver sveriges regenter finns inte tretton kungar med namnet erik f\u00f6re erik xiv, utan som mest \u00e5tta. numret xiv f\u00f6ljer inte heller strikt johannes magnus regentl\u00e4ngd, som inneh\u00e5ller tolv kungar med namnet erik men exkluderar erik magnusson av sverige.\n\n\n== biografi ==\n\n\n=== barn- och ungdoms\u00e5r ===\nerik xiv f\u00f6ddes p\u00e5 slottet tre kronor klockan 9 p\u00e5 kv\u00e4llen l\u00f6rdagen den 13 december 1533. f\u00f6re tv\u00e5 \u00e5rs \u00e5lder f\u00f6rlorade han sin mor, och innan han \u00e4nnu fyllt tre hade han f\u00e5tt en styvmor, margareta eriksdotter (leijonhufvud). erik fick en ytterst god uppfostran. hans f\u00f6rste l\u00e4rare blev den l\u00e4rde tysken georg norman, vars tj\u00e4nster dock snabbt beh\u00f6vdes p\u00e5 andra h\u00e5ll inom den svenska statsf\u00f6rvaltningen. han ersattes av den franske kalvinisten dionysius beurreus, som \u00e4ven undervisade eriks bror johan, och verkar ha varit uppskattad av b\u00e5da. \u00e4ven olaus canuti helsingius tj\u00e4nade som prinsens informator.\n\nerik n\u00e5dde h\u00f6jden av sin tids bildning: han hade utm\u00e4rkta insikter i fr\u00e4mmande spr\u00e5k och matematik, var v\u00e4l bevandrad i historia och skrev med en smak och en sk\u00e4rpa, som r\u00f6jde hans f\u00f6rtroliga bekantskap med retoriken och logiken. han var \u00e4ven v\u00e4lbevandrad inom astrologi. han var dessutom en m\u00e4stare i ridderliga idrotter, sj\u00f6ng och spelade (luta) v\u00e4l samt kunde teckna skickligt. framtr\u00e4dande d\u00e5liga egenskaper hos erik var hans koleriska och misst\u00e4nksamma l\u00e4ggning, vilket \u00e4ven uppvisades av s\u00e5v\u00e4l hans far som hans br\u00f6der.kung gustav skrev sitt testamente 1557 och delade upp riket i \u00e4rftliga hertigd\u00f6men \u00e5t sina s\u00f6ner. johan hade redan \u00e5ret innan blivit utn\u00e4mnd till hertig \u00f6ver finland och s\u00f6nerna magnus och karl fick nu sina hertigd\u00f6men. fr\u00e5n det att erik b\u00f6rjade upptr\u00e4da offentligt, kallades han \"utvald konung\" (men efter riksdagen i stockholm 1560 blev han sveriges \"arvkonung\"). \u00e5r 1557 fick erik som hertig kalmar och kronobergs l\u00e4n samt \u00f6land i f\u00f6rl\u00e4ning (vartill 1559 kom tjust) och h\u00f6ll d\u00e4refter sitt hov i kalmar. bland andra fick j\u00f6ran persson d\u00e4r sin fristad, efter att han blivit f\u00f6rvisad av kung gustav fr\u00e5n hovet i stockholm. i kalmar lade han grunden till sitt inflytande hos erik.\nden f\u00f6rsiktige och konservative gamle kungen kom ofta i konflikt med sin snabbt\u00e4nkte och bildade \u00e4ldste son, som ville modernisera riket och inte var lika sparsam som kungen. men kungen oroades ocks\u00e5 v\u00e4l s\u00e5 mycket av hertig johans obet\u00e4nksamma och sj\u00e4lvsv\u00e5ldiga politik gentemot livland, ryssland och polen. riktigt rasande blev kungen \u00f6ver hanteringen av den tidens stora skandal, \"bullret i vadstena\". skandalen skedde efter br\u00f6llopet 1559 mellan hertigarnas syster prinsessan katarina gustavsdotter vasa och greve edzard ii av ostfriesland, d\u00e5 julfirande vidtog p\u00e5 vadstena slott. brudgummens bror greve johan ertappades d\u00e4rvid p\u00e5 nattligt bes\u00f6k i brudens systers, den sk\u00f6na prinsessan cecilias sovrum, blev haffad och kastad i tornet. kungen blev rasande framf\u00f6r allt p\u00e5 hertig erik sj\u00e4lv f\u00f6r att han gjort offentlig sak av en h\u00e4ndelse som borde ha stannat inom familjen. skulle hans d\u00f6ttrar bli en visa \u00f6ver hela europa?\neriks l\u00e4ttsinniga liv ingav fadern allvarliga bekymmer. sonen betedde sig h\u00e5nfullt och trotsigt mot den gamle kungen och svarade en g\u00e5ng p\u00e5 dennes f\u00f6rebr\u00e5elser med en uppmaning att gustav vasa inte borde skriva till \"arvkonungen\" p\u00e5 samma s\u00e4tt som han skrev till sina fogdar. allra mest motbjudande var det dock f\u00f6r gustav vasa att bevittna sonens nyckfullhet och instabila sinnelag. bittert utg\u00f6t han sig \u00f6ver sonens \"barnsliga och kvinnliga affekt\". \"gud f\u00f6rbarme sig d\u00e4r\u00f6ver\", skrev han vid ett tillf\u00e4lle, \"att din affekt skall var s\u00e5 stor, att han skall f\u00f6ra b\u00e5de dig, oss alle och v\u00e5rt k\u00e4ra f\u00e4dernesland uti allsomst\u00f6rste f\u00f6rd\u00e4rv och underg\u00e5ng.\"redan f\u00f6re gustav vasas d\u00f6d hade erik ocks\u00e5 perioder av sjuklig misst\u00e4nksamhet mot sin omgivning. misst\u00e4nksamheten riktade sig \u00e4ven mot fadern, som han spionerade p\u00e5 via ombud. gustav fick vetskap om detta och beklagade sig i ett brev till johan \u00f6ver de \"paddor\" som erik hade hos sig, och som underbl\u00e5ste hans naturliga misst\u00e4nksamhet. i ett brev till erik skrev gustav att han hoppades att gud skulle se till att sonen inte blev \"f\u00f6rd ifr\u00e5n allt m\u00e4nskligt f\u00f6rst\u00e5nd och in upp\u00e5 all som st\u00f6rsta f\u00f6rd\u00e4rv och galenskap\".d\u00e5 kung gustav b\u00f6rjade \u00e5ldras m\u00e5ste arvingarna planera f\u00f6r framtiden. hertig erik beh\u00f6vde se sig om efter en passande framtida drottning. hans mormor katarina av braunschweig-wolfenb\u00fcttel, \u00e4nkehertiginna av sachsen-lauenburg, liksom dionysius beurreus och j\u00f6ran persson r\u00e5dde honom att s\u00f6ka sin tillkommande i de utl\u00e4ndska kungahusen hellre \u00e4n i den svenska h\u00f6gadeln. det b\u00e4sta partiet p\u00e5 kontinenten var den engelske kungen henrik viii:s dotter elisabet, kr\u00f6nt 1558 till drottning elisabet i. brodern hertig johan ville \u00e4kta den polske kungen sigismund ii augusts syster katarina jagellonica. br\u00f6derna st\u00f6ttade varandra h\u00e4rvidlag gentemot gamle kung gustavs motst\u00e5nd och johan avreste tillsammans med sten eriksson leijonhuvud till england med en p\u00e5kostad friardelegation. delegationen \u00e5terkom i april 1560 med rekommendationen att tronf\u00f6ljaren sj\u00e4lv borde g\u00f6ra en friarresa i egen h\u00f6g person. kungens och st\u00e4ndernas godk\u00e4nnande inh\u00e4mtades och hertig erik kunde starta f\u00f6rberedelser f\u00f6r resan. i mitten av augusti begav han sig mot \u00e4lvsborg d\u00e4r flottan hade samlats f\u00f6r \u00f6verresan, men planerna fick pl\u00f6tsligt skrinl\u00e4ggas eftersom kung gustavs h\u00e4lsa hastigt f\u00f6rs\u00e4mrades. kungen avled sedan den 29 september 1560.\n\n\n=== erik xiv:s kr\u00f6ning ===\ns\u00f6ndagen den 29 juni 1561 kr\u00f6ntes erik xiv i uppsala domkyrka. kr\u00f6ningen var mycket p\u00e5kostad. f\u00f6r f\u00f6rsta g\u00e5ngen skulle det arvrike som eriks far gustav vasa inr\u00e4ttat manifesteras i en ceremoni. erik (och hans \u00e4tt) skulle genom kr\u00f6ningen f\u00e5 sin makt av gud. helt nya kr\u00f6ningsregalier tillverkades. kronan tillverkades i stockholm av flaml\u00e4ndaren cornelis ver weider, som var eriks guldsmed sedan 1559. med inspiration fr\u00e5n bland annat england inf\u00f6rde erik den slutna kronan i norden. den var en symbol f\u00f6r vittomfattande makt och ersatte de \u00f6ppna kronorna som var vanliga under medeltiden. en spira, ett \u00e4pple och en nyckel tillverkades ocks\u00e5. nyckeln saknade motsvarighet i andra l\u00e4nder. tillsammans med gustav vasas sv\u00e4rd bildade dessa regalier riksregalierna. sv\u00e4rdet symboliserade f\u00f6rsvaret mot fienden, samt att beskydda det goda och bek\u00e4mpa det onda. kronan representerade konungslig makt, kunglig \u00e4ra och en kungamakt av guds n\u00e5de. spiran representerade den d\u00f6mande makten, att regera och d\u00f6ma med r\u00e4ttvisa. \u00e4pplet symboliserade den territoriella makten och regentskapet \u00f6ver ett kristet rike och nyckeln slutligen skulle st\u00e4nga ute det onda.p\u00e5 kr\u00f6ningsdagen gick erik i procession fr\u00e5n slottet till uppsala domkyrka. erik var dyrbart kl\u00e4dd i p\u00e4rlstickad rock, barett, tr\u00f6ja och vita hosor. hela v\u00e4gen fr\u00e5n slottet till domkyrkan var t\u00e4ckt av en r\u00f6d matta, kantad av knektar. alla gick till fots, erik sj\u00e4lv under en himmel av r\u00f6d sammet. drabanter bar sk\u00f6ldar med orden \"jehova cui vult dat\", gud giver \u00e5t den han vill. regalierna bars av de blivande grevarna och friherrarna. vid kyrkporten h\u00e4lsades kungen av \u00e4rkebiskopen laurentius petri, som efter ett inledande musikinslag tog plats i predikstolen f\u00f6r att h\u00e5lla kr\u00f6ningspredikan om \"\u00f6verhetens kall och \u00e4mbete och unders\u00e5tarnas plikt, h\u00f6rsamhet och lydnad\". kungaeden l\u00e4stes upp av \u00e4rkebiskopen och erik svor den med handen p\u00e5 bibeln. d\u00e4refter f\u00f6ljde sm\u00f6rjelsen, som gjorde att erik blev kung av guds n\u00e5de, dvs fick sin makt av gud. sj\u00e4lva kr\u00f6ningen skedde genom att erik tog emot regalierna av \u00e4rkebiskopen och d\u00e4rmed tilldelades deras symboliska betydelser.vid utt\u00e5get ur kyrkan kastades kr\u00f6ningspenningar och folket bj\u00f6ds p\u00e5 fest utanf\u00f6r bondkyrkan. kungen och g\u00e4sterna festade i slottssalen. enligt simon fischer hade g\u00e4sterna d\u00e5 utspisats med 300 f\u00e5r, 64 oxar, 500 g\u00e4ss och tusen h\u00f6ns.eriks kr\u00f6ning var den f\u00f6rsta i arvriket. den blev stilbildande f\u00f6r kr\u00f6ningarna i sverige fram till slutet av 1800-talet. regalierna \u00e4r fortfarande sveriges riksregalier.\n\n\n=== erik xiv som kung ===\nefter sin tronbestigning 1560 skyndade erik att ta vara p\u00e5 sin makt, framf\u00f6r allt gentemot sina br\u00f6der, vilka fadern l\u00e4mnat betydande delar av riket s\u00e5som \u00e4rftliga hertigd\u00f6men, men vilkas st\u00e4llning till kronan han inte n\u00e4rmare best\u00e4mt. erik uppvisade en h\u00f6g grad av politisk klokhet, d\u00e5 han genom arboga artiklar 1561 ber\u00f6vade hertigarna all r\u00e4tt att vara n\u00e5got annat \u00e4n kungens unders\u00e5tar. man har f\u00f6reslagit, att erik ytterligare str\u00e4vat efter att minska avst\u00e5ndet mellan hertigarna och sina \u00f6vriga unders\u00e5tar, d\u00e5 han vid sin kr\u00f6ning den 29 juni 1561 inf\u00f6rde greve- och friherrev\u00e4rdigheterna i sverige. dessa tj\u00e4nade dock snarare till att knyta adeln n\u00e4rmare till sig, vilket han \u00e4ven gjorde genom att avst\u00e5 fr\u00e5n vissa av de gods hans far dragit in.\n\n\n==== os\u00e4mjan mellan br\u00f6derna ====\nredan vid arvskiftet efter fadern hade erik gjort sin kungliga myndighet g\u00e4llande p\u00e5 ett s\u00e4tt som f\u00f6rargade johan, hertig i finland, och arboga artiklar var inte \u00e4gnade att blidka honom. \u00e4ven andra mots\u00e4ttningar uppstod mellan br\u00f6derna. \u00e5r 1561 tog erik reval i sitt beskydd och b\u00f6rjade er\u00f6vra i estland. de blev best\u00e4mmande f\u00f6r riktningen av sveriges utrikespolitik under \u00e5rhundraden, eftersom de inledde sverige p\u00e5 er\u00f6vringens v\u00e4g, lade grunden till dess v\u00e4lde p\u00e5 andra sidan \u00f6stersj\u00f6n och inledde den f\u00f6rbittrade kampen \u00f6ver kontrollen \u00f6ver omr\u00e5det, med polen och ryssland som fr\u00e4msta medt\u00e4vlare, \u00e4ven om ocks\u00e5 danmark hade intressen i omr\u00e5det.eriks er\u00f6vringar korsade johans planer p\u00e5 landvinningar i samma trakter, som l\u00e5g n\u00e4ra dennes hertigd\u00f6me. dessa planer hade erik f\u00f6re sin tronbestigning underst\u00f6tt. johan s\u00f6kte ist\u00e4llet \u2013 mot eriks uttryckliga vilja \u2013 polens hj\u00e4lp f\u00f6r att n\u00e5 sitt m\u00e5l och gifte sig 1562 med katarina jagellonica, l\u00e5nade ut betydande summor till den polske kungen och fick som pant f\u00f6r l\u00e5net sju fasta platser i livland. dessa l\u00e5g i gr\u00e4nslandet mot det omr\u00e5de som erik kontrollerade, och var troligen t\u00e4nkta att hindra denne fr\u00e5n att utstr\u00e4cka sina er\u00f6vringar ytterligare. han beordrade ist\u00e4llet sitt krigsfolk att s\u00e4rskilt inrikta sig mot dessa slott, och tv\u00e5 av dem f\u00f6ll \u00e4ven i hans h\u00e4nder.erik s\u00e5g sp\u00e5r av f\u00f6rr\u00e4deri i johans beteende. knappt hade johan kommit hem fr\u00e5n polen till \u00e5bo, f\u00f6rr\u00e4n erik med h\u00e4ftighet uppmanade honom att f\u00f6rklara sig f\u00f6r polen eller sverige. johan blev f\u00f6rn\u00e4rmad och svarade undvikande. n\u00e5gra of\u00f6rsiktiga yttranden av en v\u00e4pnare som varit i johans tj\u00e4nst stegrade kungens misstankar till det yttersta. han st\u00e4mde johan (23 april 1563) att svara p\u00e5 anklagelser f\u00f6r h\u00f6gf\u00f6rr\u00e4deri och l\u00e4t riksdagen (7 juni 1563) d\u00f6ma honom till d\u00f6den. d\u00e5 han satte sig till motv\u00e4rn i \u00e5bo, l\u00e4t erik anfalla honom. johan gav sig f\u00e5ngen (12 augusti 1563), ben\u00e5dades till livet, men insp\u00e4rrades samma \u00e5r p\u00e5 gripsholms slott.\n\n\n==== nordiska sju\u00e5rskriget ====\nmedan denna br\u00f6drafejd p\u00e5gick, invecklades erik i krig med danmark och l\u00fcbeck, det s\u00e5 kallade nordiska sju\u00e5rskriget (1563\u20131570). eriks estl\u00e4ndska politik, genom vilken danmarks och l\u00fcbecks intressen i \u00f6stersj\u00f6l\u00e4nderna motarbetades, var en bidragande orsak till \u00e4ven denna f\u00f6rveckling, som ocks\u00e5 hade sin grund i danska planer p\u00e5 att \u00e5terst\u00e4lla unionen. erik deltog personligen i detta krig vid \u00e5tskilliga tillf\u00e4llen under \u00e5ren 1563, 1564, 1565 och 1568, men utan st\u00f6rre framg\u00e5ng. han teoretiserade visserligen mycket i krigskonsten, men hans befallningar var till den grad orealistiska i fr\u00e5ga om b\u00e5de den tid och de resurser som fanns tillg\u00e4ngliga att de ofta inte gick att genomf\u00f6ra. detta gjorde att erik ofta bytte bef\u00e4lhavare vilket ytterligare bidrog till att kriget till lands inte gick enligt de uppgjorda planerna, \u00e4ven om framg\u00e5ngar inte saknades. erik var dock en t\u00e4mligen skicklig organisat\u00f6r, och k\u00e4mpade f\u00f6r att modernisera sina trupper. f\u00f6rh\u00e5llningsorderna f\u00f6r er\u00f6vrade omr\u00e5den var att befolkningen till en b\u00f6rjan skulle behandlas med mildhet, och f\u00e5s att sv\u00e4ra trohet till sverige. om de v\u00e4grade skulle de dock sl\u00e5s ihj\u00e4l, alternativt deporteras till sverige och ers\u00e4ttas med troget folk.till havs vann den svenska flottan flera betydelsefulla segrar och kunde under stora delar av kriget dominera \u00f6stersj\u00f6n.\n\n\n==== misst\u00e4nksamhet och planer p\u00e5 gifterm\u00e5l ====\neriks f\u00f6rfarande mot johan blev \u00f6desdigert. erik misst\u00e4nkte att han \u00e5dragit sig hat fr\u00e5n h\u00f6gadel, som var besl\u00e4ktad med johan. hans oro visade sig i hans beteende mot nils sture. enligt erik gustaf geijers svenska folkets historia skulle han i denne sett den ljush\u00e5rige man, som han \u2013 fortfarande enligt geijer \u2013 i stj\u00e4rnorna utl\u00e4st skulle st\u00f6rta honom fr\u00e5n tronen. denna teori har inget st\u00f6d i samtida k\u00e4llor. sture d\u00f6mdes, efter att ha deltagit i ett misslyckat f\u00f6rs\u00f6k att inta bohus f\u00e4stning, f\u00f6r h\u00f6gf\u00f6rr\u00e4deri till d\u00f6den av h\u00f6ga n\u00e4mnden. h\u00f6ga n\u00e4mnden var en \u00f6verdomstol som erik inr\u00e4ttat 1561, n\u00e4rmast som en f\u00f6rvaltningsdomstol, men som \u00f6verg\u00e5tt till ett f\u00f6rf\u00f6ljelsemedel i hans hand, med j\u00f6ran persson som anklagare. nils sture ben\u00e5dades dock men fick h\u00e5lla ett skymfligt t\u00e5g genom stockholms gator (15 juni 1566). ett par dagar d\u00e4refter skickades sture s\u00e5som eriks ambassad\u00f6r i friar\u00e4renden till lothringen.efter sina f\u00f6rsta misslyckade friarf\u00f6rs\u00f6k hos elisabet hade erik v\u00e4nt sina blickar till maria stuart, m\u00f6jligen f\u00f6r att ut\u00f6va utpressning mot elisabet. hans gifterm\u00e5lsf\u00f6rslag till henne fr\u00e4mjades av per brahe och charles de mornay i b\u00f6rjan av 1562, men d\u00e5 framg\u00e5ngen inte f\u00f6ljde dem, \u00f6ppnade erik i juli 1562 gifterm\u00e5lsunderhandlingar med prinsessan kristina av hessen. d\u00e5 dessa i februari 1564 avbr\u00f6ts genom uppt\u00e4ckten av ett av eriks k\u00e4rleksbrev till elisabet, anm\u00e4lde han sig som friare hos prinsessan renata av lothringen, en dotterdotter till kung kristian ii, inte utan avsikt att genom henne vinna arvsr\u00e4tt till danska l\u00e4nder.\n\n\n==== den psykiska oh\u00e4lsan tilltar ====\neriks misst\u00e4nksamhet riktades inte enbart mot hans br\u00f6der och storm\u00e4n. vid ett tillf\u00e4lle d\u00f6mdes tv\u00e5 av kungens v\u00e4ktare till d\u00f6den f\u00f6r att de \"p\u00e5 ett avsides st\u00e4lle lagt trenne k\u00e4ppar i kors och i mitten st\u00e4llt en kanna, en kappe och ett halster\". detta gjorde kungen mycket missn\u00f6jd, eftersom han inte kunde t\u00e4nka sig n\u00e5got annat \u00e4n att f\u00f6rem\u00e5len hade placerats d\u00e4r f\u00f6r att anv\u00e4ndas f\u00f6r trolldom. \u00f6ver hela landet hade den misst\u00e4nksamma kungen spioner ute f\u00f6r att f\u00e5nga upp vad folk sade och t\u00e4nkte om honom. det finns fortfarande m\u00e5nga skriftliga rapporter bevarade om vad var och en hade \"h\u00f6rt och sett\" i sitt omr\u00e5de. i en dagboksanteckning fr\u00e5n \u00e5r 1566 skriver erik: \"den 22 juni tillsatte jag spejare i husen i stockholm.\"i riksarkivet finns en l\u00e5ng lista p\u00e5 \"alle de kunskapare, som b\u00e5de h\u00e4r inrikes och utanlands brukas\". den visar hur utvecklat eriks spionerisystem var. s\u00e4rskilda spioner var anst\u00e4llda hos eriks br\u00f6der och hos per brahe. i danmark hade erik kunskapare s\u00e5v\u00e4l vid kungens hov som p\u00e5 hans skeppsflotta och bland hans krigsfolk samt i \u00f6vrigt p\u00e5 en m\u00e4ngd olika platser i landet. kungens misst\u00e4nksamhet mot de svenska storm\u00e4nnen underbl\u00e5stes samtidigt av hans sekreterare och gunstling j\u00f6ran persson. gunstlingen fick h\u00f6ga n\u00e4mnden helt i sitt v\u00e5ld, och under de f\u00e5 \u00e5r som domstolen verkade hann den d\u00f6ma omkring 300 m\u00e4nniskor till d\u00f6den.f\u00f6rgripelsen mot nils sture var en ren provokation mot aristokratin. erik greps av fruktan f\u00f6r arvrikets best\u00e5nd \u2013 en l\u00e4ttf\u00f6rklarlig k\u00e4nsla hos fursten av en uppkomlings\u00e4tt och gemensam f\u00f6r gustav vasas alla s\u00f6ner. j\u00f6ran persson \u00e5tog sig att samla bevis p\u00e5 en adelssammansv\u00e4rjning som skulle g\u00e5 ut p\u00e5 att man som h\u00e4mnd f\u00f6r stures behandling skulle st\u00f6rta erik fr\u00e5n tronen. inf\u00f6r h\u00f6ga n\u00e4mnden anklagades i maj 1567 flera storm\u00e4n, bland andra nils stures far, greve svante sture den yngre, en man som var trogen mot vasahuset. de anklagade sattes i f\u00e4ngelse i uppsala d\u00e4r en riksdag samlades f\u00f6r att f\u00e4lla dom \u00f6ver dem.den 16 maj 1567 kom erik, tydligen i f\u00f6rvirrat tillst\u00e5nd, till uppsala. nils stures of\u00f6rmodade ankomst dit den 21 maj (medf\u00f6rande vad som troligen var ett negativt besked d\u00e5 renates gifterm\u00e5l med hertig vilhelm v av bayern kungjordes tv\u00e5 veckor senare) \u00f6kade hans f\u00f6rvirring. den 22 maj skrev han ett f\u00f6rsonligt brev till greve svante sture och bes\u00f6kte honom den 24 maj i f\u00e4ngelset och bad d\u00e5 om f\u00f6rl\u00e5telse f\u00f6r sitt handlingss\u00e4tt. d\u00e5 han antagligen inte var \u00f6vertygad om att den f\u00f6rl\u00e5telse som gavs var uppriktig, f\u00f6rlorade han all besinning och st\u00f6rtade in till nils sture, som ocks\u00e5 var f\u00e5nge, och st\u00f6tte f\u00f6rst sin dolk och sedan ett spjut i honom. d\u00e4rp\u00e5 l\u00e4t han sina drabanter fullborda morden (se sturemorden) n\u00e4r ocks\u00e5 svante sture avr\u00e4ttades i sin cell.kung erik flydde sedan ur staden och gav p\u00e5 v\u00e4gen befallning om att d\u00f6da de \u00f6vriga f\u00e5ngna herrarna. han beordrade sedan soldaterna att ocks\u00e5 hugga ned beurreus som ilat efter f\u00f6r att be kungen besinna sig. den 27 maj p\u00e5tr\u00e4ffades erik, f\u00f6rkl\u00e4dd och fortfarande f\u00f6rvirrad, i odensala socken. sm\u00e5ningom blev han lugnare och bad d\u00e5 b\u00e5de gud och m\u00e4nniskor om f\u00f6rl\u00e5telse. han s\u00f6kte f\u00f6rsoning med de m\u00f6rdades sl\u00e4ktingar och sveriges \u00f6vriga adel samt befallde biskoparna (augusti 1567) att uppmana folket att genom f\u00f6rb\u00f6ner avv\u00e4nda himmelens straff. under eriks svaghetstillst\u00e5nd tog r\u00e5det \u00f6ver styrelsen av landet, befriade johan ut f\u00e4ngelset och d\u00f6mde j\u00f6ran persson till d\u00f6den. denna dom verkst\u00e4lldes dock inte av r\u00e4dsla f\u00f6r hur erik skulle reagera n\u00e4r han blev frisk.\n\n\n==== gifterm\u00e5l under olycks\u00e5ret ====\nunder detta \u00e5r, i juli, gifte sig erik, till en b\u00f6rjan i tysthet, med sin frilla karin m\u00e5nsdotter, en knektdotter som 1565, vid 15 \u00e5rs \u00e5lder, upptagits i hans hov och v\u00e4ckt en verklig, djup k\u00e4rlek hos honom. s\u00e5 tidigt som 1561 hade han f\u00e5tt b\u00e5de r\u00e5dets och riksm\u00f6tets v\u00e4lsignelse att f\u00e5 \u00e4kta vem han ville, adlig eller oadlig. mot slutet av sommaren 1567 \u2013 \"olycks\u00e5ret\", som erik kallade det \u2013 \u00e5terf\u00f6ll erik i psykisk oh\u00e4lsa. det yttrade sig inte v\u00e5ldsamt, utan mera genom fixa id\u00e9er; t.ex. trodde han att hans bror johan var kung och han sj\u00e4lv avsatt.\n\n\n==== tillbaka till verkligheten ====\nefter att under vintern 1568 ha legat i f\u00e4lt mot danskarna, som under den allm\u00e4nna f\u00f6rvirringen i riket tr\u00e4ngt in i \u00f6sterg\u00f6tland, \u00e5terfick erik p\u00e5 v\u00e5ren krafter och sitt \"gamla sinne\". erik sk\u00e4nkte \u00e5ter sitt fulla f\u00f6rtroende \u00e5t j\u00f6ran persson, f\u00f6rklarade de herrar som hade m\u00f6rdats i uppsala skyldiga, \u00e5terkr\u00e4vde av deras sl\u00e4ktingar pengar och dylikt som han l\u00e4mnat i f\u00f6rsoning, och b\u00f6rjade tala i hotfull ton mot johan. eriks str\u00e4nga, men p\u00e5 lag st\u00f6dda tillv\u00e4gag\u00e5ende mot adeln n\u00e4r han kr\u00e4vde att de skulle fullg\u00f6ra sina skyldigheter att g\u00f6ra rusttj\u00e4nst, (hans 1563 upptagna r\u00e4fst efter de gods som adeln till\u00e4gnat sig vid reduktionen fr\u00e5n kyrkan hade redan avl\u00e4gsnat aristokratin), sturemorden och eriks under \u00e5r 1568 \u00e5ter vaknande tyranniska b\u00f6jelse hade gjort honom impopul\u00e4r bland ledande kretsar.\n\n\n==== br\u00f6derna tar \u00f6ver ====\ndet h\u00f6gtidliga andra br\u00f6llopet med karin i storkyrkan den 4 juli 1568 samt hennes d\u00e4rp\u00e5 f\u00f6ljande kr\u00f6ning som drottning katarina blev droppen som fick b\u00e4garen att rinna \u00f6ver, och den 5 juli 1568 startade upproret. de m\u00f6rdade herrarnas sl\u00e4ktingar f\u00f6renade sig med hertig johan, vars maka erik tvingats (februari 1567) lova att utl\u00e4mna till tsar ivan den f\u00f6rskr\u00e4cklige f\u00f6r fredens bevarande (ett l\u00f6fte han dock senare f\u00f6rs\u00f6kte f\u00f6rhandla bort), och som tillsammans med eriks yngste bror, hertig karl, 12 juli 1568 h\u00f6jde upprorsfanan. den 29 september samma \u00e5r gav sig erik, \u00f6vergiven av alla sina sl\u00e4ktingar och f\u00f6rr\u00e5dd av sitt folk, p\u00e5 slottet tre kronor i stockholm, f\u00e5ngen \u00e5t sina br\u00f6der.\n\n\n=== avsatt och f\u00e4ngslad ===\nen riksdag f\u00f6rklarade 1569 att erik xiv och hans \u00e4tt f\u00f6rlorat sin r\u00e4tt till sveriges krona och att erik skulle h\u00e5llas \"i f\u00e4ngslig, dock tillb\u00f6rlig och furstlig f\u00f6rvaring\". han h\u00f6lls d\u00e4refter f\u00e5ngen p\u00e5 slottet tre kronor (september 1568\u2013juli 1570), \u00e5bo slott (juli 1570\u20134 augusti 1571), kastelholms slott (augusti-november 1571), gripsholms slott (november 1571\u2013juni 1573), v\u00e4ster\u00e5s slott (juni 1573\u2013h\u00f6sten 1574) och \u00f6rbyhus slott (h\u00f6sten 1574\u2013februari 1577). under f\u00e4ngelsetiden \u00e5terf\u00f6ll erik emellan\u00e5t i psykisk oh\u00e4lsa.\nanledningen till det t\u00e4ta ombytet av vistelseort l\u00e5g i de sammansv\u00e4rjningar till eriks f\u00f6rm\u00e5n, som tid efter annan (1569, 1574,  1576) uppt\u00e4cktes och som v\u00e4ckte oro och stark misst\u00e4nksamhet hos johan, vilken eftertr\u00e4tt erik p\u00e5 tronen. denna oro yttrade sig \u00e4n mer p\u00e5tagligt i johans senare beslut att erik m\u00e5ste d\u00f6, n\u00e5got han redan i januari 1572 f\u00f6r sin bror karl framh\u00f6ll var n\u00f6dv\u00e4ndigt. i flera n\u00e4stan lika lydande brev (1573, 1574, 1575, 1577) gav han eriks f\u00e5ngvaktare utf\u00f6rliga instruktioner om hur han skulle d\u00f6das om f\u00f6rs\u00f6k gjordes att befria honom, och 10 mars 1575 underskrev tv\u00e5 riksr\u00e5d (d\u00e4ribland bengt gylta) och de f\u00f6rn\u00e4msta prelaterna en formell d\u00f6dsdom \u00f6ver sveriges f\u00f6rre regent.\n\n\n=== eriks d\u00f6d ===\nden 26 februari 1577 avled erik i sitt f\u00e4ngelse p\u00e5 \u00f6rbyhus slott. f\u00f6rfattare fr\u00e5n slutet av 1500- och fr\u00e5n 1600-talet har dock ingenting m\u00e4rkligt att ber\u00e4tta om eriks d\u00f6d.det \u00e4r samuel von pufendorf (\"continuirte einleitung\", tr. 1686) som blev den f\u00f6rsta som i tryck n\u00e4mnde att johan beordrat eriks avr\u00e4ttning medelst gift. antagligen h\u00e4mtade han uppgiften ur johannes messenius' \"scondia illustrata\", som d\u00e5 endast var tillg\u00e4nglig i manuskript, och som \u00e4ven inneh\u00e5ller uppgiften om att det skall ha varit f\u00f6rgiftad \u00e4rtsoppa, tillredd av filip kern. matr\u00e4tten \u00e4rtsoppa f\u00e5r dock betraktas som obevisbar tradition. de flesta historiker fr\u00e5n 1700- och 1800-talen vidh\u00f6ll  senare denna uppgift. senare f\u00f6rfattare ans\u00e5g trots det \u2013 vissa p\u00e5 grund av de skriftliga k\u00e4llorna, andra av medicinska sk\u00e4l \u2013 att erik d\u00f6tt en naturlig d\u00f6d.\nvid en grav\u00f6ppning under ledning av anatomiprofessorn carl-herman hjortsj\u00f6 och f\u00f6rre riksantikvarien martin olsson n\u00e4ra 400 \u00e5r senare (p\u00e5b\u00f6rjad den 20 januari 1958), gjordes en unders\u00f6kning av eriks kvarlevor d\u00e4r man hittade betydande m\u00e4ngder arsenik. efter att ha utf\u00f6rt ing\u00e5ende textilhistoriska, kemiska och medicinska analyser kom man fram till att \"fynden i sin helhet ger \u2026 fullt st\u00f6d f\u00f6r antagandet att erik xiv blivit f\u00f6rgiftad med arsenik\".eriks kvarlevor f\u00f6rvaras i en sarkofag i v\u00e4ster\u00e5s domkyrka, d\u00e4r de placerades efter ha gr\u00e4vts upp 1782. vid grav\u00f6ppningen 1958 uppt\u00e4cktes att f\u00f6tterna hade \u00e5tskilts fr\u00e5n benen, f\u00f6r att kroppen skulle kunna rymmas i den nya kistan som var f\u00f6r kort.\n\n\n== person och efterm\u00e4le ==\n\n\n=== en ren\u00e4ssansfurste ===\nerik var rikt beg\u00e5vad, och hans naturliga anlag hade utvecklats genom en synnerligen god uppfostran. ett franskt s\u00e4ndebud vid hans hov skildrade honom p\u00e5 f\u00f6ljande vis:\n\nframf\u00f6r allt var erik en sk\u00f6nhets\u00e4lskande natur, och hans beg\u00e5vning l\u00e5g \u00e5t det estetiska h\u00e5llet. han nj\u00f6t av sk\u00f6n konst, m\u00e5lade sj\u00e4lv och spelade luta. ett vittnesb\u00f6rd om hans prakt\u00e4lskande konstsinne \u00e4r inredningen av kalmar slott. ryktbara \u00e4r ocks\u00e5 hans gobel\u00e4nger med teman fr\u00e5n sveriges fornhistoria. han \u00e4lskade \u00e4ven tr\u00e4dg\u00e5rdsarbete, som han \u00e4gnade sig \u00e5t p\u00e5 lediga stunder. det v\u00e4xthus han l\u00e4t anl\u00e4gga p\u00e5 s\u00f6dermalm blev ber\u00f6mt \u00e4ven i utlandet. d\u00e4r odlades bland annat vindruvor och pomeranser. kungen hade ocks\u00e5 mycket n\u00f6ja av sitt \"f\u00e5glehus\" vid uppsala slott. erik xiv var kort sagt en representant f\u00f6r den sk\u00f6nhets\u00e4lskande tidsriktning som kallas ren\u00e4ssansen.\n\n\n=== f\u00f6rfattarskap och i kulturen ===\n\n\n==== eget f\u00f6rfattande ====\nunder f\u00e5ngenskapen, vilken karin m\u00e5nsdotter delade till juni 1573, sysselsatte sig erik med litter\u00e4ra arbeten. han utf\u00f6rde en (numera f\u00f6rlorad) \u00f6vers\u00e4ttning av johannes magnus svea och g\u00f6ta kr\u00f6nika och fortsatte med sina latinska dagboksanteckningar (de som f\u00f6rdes under f\u00e5ngenskapen \u00e4r dock alla f\u00f6rlorade).\ndessutom skrev erik bland annat omfattande anteckningar i marginalerna och p\u00e5 otryckta blad i ett exemplar av sabellicus' \"opera omnia\", delvis med en spetsig tr\u00e4pinne och sotvatten. dessa anteckningar, som f\u00f6rvaras i kungliga biblioteket i stockholm, gick till st\u00f6rre del ut p\u00e5 att f\u00f6rsvara hans regerings\u00e5tg\u00e4rder samt r\u00e4tten till kronan f\u00f6r de barn karin f\u00f6tt honom. i s\u00e5v\u00e4l sabellicus' opera som i ett exemplar av strabons \"de situ orbis\" (i kungliga vetenskapsakademiens bibliotek i stockholm) har erik dessutom gjort en m\u00e4ngd teckningar (j\u00e4mf\u00f6r vidst\u00e5ende tv\u00e5 figurer), \"m\u00e5h\u00e4nda de \u00e4ldsta av n\u00e5gon bevisligen svensk konstn\u00e4r\" (ahlqvist). d\u00e4remot \u00e4r erik inte f\u00f6rfattare till de tv\u00e5 psalmer (nr 180 i 1819 \u00e5rs psalmbok, beklaga av allt sinne och nr 373 o gud, vem skall jag klaga i densamma) och den k\u00e4rleksvisa (\"v\u00e4l \u00e4r den, som vitt fr\u00e5n h\u00f6ga klippor\" etc.), vilka l\u00e4nge tillskrivits honom.[k\u00e4lla beh\u00f6vs]\n\n\n==== sk\u00f6nlitter\u00e4ra skildringar ====\nerik xiv har skildrats ett antal g\u00e5nger i litteraturen. detta inkluderar f\u00f6ljande:\n\ngustaf fr\u00f6ding skrev i sin diktsamling st\u00e4nk och flikar sviten \"ur kung eriks visor\", vari erik xiv framtr\u00e4der som diktjaget.\nkungen har skildrats av august strindberg i pj\u00e4sen erik xiv (1899).\neriks frieri till elisabet i spelas upp i filmen elizabeth: the golden age (2007), d\u00e4r han avf\u00e4rdas som galen av drottningen, spelad av cate blanchett.\nerik xiv och stj\u00e4rnorna. i: ivar lo-johansson: furstarna. albert bonniers, stockholm, 1974. isbn 91-0-039099-2\n\n\n== f\u00f6rh\u00e5llanden och barn ==\n\n\n=== erik xiv:s \u00e4lskarinnor ===\nerik hade flera \u00e4lskarinnor innan han gifte sig, s\u00e5 kallade frillor, varav agda persdotter n\u00e4mndes redan under kalmartiden. hans barn med agda persdotter anf\u00f6rtroddes systern cecilia vasa, hos vilken karin m\u00e5nsdotter i tidig \u00e5lder arbetade. mellan hans f\u00f6rh\u00e5llande med agda och f\u00f6re hans f\u00f6rh\u00e5llande med karin m\u00e5nsdotter hade han en hel grupp frillor boendes samtidigt vid hovet; de blev kollektivt k\u00e4nda under namnet frillohopen.\n\n\n=== barn ===\nbarn med karin m\u00e5nsdotter:\n\nsigrid (1566\u20131633), f\u00f6rklarad legitim genom \u00e4ktenskapet\ngustav (1568\u20131607), f\u00f6dd inom \u00e4ktenskapet\nhenrik (1570\u20131574), f\u00f6dd efter avs\u00e4ttningen\narnold (1572\u20131573), f\u00f6dd efter avs\u00e4ttningenbarn med frillan agda persdotter:\n\nvirginia eriksdotter (1559\u20131633) 1585 eller 1586 gift med den svenske fr\u00e4lsemannen landsh\u00f6vdingen h\u00e5kan knutsson hand (d\u00f6d 1633).\nconstantia eriksdotter (1560\u20131649) g.m. kammarjunkaren henrik frankelin (d. 1610)\nlucretia eriksdotter (1564\u20131574) dog ung.barn med frillan karin jakobsdotter:\n\nett barn vars namn man inte k\u00e4nner. barnet begravdes \u00e5r 1565.\n\n\n== anf\u00e4der ==\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nerik xiv:s krona\nsveriges riksregalier\ngert cantor\n\n\n== referenser ==\n\n\n=== noter ===\n\n\n=== k\u00e4llor ===\nerik xiv i nordisk familjebok (andra upplagan, 1907)\ncarlqvist, knut (1996). kung erik av folket. stockholm: timbro. isbn 91-756-6285-x \ngrundberg, malin, ceremoniernas makt. makt\u00f6verf\u00f6ring och genus i vasatidens kungliga ceremonier, nordic academic press, 2005\nlarsson, lars-olof, arvet efter gustav vasa, prisma, 2005.\nandersson, ingvar, erik xiv, wahlstr\u00f6m och widstrand, 1948.\n\n\n== vidare l\u00e4sning ==\n konung erik xiv:s kr\u00f6nika / p\u00e5 rim eller uti en visa f\u00f6rfattad af daniel hansson hund till romelberg; efter \u00e4ldre handskrifter utgifven af fredrik august dahlgren. samlingar utgivna av svenska fornskrifts\u00e4llskapet. serie 1, svenska skrifter, 0347-5026; 10. stockholm: norstedt. 1847. libris 8208465. https://litteraturbanken.se/forfattare/dahlgrenfa/titlar/konungerikxivkronika/sida/iii/faksimil \nharrison lindbergh, katarina (2022). erik xiv. lund: historiska media. libris xbjt60v6v8h18b1r. isbn 978-91-7789-912-9 \n\n\n== externa l\u00e4nkar ==\n wikimedia commons har media som r\u00f6r erik xiv.\nerik xiv \u2013 en avkanoniserad kulturmonark, ess\u00e4 av h\u00e5kan sandell i aorta: journal f\u00f6r retrogardistisk kultur nr. 23\u201324\nerik xiv:s f\u00f6rem\u00e5l i livrustkammarens samling\n\u201derik xiv\u201d. biografiskt lexikon f\u00f6r finland. helsingfors: svenska litteraturs\u00e4llskapet i finland. 2008\u20132011. urn:nbn:fi:sls-4040-1416928956646"