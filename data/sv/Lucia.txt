"lucia \u00e4r en h\u00f6gtid som firas den 13 december, samt namnet p\u00e5 h\u00f6gtidens huvudperson. i sverige ing\u00e5r lucia tillsammans med advent i f\u00f6rberedelserna till julfirandet. det svenska moderna luciat\u00e5get \u00e4r en blandning av flera traditioner, varav de flesta folkliga. eventuellt finns ocks\u00e5 ett f\u00f6rkristet inslag. luciat\u00e5get har spritts till andra nordiska l\u00e4nder, och i viss m\u00e5n ocks\u00e5 utanf\u00f6r norden.\n13 decembers namnsdag lucia kommer fr\u00e5n den gamla helgonkalendern. \nhelgonet lucia v\u00f6rdas i b\u00e5de v\u00e4stkyrkan och \u00f6stkyrkan, och ska ha levt p\u00e5 sicilien omkring \u00e5r 300. \u00e4ven om oljelampa eller ljus i handen tillh\u00f6r lucias helgonattribut har dagens nordiska luciafirande f\u00f6ga gemensamt med helgonkulten. \n\n\n== etymologi ==\nnamnet lucia kommer fr\u00e5n latinets lux, vilket betyder ljus. p\u00e5 italienska \u00e4r lucia ett namn som betyder den ljusa. lucio \u00e4r den maskulina varianten av namnet. ordstammen f\u00f6r lux och lucis \u00e4r i sin tur ett urindoeuropeiskt arvord.\n\n\n== historia ==\nden 13 december har man inom b\u00e5de v\u00e4stlig och \u00f6stlig kristendom sedan medeltiden firat helgonet lucia vid \u00e5rets m\u00f6rkaste dag, n\u00e4mligen vintersolst\u00e5nd enligt den julianska kalendern. sedan man \u00f6verg\u00e5tt till den gregorianska kalendern, vilket f\u00f6r sveriges del skedde p\u00e5 1700-talet, infaller vintersolst\u00e5ndet den 22 december men luciafesten ligger kvar p\u00e5 samma datum. \nenligt nordisk folktro var den 13 december en farlig natt eftersom man trodde att \u00f6vernaturliga makter var i r\u00f6relse d\u00e5. man trodde \u00e4ven att djuren kunde tala under lucianatten. alla julf\u00f6rberedelser skulle vara klara till luciadagen och det firade man med att \u00e4ta och dricka lite extra. \u00e4ven husdjuren fick extra foder.\nlucia \u00e4r en av de f\u00e5 h\u00f6gtider i de skandinaviska protestantiska l\u00e4nderna som \u00e4r namngivet efter ett helgon: sankta lucia, skyddshelgonet f\u00f6r syrakusa som dog p\u00e5 300-talet. men namnet p\u00e5 ljush\u00f6gtiden \u00e4r en senare f\u00f6reteelse \u00e4n sj\u00e4lva firandet.luciafirande och besl\u00e4ktade traditioner har f\u00f6r\u00e4ndrats genom \u00e5rhundradena och f\u00f6rst omkring sekelskiftet 1900 etablerades en gemensam och allm\u00e4nt spridd luciatradition i sverige. den moderna svenska luciatraditionen har troligen ett starkare ursprung i v\u00e4stsverige, dalsland, bohusl\u00e4n, v\u00e4sterg\u00f6tland och v\u00e4rmland. d\u00e4rifr\u00e5n har den spritt sig \u00f6ver hela sverige. fr\u00e5n samma tider finns bel\u00e4gg f\u00f6r luciaupptr\u00e4danden i finlandssvenska omr\u00e5den.\nunder 1900-talet har luciafirandet spritts till andra omr\u00e5den och delar av v\u00e4rlden s\u00e5som danmark och delvis i norge. \n\n\n=== \u00e4ldre svensk luciatradition ===\n\n\n==== julfasta och \u00e5rets l\u00e4ngsta natt ====\nfr\u00e5n medeltiden finns uppgifter om firandet av julfastans ing\u00e5ng. p\u00e5 lucianatten slaktades julgrisen och det festades natten l\u00e5ng. under 1300-talet, d\u00e5 den julianska kalendern g\u00e4llde i sverige och d\u00e4rmed \u00e4ven i finland, var lucianatten \u00e5rets l\u00e4ngsta natt. d\u00e5 ans\u00e5g man att \u00f6vernaturliga makter var ute och h\u00e4rjade och att det d\u00e4rf\u00f6r var b\u00e4st att h\u00e5lla sig vaken. \u00e5rets l\u00e4ngsta natt var detsamma som midvinter och fungerade som motsvarighet till midsommaren. vid den m\u00f6rkaste tiden p\u00e5 \u00e5ret i det f\u00f6rkristna norden besv\u00e4rjdes ljusets makter f\u00f6r att f\u00e5 ljuset att \u00e5terv\u00e4nda. det \u00e4r fr\u00e5n dessa f\u00f6rest\u00e4llningar kopplade till ljus, m\u00f6rker och \u00e5rets g\u00e5ng, som den svenska ljush\u00f6gtiden runt den 13 december ursprungligen h\u00e4rstammar. traditionen med en ljusbringande kvinnogestalt kan ha sitt ursprung i en hednisk ljusgudinna; luciah\u00f6gtiden skulle d\u00e4rmed kunna vara ett exempel p\u00e5 kristianisering.\nvintersolst\u00e5ndet var l\u00e4nge i folktron en farlig natt, d\u00e5 g\u00e5rdsfolket gjorde b\u00e4st i att h\u00e5lla sig inomhus, och helst inte g\u00e5 och l\u00e4gga sig (lussevaka). vintersolst\u00e5ndet var allts\u00e5 m\u00f6rkrets natt, men ocks\u00e5 inledningen p\u00e5 julen: grisen skulle vara slaktad den 13 december, och inte alltf\u00f6r mycket arbete skulle \u00e5terst\u00e5 innan jul. under 1500- och 1600-talen intr\u00e4ffade vintersolst\u00e5ndet/midvinter den 11 december. genom f\u00f6rskjutningen vid inf\u00f6randet av den gregorianska kalendern blev lucianatten inte l\u00e4ngre \u00e5rets l\u00e4ngsta natt utan vintersolst\u00e5ndet/midvinter intr\u00e4ffar nu i st\u00e4llet 21 eller 22 december.\nmen i folktron levde 13 december kvar som \u00e5rets l\u00e4ngsta natt, d\u00e5 man skulle h\u00e5lla sig inomhus, stanna uppe och vaka, kanske (om man var ung) g\u00e5 s\u00e5ng- och tiggarrundor i de kringliggande g\u00e5rdarna, och d\u00e5 ljus och m\u00f6rker hade en s\u00e4rskild betydelse.[k\u00e4lla beh\u00f6vs] traditionen att fira ljus och m\u00f6rker vid midvintertid levde allts\u00e5 vidare in i 1600- och 1700-talets bondesamh\u00e4lle.\nluciadagen kallades p\u00e5 sina h\u00e5ll lillejul, och ans\u00e5gs ocks\u00e5 vara den dag d\u00e5 bak, tr\u00f6sk, och brygd skulle vara avslutade f\u00f6r \u00e5ret.firandet var vanligast runt v\u00e4nern i sydv\u00e4stra sverige, det vill s\u00e4ga i bohusl\u00e4n, v\u00e4sterg\u00f6tland, dalsland och v\u00e4rmland. exakt varf\u00f6r den geografiska f\u00f6rdelningen s\u00e5g ut s\u00e5 vet man inte, och mer forskning p\u00e5 omr\u00e5det beh\u00f6vs. dock \u00e4r det klart att liknande traditioner f\u00f6rekommit i \u00f6stra norge, d\u00e4r lucia/midvinter i folktron g\u00e5tt under beteckningen lussinatt, med en m\u00e4ngd f\u00f6rest\u00e4llningar om \u00f6vernaturliga krafter kopplade till midvinternatten.\n\n\n==== lussi ====\nlussinatta intr\u00e4ffade den 13 december och det var d\u00e5 som lussi, eller lussek\u00e4ringen, en kvinnovarelse med onda egenskaper likt en kvinnlig demon eller h\u00e4xa, kom ridande genom luften med sina f\u00f6ljeslagare som kallades f\u00f6r lussiferda. i vissa trakter, s\u00e4rskilt i v\u00e4sterg\u00f6tland, handlade i st\u00e4llet om en man, lussegubben. lucialegenden var k\u00e4nd i norden f\u00f6rst p\u00e5 1200-talet, och f\u00f6rst p\u00e5 1300-talet var namnet allm\u00e4nt k\u00e4nt som namn p\u00e5 dagen. lussi \u00e4r med all sannolikhet en personifikation av dagen, utan koppling till helgonet. under tiden mellan lussinatta och julen trodde man att troll och onda andar var s\u00e4rskilt aktiva utomhus. det var synnerligen farligt att vara ute under sj\u00e4lva lussinatta. barn som hade beg\u00e5tt illd\u00e5d beh\u00f6vde akta sig extra noga, d\u00e5 lussi kunde komma ner f\u00f6r skorstenen och r\u00f6va bort dem. om vissa av julens f\u00f6rberedelser inte blev klara, kunde lussi straffa g\u00e5rden i fr\u00e5ga.olof rudbeck d.\u00e4. gjorde i sin atlantica ett f\u00f6rs\u00f6k att koppla f\u00f6rest\u00e4llningen mellan en lussi och den grekiska mytologins demeter. denna identifikation upprepades senare av erland hofsten i b\u00f6rjan av 1700-talet, men anses idag som ett utslag av g\u00f6ticism. rudbeck ger inte n\u00e5gon beskrivning av lussitraditionen som den s\u00e5g ut i slutet av 1600-talet.liknande traditioner har funnits \u00e4ven i andra l\u00e4nder, bland annat b\u00f6hmen.i v\u00e4rmland uppstod en annan tradition. erland hofsten ber\u00e4ttade i sin otryckta beskrifning \u00f6fwer wermeland i b\u00f6rjan av 1700-talet om vad han uppfattade som ett warimanniens \u00e5lder til upbruk och beboande, i dy thet kan gifwa wid handen thenna f\u00e4st h\u00e4r hafwa satt sig f\u00f6rr\u00e4n n\u00e5gon annan ort av swea och gi\u00f6ta, em\u00e4dan the ther om eij enss h\u00f6rt, men the emot then sedan af hedenh\u00f6\u00f6s h\u00e4r warit brukat. ingen utf\u00f6rligare beskrivning ges av vad festen gick ut p\u00e5. hofstens teorier om festens hedniska ursprung \u00e4r dock med all f\u00f6rmodan \u00f6verdrivna.i den f\u00f6rsta tryckta v\u00e4rmlandsbeskrivningen, erik fernows beskrifning \u00f6fwer w\u00e4rmeland 1773, ges dock en fylligare beskrivning av lussetraditionen i v\u00e4rmland: man skall den dagen wara uppe at \u00e4ta bittida om ottan, hos somlige t\u00f6r ock et litet rus slinka med p\u00e5 k\u00f6pet. sedan l\u00e4gger man sig at sofwa, och d\u00e4rp\u00e5 \u00e4tes ny frukost. hos b\u00f6nderne kallas detta '\u00e4ta lussebete', men hos de f\u00f6rn\u00e4mare 'fira luci\u00e4ottan'. medan hofsten beskrev seden som endast f\u00f6rekommande hos allmogen, s\u00e4ger fernow att den f\u00f6rekom \u00e4ven p\u00e5 herrg\u00e5rdarna.den verkar \u00e4ven ha spridit sig utanf\u00f6r v\u00e4rmland. 1791 firades lucia vid den v\u00e4rml\u00e4ndska nationen i lund. prosten carl fredrik nyman ber\u00e4ttare i den otryckta m\u00e4rkv\u00e4rdigheter uti ingelstads h\u00e4rad fr\u00e5n en resa i v\u00e4sterg\u00f6tland 1764, hur han d\u00e5 st\u00f6tte p\u00e5 den f\u00f6r honom helt ok\u00e4nda luciatraditionen: r\u00e4tt som jag l\u00e5g i min b\u00e4sta s\u00f6mn, h\u00f6rdes en vocalmusique utan f\u00f6r min d\u00f6rr, hvaraf jag v\u00e4cktes. strax derp\u00e5 intr\u00e4dde f\u00f6rst ett hvit-kl\u00e4dt fruntimmer med g\u00f6rdel om lifvet, liksom en vinge p\u00e5 hvardera axeln, stora it\u00e4nda ljus i hwar sin stora silfversljusstake, som sattes p\u00e5 bordet, och strax derp\u00e5 kom en annan med ett litet dukadt bord, f\u00f6rsedt med allehanda kr\u00e4seliga, \u00e4teliga och v\u00e5tvaror, som nedsattes mitt f\u00f6r s\u00e4ngarna... det \u00e4r lussebete. det \u00e4r f\u00f6rsta k\u00e4nda dokumentationen av n\u00e5got som kan liknas vid en lucia. 1791 firades luciadagen p\u00e5 \u00e5ker\u00f6 slott enligt h\u00e4vdvunnen sed. ebba sparre har beskrivit i ett brev till sin syster hur hon v\u00e4cktes av fiolspel, och d\u00e5 hon \u00f6ppnade \u00f6gonen fick se tv\u00e5 av tj\u00e4nsteflickorna med f\u00f6rvaltarens dotter och en hush\u00e5llerska komma in i kammaren, helt vitkl\u00e4dda med blomstergirlanger p\u00e5 huvudena och b\u00e4rande mellan sig ett slags altare, med en korg i guldpapper och med 16 brinnande ljus.den f\u00f6rsta g\u00e5ngen en lucia med ljus p\u00e5 huvudet finns dokumentariskt belagd \u00e4r fr\u00e5n 1820, och det handlade d\u00e5 om en manlig lucia. en bruksinspektor i skinnskatteberg ber\u00e4ttar: ... d\u00e5 sex r\u00e4tter voro f\u00f6rt\u00e4rde och endast den sjunde, kakan, \u00e5terstod, \u00f6fverraskades g\u00e4sterna af en egendomlig syn. dubbeld\u00f6rrarna till f\u00f6rstugan uppslogos, och in tr\u00e4dde en dr\u00e4ng kl\u00e4dd i hvitt lakan, med en krans af ljus p\u00e5 hufvudet och b\u00e4rande en v\u00e4ldig b\u00e5l med gl\u00f6ggus. egentligen borde det varit en tjenstflicka, ty han skulle f\u00f6rest\u00e4lla sancta lucia, men, f\u00f6rmodligen f\u00f6r b\u00f6rdans skull, hade d\u00e4rtill i senare tider tagits en karl.en manlig lucia verkar dock inte ha varit helt unik. otto u. marin beskriver 1837 lussefirandet hos ett herrskap s., som hade f\u00f6r sed att fira denna morgonstund i likhet med hvad \u00f6fligt \u00e4r uti en del provinser. vid mitten av 1800-talet b\u00f6rjar luciatraditionen att sprida sig allt mer, d\u00e5 fr\u00e4mst i de v\u00e4stsvenska landskapen, inklusive g\u00f6teborg och v\u00e4stra bergslagen.m\u00f6jligen har lucia som en flicka med ljus i h\u00e5ret influerats av den tyska traditionen med christkindlein eller kinkenjes. seden har bland annat f\u00f6rekommit hos estlandssvenskar och sophie von knorring har i sina memoarer ber\u00e4ttat att man i hennes mormors hem tidigare hade en kinkenges som \u00f6verl\u00e4mnade julklapparna f\u00f6r att 1807 ers\u00e4ttas av julbocken. p\u00e5 ett tyskt kopparstick fr\u00e5n 1700-talet visas en \"das christibescherens oder der fr\u00f6hliche morgen\" med en figur med ljusst\u00e5lande krona p\u00e5 huvudet och ett ljus i vardera handen som liknar v\u00e5r lucia. i stj\u00e4rngossespelen i v\u00e4stra n\u00e4rke beskrivs 1884 en \"ljusskottb\u00e4rare\" som upptr\u00e4dde i en rund m\u00f6ssa av r\u00f6dt och hvitt papper med kulle; uti densamma sitta fyra ljusstakar med ljus uti. han var \u00e4ven vitkl\u00e4dd med ett r\u00f6tt band om livet. nils keyland har beskrivit ett v\u00e4rml\u00e4ndskt stj\u00e4rngossespel d\u00e4r stj\u00e4rnb\u00e4raren bar \"ljus p\u00e5 huvudet, f\u00e4stade p\u00e5 n\u00e5gon slags krus av halm\". ljusskottb\u00e4raren har dock inte identifierats med jesusbarnet, utan snarare med den \"s\u00e5ng\u00e4ngel\" som f\u00f6rekommer i staffansspelen.\n\n\n==== lekbrudar ====\nett annat ursprung f\u00f6r luciatraditionen \u00e4r troligen \u00e4ven de lekbrudar som f\u00f6rekommit i flera landskap. det vanligaste \u00e4r att de f\u00f6rekommer under v\u00e5rtiden som pingstbrud, majbrud, midsommarbrud eller blomsterbrud. i v\u00e4sterg\u00f6tland har pingstbrudar varit vanligast. liknande har dock f\u00f6rekommit \u00e4ven under vintertid. louise hagberg har dokumenterat en uppteckning som trettondagsbrudar i virserums socken i sm\u00e5land, och i \u00f6sterbottens svenskbygder har tjugondagsbrudar f\u00f6rekommit. en liknande tradition har sp\u00e5rats i tv\u00e4rreds socken i v\u00e4sterg\u00f6tand d\u00e4r man p\u00e5 knutdagen kl\u00e4dde en pojke till brudgum och en flicka till brud. i kville i norra bohusl\u00e4n har samma sed sp\u00e5rats till tjugondagen och till felixdagen (14 januari).\n\n\n==== ungdomstraditioner ====\nungdomarna hade sin egen tradition p\u00e5 \u00e5rets l\u00e4ngsta natt. det var att dra runt mellan g\u00e5rdarna i grannskapet och sjunga visor, f\u00f6r att p\u00e5 s\u00e5 s\u00e4tt f\u00e5 pengar och g\u00e5vor, sk\u00e4mta och skr\u00e4mmas lite. ofta sj\u00f6ngs n\u00e5gra av de m\u00e5nga staffansvisorna, som i sista versen ofta har en anspelning p\u00e5 br\u00e4nnvin eller g\u00e5vor, vilket man ville ha fr\u00e5n g\u00e5rden man sj\u00f6ng f\u00f6r. samma fenomen upptr\u00e4dde p\u00e5 valborgsnatten d\u00e5 det kallades att sjunga maj. s\u00e5v\u00e4l tiggar- och sk\u00e4mts\u00e5ngen kring lucia, som att sjunga maj har allts\u00e5 \u00f6verlevt in i v\u00e5ra dagar, fast i f\u00f6r\u00e4ndrade former.\n\n\n==== herrg\u00e5rdarnas firande och kinkenjes ====\nman firade, s\u00e5v\u00e4l hos allmogen som p\u00e5 herrg\u00e5rdarna med mat och dryck. i herrg\u00e5rdsmilj\u00f6erna uppstod under tidigt 1800-tal, en tradition med att en vitkl\u00e4dd kvinnogestalt ingick som en del i vakandet. en av g\u00e5rdens kvinnor kl\u00e4dde sig i vitt och fick b\u00e4ra en ljuskrans i h\u00e5ret. traditionen tros ha kommit under sent 1700-tal fr\u00e5n tyskland, d\u00e4r en flicka kl\u00e4ddes upp f\u00f6r att vara christkindlein eller kinkenjes med t\u00e4nda ljus i h\u00e5ret som f\u00f6rest\u00e4llde en gloria. den ljusa luciagestalten kan s\u00e5ledes ursprungligen ha kopplingar till bilden av jesusbarnet i krubban.\ntraditionen med en ljuskl\u00e4dd kvinnogestalt v\u00e4xte sig allt starkare i herrg\u00e5rdsmilj\u00f6erna kring v\u00e4nern under 1800-talets f\u00f6rsta decennier. d\u00e4rifr\u00e5n b\u00f6rjade den under mitten av 1800-talet sakta sippra ut till andra sammanhang \u2013 till exempel till universitetens studentmilj\u00f6er, men ocks\u00e5 till allmogen i v\u00e4nerlandskapen.\n\n\n==== helgongestalten lucia i svensk tradition ====\ns\u00e5v\u00e4l heliga lucias helgondag den 13 december som namnet p\u00e5 lucifer, (som sades vara s\u00e4rskilt aktiv den natten), ligger n\u00e4ra latinets ord f\u00f6r ljus (lux). men seden att h\u00f6gtidligh\u00e5lla och besv\u00e4rja solens \u00e5terkomst har snarare f\u00f6rkristna r\u00f6tter. det r\u00f6da sidenband som lucia numera har om midjan s\u00e4gs symbolisera lucias martyrd\u00f6d.\n\n\n==== staffansvisor ====\n\nseden att g\u00e5 runt bland hus i grannskapet \u00e4r ett arv fr\u00e5n \u00e4ldre tiders staffanssjungning, som f\u00f6rekom b\u00e5de p\u00e5 landet och i st\u00e4derna, d\u00e4r dj\u00e4knar, men \u00e4ven den vanliga yngre landsortsbefolkningen, gick mellan husen f\u00f6r att samla in pengar.\nstaffanssjungningen h\u00f6rde ursprungligen hemma 26 december, men i samband med att lussefirandet p\u00e5 skansen inf\u00f6rdes kombinerades inslag fr\u00e5n staffanssjungningen i luciafirandet. samtidigt har man p\u00e5 skansen tidigare, fram till \u00e5tminstone p\u00e5 1970-talet, haft stj\u00e4rngossar som sj\u00f6ng i stugor och p\u00e5 restauranger under perioden annandag jul och till och med trettondagen (dessa stj\u00e4rngossar sammansl\u00f6t sig \u00e4ven i \"kamratf\u00f6reningen\" f\u00f6reningen skansens stj\u00e4rngossar, fss).\ndet har ocks\u00e5 spekulerats i om de otaliga staffansvisorna och det ivriga omtalandet av staffans h\u00e4star kan d\u00f6lja en \u00e4ldre f\u00f6rkristen h\u00e4stkult, omvandlad till den mer passande staffan stalledr\u00e4ng. teorier om att staffan inte skulle vara kopplade till dj\u00e4knetraditionen, utan i st\u00e4llet ha fornnordiska, hedniska anor, framf\u00f6rdes av olof broman p\u00e5 1700-talet. dessa teorier \u00e4r dock sedan mitten av 1800-talet utrangerade som orimliga.\n\n\n== modern svensk luciatradition ==\n\n\n=== firandet ===\nett vanligt luciat\u00e5g best\u00e5r av ett f\u00f6lje som sjunger s\u00e5nger och visor med lucia-, staffans- och jultema. i samband med luciat\u00e5get kan g\u00e4sterna bjudas p\u00e5 lussefika som kan best\u00e5 av kaffe eller gl\u00f6gg och n\u00e5got barnv\u00e4nligt alternativ, lussebullar och pepparkakor. det moderna luciat\u00e5get har traditionellt alltid en lucia, kl\u00e4dd i vitt med ljuskrona (\u00e4ven kallad luciakrona) p\u00e5 huvudet och ett r\u00f6tt band om magen. lucian f\u00f6ljs av t\u00e4rnor, i likadana vita l\u00e5nga s\u00e4rkar som lucian men med glitter eller kransar i h\u00e5ret och ibland \u00e4ven glitter eller andra band om midjan. stj\u00e4rngossar som framf\u00f6r staffansvisan brukar h\u00f6ra till. s\u00e4rskilt barn brukar \u00e4ven vara utkl\u00e4dda till tomtar och ibland pepparkaksgubbar i luciat\u00e5get.friluftsmuseet skansen tog upp luciatraditionen 1893 i bolln\u00e4sstugan, d\u00e5 mest som en gammal tradition v\u00e4rd att bevara. det moderna luciafirandet fick en skjuts n\u00e4r stockholms dagblad 1928 arrangerade en luciat\u00e4vling med ett offentligt luciat\u00e5g i stockholm. \nden som d\u00e5 var den f\u00f6rsta att koras till stockholms lucia var solveig hedengran. lucia f\u00e4rdades den g\u00e5ngen i kortege genom staden i fyrsp\u00e4nd vagn, i f\u00f6ljet fanns t\u00e4rnor, stj\u00e4rngossar, tomtar, fackelb\u00e4rare och en orkester. seden fick d\u00e4refter snabbt efterf\u00f6ljare \u00f6ver hela landet, inte minst genom lokalpressens initiativ. 1973\u20131980 kr\u00f6ntes sveriges lucia p\u00e5 skansen, efter omr\u00f6stning i tidskriften \u00e5ret runt. luciakr\u00f6ningen p\u00e5 skansen har sedan fortsatt med andra samarbetspartner.\n\n\n=== nyt\u00e4nkanden och normbrytning ===\ni dag \u00e4r formerna f\u00f6r hur ett traditionellt luciafirande ska g\u00e5 till v\u00e4ldigt starkt omhuldade. detta visade sig genom reaktionerna p\u00e5 svt:s luciamorgon 2004, ett luciaprogram som ankn\u00f6t till \u00e4ldre folklig luciatradition. sveriges television och radions ring p1 fick mottaga m\u00e5nga klagom\u00e5l om att de inte fick h\u00f6ra de vanliga lucias\u00e5ngerna och se de vanliga luciautstyrslarna.\npojkar har ocks\u00e5 upptr\u00e4tt som lucia trots att det v\u00e4ckt protester bland traditionalister. faktum \u00e4r att redan p\u00e5 1800-talet kunde m\u00e4n bli lucior. f\u00f6rklaringen var att luciatraditionen f\u00f6rst fick f\u00e4ste vid universiteten. och p\u00e5 dessa fanns inga kvinnliga studenter vid den tiden.\nn\u00e4r en m\u00f6rkhyad liten pojke ikl\u00e4dde sig luciakronan i varuhuskedjan \u00e5hl\u00e9ns luciabild 2016 i samband med en annonskampanj v\u00e4cktes starka reaktioner. p\u00e5 facebook resulterade det i cirka 300 hatiska och rasistiska inl\u00e4gg, samtidigt som bilden gilla- och \u00e4lska-markerades av omkring 30 000 personer.\u00e4ven operas\u00e5ngaren rickard s\u00f6derberg har officiellt varit lucia, d\u00e5 p\u00e5 nordiska museet.lucia firas p\u00e5 skolor, f\u00f6rskolor, i f\u00f6reningar och p\u00e5 m\u00e5nga arbetsplatser. det f\u00f6rekommer barn g\u00e5r luciat\u00e5g och lussar f\u00f6r sina f\u00f6r\u00e4ldrar och grannar. en orts officiella lucia utses ofta genom omr\u00f6stningar i lokaltidningar. den st\u00f6rsta \u00e5rliga luciakonserten \u00e4ger rum i globen i stockholm, d\u00e4r adolf fredriks musikklasser, stockholms musikgymnasium och stockholms l\u00e4ns bl\u00e5sarsymfoniker spelar och sjunger. detta luciat\u00e5g har bland annat blivit omn\u00e4mnt i guinness rekordbok som v\u00e4rldens st\u00f6rsta med \u00f6ver 1 200 medverkande.\nf\u00f6r den svenska polisen kan h\u00f6gtiden inneb\u00e4ra fler ingripanden i samband med ungdomsfylleri. f\u00f6r att motarbeta detta har man bland annat i svenska st\u00e4der b\u00f6rjat arrangera s\u00e5 kallad nattbio i st\u00e4llet.det \u00e4r tradition p\u00e5 grand h\u00f4tel i stockholm att bjuda nobelpristagarna (de som stannat kvar i stockholm efter nobelprisutdelningen den 10 december f\u00f6r att delta i andra nobelarrangemang) p\u00e5 ett luciat\u00e5g p\u00e5 morgonen den 13 december. italienaren dario fo, nobelpristagare i litteratur 1997, dansade runt och sj\u00f6ng duett med lucian, d\u00e5 med italiensk text.\n\n\n=== k\u00e4nda svenska lucias\u00e5nger ===\nlucias\u00e5ngen\ngoder afton i denna sal\ngoder morgon i denna sal\ngod morgon, mitt herrskap\nlucia (\u201dhimlen h\u00e4nger stj\u00e4rnsvart\u201d)\nlusse lelle\nstaffansvisan\nstr\u00e5lande helgonf\u00e9\n\n\n== luciafirande i andra l\u00e4nder ==\n\n\n=== finland ===\n\n\n==== finlandssvensk tradition ====\nlucia firas allm\u00e4nt i svenskfinland enligt samma traditioner som i sverige. \"luciefester\" firades i nykarleby 1889. luciatraditionen introducerades i finland via skolorna, vilket pr\u00e4glade hur lucia skulle upptr\u00e4da. det finns bel\u00e4gg f\u00f6r att svenska fruntimmersskolan i \u00e5bo hade en lucia sedan 1898, och 1913 f\u00f6rekom en lucia vid v\u00f6r\u00e5 folkh\u00f6gskola. vid h\u00f6gvalla seminariums husmodersskola har seden med en lussande lucia uppr\u00e4tth\u00e5llits fr\u00e5n 1919. vid h\u00f6gvalla studerade flickor fr\u00e5n hela svenskfinland och de examinerade hush\u00e5llsl\u00e4rarinnorna f\u00f6rde med sig traditionen till sina egna trakter. luciatraditionen i finland \u00e4r resultatet av en medveten lansering. under de spr\u00e5kpolitiskt turbulenta tiderna p\u00e5 1920- och 1930-talen fungerade lucia som en identitetssymbol f\u00f6r de svenskspr\u00e5kiga i finland eftersom hon redan var en svenskhetssymbol i sverige. fr\u00e5n 1930 f\u00f6rdes lucia aktivt ut via luciaprocessioner eller karnevalst\u00e5g i ett flertal st\u00e4der.finlands f\u00f6rsta nationella lucia korades \u00e5r 1936 av f\u00f6reningen brage i vasa. den officiella finlands lucia v\u00e4ljs sedan 1950-talet i en omr\u00f6stning som ordnas av samfundet folkh\u00e4lsan, tidningen hufvudstadsbladet och svenska yle och hon kr\u00f6ns i helsingfors domkyrka. d\u00e4refter k\u00f6r kortegen genom centrala helsingfors. samtidigt har m\u00e5nga svensk- och tv\u00e5spr\u00e5kiga kommuner egna lucior, och i m\u00e5nga finlandssvenska dagstidningar r\u00f6stas lokala lucior fram, ofta i samband med penninginsamling f\u00f6r v\u00e4lg\u00f6rande \u00e4ndam\u00e5l. daghem och skolor ordnar egna luciat\u00e5g. \u00e4ven p\u00e5 julfester, f\u00f6reningsfester och i hemmen \u00e4r det vanligt med lucia. p\u00e5 grund av att lucia medvetet gjordes till en identitetssymbol f\u00f6r det svenska i finland, har traditionen inte slagit igenom p\u00e5 bred front p\u00e5 finska, \u00e4ven om luciatraditionen ocks\u00e5 f\u00f6rekommer i skolor och p\u00e5 julfester p\u00e5 finskspr\u00e5kigt h\u00e5ll.\n\n\n=== danskt, norskt och isl\u00e4ndskt luciafirande ===\ni danmark firades luciadag f\u00f6r f\u00f6rsta g\u00e5ngen officiellt den 13 december 1944, som en \u201ddirektimport\u201d fr\u00e5n sverige p\u00e5 initiativ av franz wend, sekreterare i f\u00f6reningen norden. det var d\u00e5 ett f\u00f6rs\u00f6k att \u201dbringa ljus i en tid av m\u00f6rker\u201d. det blev en protest mot tysklands milit\u00e4ra ockupation av danmark under andra v\u00e4rldskriget, vilket var vad som egentligen s\u00e5gs som m\u00f6rkret, snarare \u00e4n det astronomiska m\u00f6rkret, men lucia har sedan dess blivit tradition. p\u00e5 danska sjungs en egen, fri \u00f6vers\u00e4ttning av den svenska lucias\u00e5ngen: nu b\u00e6res lyset frem.\u00e4ven till norge och i n\u00e5gon m\u00e5n island har den svenska luciatraditionen spritts, men det \u00e4r i f\u00f6rsta hand fr\u00e5ga om underh\u00e5llning vid officiella arrangemang eller fester p\u00e5 daghem, mer s\u00e4llan i hemmen.\n\n\n=== italien ===\ni delar av italien f\u00f6rekommer en luciatradition som helt skiljer sig fr\u00e5n den svenska. katolska firanden \u00e4ger rum den 13 december och i maj. lucia, vars namn kommer fr\u00e5n det latinska ordet \"lux\" som betyder ljus, anknyter till detta, och med dagarna som blir l\u00e4ngre efter vintersolst\u00e5ndet. sicilianarna har en legend som s\u00e4ger att hungersn\u00f6den upph\u00f6rde lucias festdag, n\u00e4r fartyg lastade med spannm\u00e5l kom in i hamnen. h\u00e4r \u00e4r det tradition att \u00e4ta fullkorn ist\u00e4llet f\u00f6r br\u00f6d den 13 december. detta tar vanligtvis formen av cuccia, en r\u00e4tt med kokta vetekorn, ofta blandade med ricotta och honung.santa lucia firas den 13 december i m\u00e5nga delar av nord\u00f6stra italien i de omr\u00e5den som historiskt tillh\u00f6rde republiken venedigi denna tradition, som h\u00e4rstammar fr\u00e5n 1300-talet, kommer lucia med g\u00e5vor till barnen. lucia \u00e4r popul\u00e4r bland barn i vissa regioner i nord\u00f6stra italien, n\u00e4mligen trentino, \u00f6stra lombardiet (bergamo, brescia, cremona, lodi och mantua), delar av veneto (verona), delar av emilia-romagna (piacenza, parma, reggio emilia och bologna), och hela friuli, d\u00e4r hon s\u00e4gs ge g\u00e5vor till sn\u00e4lla barn och kol till elaka barn natten mellan den 12 och 13 december. enligt traditionen kommer hon i s\u00e4llskap med en \u00e5sna och hennes eskort, castaldo. barn ombeds l\u00e4mna lite kaffe till lucia, en morot till \u00e5snan och ett glas vin till castaldo. de f\u00e5r inte se santa lucia leverera dessa g\u00e5vor, f\u00f6r d\u00e5 kommer hon att kasta aska i deras \u00f6gon och tillf\u00e4lligt f\u00f6rblinda dem. [21]\nreliken av helgonet lucia f\u00f6rvaras i venedig.p\u00e5 sicilien, d\u00e4r helgonet sankta lucia f\u00f6ddes, finns en luciatradition d\u00e4r barnen l\u00e4mnar \u00f6ver mat till helgonet samt till en \"flygande \u00e5sna\" som hj\u00e4lper lucia att ge presenter. om barnen r\u00e5kar se henne kommer hon enligt s\u00e4gnen att kasta aska i deras \u00f6gon, s\u00e5 att de blir tillf\u00e4lligt blinda.\ni syrakusa p\u00e5 sicilien, d\u00e4r santa lucia \u00e4r skyddshelgon, genomf\u00f6rs firanden av santa lucia den 13 december samt i maj. sedan n\u00e5gra \u00e5r brukar ocks\u00e5 en lucia och n\u00e5gra t\u00e4rnor av svensk typ delta i santa lucias procession i syrakusa. i syrakusas domkyrka st\u00e5r en j\u00e4ttelik silverstaty som f\u00f6rest\u00e4ller santa lucia. den tolfte december st\u00e4lls hon fram p\u00e5 altaret. en sluten ceremoni som leds av \u00e4rkebiskopen, d\u00e4r det \u00e4ts en speciell lucia-kaka som kallas \"la cuccia.\"n\u00e4sta dag f\u00e5r alla delta i firandet. d\u00e5 b\u00e4r man lucian genom gatorna fram till luciakyrkan, d\u00e4r hon en g\u00e5ng begravdes. denna procession \u00e4r en stor h\u00f6gtid och cirka 10 000 personer deltar.\n\n\n=== malta ===\nsanta lu\u010bija \u00e4r skyddshelgon f\u00f6r byarna l-imtarfa (malta) och santa lu\u010bija, gozo. den 13 december firar malta ocks\u00e5 republic day.\n\n\n=== spanien ===\nkommunen mollerussa i spanien h\u00e5ller sedan 1963 en t\u00e4vling om papperskl\u00e4der runt den 13 december. santa lucia anses vara skyddshelgon f\u00f6r s\u00f6mmerskor som visat sin talang att sy kl\u00e4nningar av papper.\n\n\n=== kroatien och ungern ===\ni kroatien, ungern och n\u00e5gra av deras grannl\u00e4nder \u00e4r en popul\u00e4r tradition p\u00e5 santa lucy\u2019s day att plantera vetekorn; numera fungerar detta som en symbol f\u00f6r det nya livet som f\u00f6ddes i betlehem, med ett ljus som ibland placeras mitt i den nya v\u00e4xten som en symbol f\u00f6r kristi ljus som santa lucia kommer med. vetekorn planteras i en rund sk\u00e5l eller tallrik med jord som sedan vattnas. om planteringen h\u00e5lls fuktig gror fr\u00f6na och skotten blir g\u00e4rna flera centimeter h\u00f6ga till jul. de nya gr\u00f6na skotten, som p\u00e5minner oss om det nya livet som f\u00f6ddes i betlehem, kan knytas med ett band och s\u00e4ttas n\u00e4ra eller under granen. det \u00e4r i sj\u00e4lva verket en av de m\u00e5nga hedniska traditioner som finns i kroatien och andra slaviska nationer, som en g\u00e5ng fungerade som en del av ritualer f\u00f6r att blidka deras m\u00e5nga gudar och \u00e4lvor, som mestadels gl\u00f6mdes bort sedan folken blev kristna. traditioner som denna lever envist vidare till denna dag. gudarna och de ursprungliga betydelserna \u00e4r sedan l\u00e4nge bortgl\u00f6mda och deras betydelser ers\u00e4tts med s\u00e5dana som \u00e4r mer i enlighet med kristendomen. den verkliga anledningen till att vete planteras vid den h\u00e4r tiden, eller p\u00e5 santa barbaras dag, \u00e4r f\u00f6r att t\u00e4theten, f\u00e4rgen och rikedomen p\u00e5 skotten kommer att f\u00f6ruts\u00e4ga hur den kommande sk\u00f6rden kommer att bli, samt \u00f6ka chanserna f\u00f6r att den blir det. \n\n\n=== usa ===\nunder 1920-talet spreds luciafirandet till usa genom svenskamerikanska f\u00f6reningar, och kompletterades 1939 med luciat\u00e4vlingar liknande dem i sverige. gustavus adolphus college,  st. peter, minnesota \u00e4r  en skola grundad av svenska invandrare, har firat saint lucia \u00e5rligen sedan 1941. sex kvinnor har valts ut att vara en del av saint lucias hov. kvinnorna \u00e4r valda av sina kamrater f\u00f6r att hedra den legendariska lucias egenskaper. i ett f\u00f6rs\u00f6k att beh\u00e5lla traditionen relevant f\u00f6r nutiden \u00e4ndrades urvalsprocessen 2011 f\u00f6r att den skulle vara mer baserad p\u00e5 egenskaperna hos den legendariska lucia. valet av valkommitt\u00e9n och lucia \u00e4r en process i tv\u00e5 steg. f\u00f6rst uppmanas campusgemenskapen att skicka in nomineringar av alla andra kvinnor som exemplifierar egenskaperna av modigt ledarskap, tj\u00e4nster \u00e5t andra, karakt\u00e4rsstyrka och medk\u00e4nsla och som d\u00e4rf\u00f6r \u00e4r ett ljus f\u00f6r andra. dessa kvinnor beh\u00f6ver inte ha en svensk anknytning eller kunna sjunga (eftersom hovet sjunger tidigt p\u00e5 morgonen). kvinnor i andra ring r\u00f6star sedan om vem som ska vara med i firandet. de tre h\u00f6gst nominerade ing\u00e5r. sedan granskar guild of st. lucia de \u00e5terst\u00e5ende nomineringarna och v\u00e4ljer ut upp till tre kvinnor till, som ska tj\u00e4nstg\u00f6ra i valkommitt\u00e9n med m\u00e5let att den ska vara representativ f\u00f6r andra ringen.\n\n\n=== venezuela ===\nstaden mucuch\u00edes i m\u00e9rida delstat, venezuela, har valt santa lucia och san benito el moro som skyddshelgon. skyddshelgonfestligheter h\u00e5lls under december m\u00e5nad.\n\n\n=== saint lucia ===\nsaint lucia, den lilla \u00f6nationen i karibien, firar den 13 december som sin nationaldag efter sitt skyddshelgon, saint lucia. national festival of lights and renewal h\u00e5lls kv\u00e4llen f\u00f6re semestern, f\u00f6r att hedra lucia, ljusets helgon. i detta firande t\u00e4nds dekorativa lampor (mestadels med jultema) i huvudstaden castries; hantverkare presenterar dekorerade lyktor f\u00f6r t\u00e4vling; och de officiella aktiviteterna avslutas med ett fyrverkeri. \n\n\n== se \u00e4ven ==\nh\u00f6gtid\nsaint lucia, stat i v\u00e4stindien\nsanta luzia, minas gerais, kommun i brasilien\nstj\u00e4rngosse\ngudrun jern\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n danskspr\u00e5kiga wikipedia, luciadag, 28 november 2021.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, saint lucy's day, 28 november 2021.\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r lucia.\nnordiska museet: lucia\nsweden.se: lucia\n\u00f6sterg\u00f6tlands l\u00e4nsmuseum\nlucia i uppslagsverket finland (webbupplaga, 2012). cc-by-sa 4.0"