"new york (/nu\u02d0\u02c8j\u0254\u0279k/ p\u00e5 amerikansk engelska; officiellt city of new york, p\u00e5 engelska ofta new york city, nyc) \u00e4r usa:s mest folkrika stad med 8,2 miljoner inv\u00e5nare enligt den senaste folkr\u00e4kningen (2010) (uppskattat v\u00e4rde 2014: 8,5 miljoner) och 19,6 miljoner inv\u00e5nare i storstadsomr\u00e5det (2010). new york \u00e4r ansedd som en v\u00e4rldsstad med ett starkt globalt inflytande inom ekonomi, massmedia, politik, utbildning, underh\u00e5llning och mode. det \u00e4r v\u00e4rldens ledande finansiella centrum och huserar \u00e4ven fn:s h\u00f6gkvarter i stadsdelen manhattan. inv\u00e5narna kallas \"new yorkers\". new yorks mest k\u00e4nda smeknamn \u00e4r the big apple och har \u00e4ven kallats \"staden som aldrig sover\".\nnew york \u00e4r bel\u00e4get i delstaten new yorks sydligaste h\u00f6rn vid hudsonflodens mynning. stadsk\u00e4rnan best\u00e5r sedan 1898 av fem stadsdelar (boroughs) som \u00e4ven har status som county: manhattan (new york county), brooklyn (kings county), queens (queens county), bronx (bronx county) och staten island (richmond county). uppdelningen i boroughs \u00e4r unik f\u00f6r new york. staden gr\u00e4nsar vidare i v\u00e4ster till new jersey via broar och tunnlar samt i nordv\u00e4st till resten av delstaten new york. storstadsregionen som den definieras av federala myndigheter omfattar hela den sydligaste delen av delstaten new york (s\u00f6dra hudson valley och long island) samt nord\u00f6stra delen av delstaten new jersey och de nord\u00f6stra utkanterna av pennsylvania. hela den utvidgade storstadsregionen med angr\u00e4nsande delar av delstaterna new york, new jersey och connecticut kallas \u00e4ven f\u00f6r \"tri-state region\".\nbland new yorks mest k\u00e4nda omr\u00e5den och landm\u00e4rken kan n\u00e4mnas frihetsgudinnan, wall street samt broadways teaterdistrikt med times square p\u00e5 manhattan. frihetsgudinnan \u00e4r en av de mest k\u00e4nda statyerna i v\u00e4rlden och \u00e4r bel\u00e4gen strax s\u00f6der om manhattan p\u00e5 \u00f6n liberty island. times square \u00e4r centrum f\u00f6r teaterdistriktet broadway och manhattans centrala n\u00f6jeskvarter. gatan wall street \u00e4r bel\u00e4gen p\u00e5 nedre delen av manhattan och har varit ett ledande handelskvarter sedan andra v\u00e4rldskriget samt \u00e4r \u00e4ven adress f\u00f6r b\u00f6rsen new york stock exchange. staden utm\u00e4rker sig genom sin skyskrapearkitektur, med anledning av de h\u00f6ga markpriserna p\u00e5 manhattan. new york har genom \u00e5ren haft flera av v\u00e4rldens h\u00f6gsta byggnader, bland annat 40 wall street (v\u00e4rldens h\u00f6gsta byggnad 1930), chrysler building (v\u00e4rldens h\u00f6gsta byggnad 1930\u20131931), empire state building (v\u00e4rldens h\u00f6gsta byggnad 1931\u20131972) och world trade center (syftande p\u00e5 twin towers; v\u00e4rldens h\u00f6gsta byggnad 1972\u20131973). de senare f\u00f6rst\u00f6rdes i 11 september-attackerna 2001.\nnew york \u00e4r en m\u00e5ngkulturell stad d\u00e4r i princip alla v\u00e4rldens folkgrupper finns representerade. ungef\u00e4r en tredjedel av inv\u00e5narna \u00e4r f\u00f6dda utanf\u00f6r usa. staden bes\u00f6ks \u00e5rligen av mer \u00e4n 40 miljoner (49 miljoner 2007) inhemska och utl\u00e4ndska turister, vilket g\u00f6r den till ett av v\u00e4rldens mest popul\u00e4ra turistm\u00e5l.[k\u00e4lla beh\u00f6vs]\n\n\n== historia ==\n\n\n=== tiden f\u00f6re 1625 ===\nomr\u00e5det som i dag \u00e4r new york har varit bebott i \u00f6ver 11 000 \u00e5r. flera olika indianstammar har samsats p\u00e5 ytorna i nord\u00f6stra usa. de tidiga inv\u00e5narna i new york kallade sig f\u00f6r lenapes, som betyder \"omr\u00e5dets folk\". de talade ett spr\u00e5k kallat munsee som talades av en m\u00e4ngd olika stammar i omr\u00e5det kring nuvarande new york ner till delaware. efter m\u00e5lningar gjorda av tidiga europeiska kolonisat\u00f6rer vet vi att m\u00e5nga var j\u00e4gare och samlare med ett avancerat socialt samh\u00e4lle. tidiga namn p\u00e5 manhattan var \"manahatouh\" och \"menatay\". gamla sp\u00e5r av lenapefolket \u00e4r i dag exempelvis v\u00e4gen broadway, som f\u00f6ljer en gammal vandringsled.\n1524 hittade uppt\u00e4cktsresanden giovanni da verrazano kusten vid hudsonflodens mynning och engelsmannen henry hudson, som namngivit hudsonfloden, kom hit 1609. 1615 uppf\u00f6rdes ett handelsfaktori p\u00e5 manhattans sydspets. 1623 bildades kolonin nya nederl\u00e4nderna i nuvarande \u00f6stra usa och 1624 anl\u00e4nde 30 protestantiska vallonfamiljer dit, av vilka \u00e5tta stannade p\u00e5 manhattan medan de \u00f6vriga fortsatte till fort orange, dagens albany. under \u00e5ren d\u00e4rp\u00e5 anl\u00e4nde allt fler kolonister. de var p\u00e4lsj\u00e4gare och skulle komma att f\u00f6r\u00e4ndra mycket de kommande \u00e5ren.\n\n\n=== fr\u00e5n koloni till sj\u00e4lvst\u00e4ndighet, 1625\u20131789 ===\n1626 fick kolonin formell status med ett r\u00e5d och en guvern\u00f6r, peter minuit, som anl\u00e4nde samma \u00e5r. manhattan k\u00f6ptes fr\u00e5n indianerna f\u00f6r n\u00e5gra tygstycken, glasp\u00e4rlor, br\u00e4nnvin och andra f\u00f6rem\u00e5l (v\u00e4rdet har ansetts motsvara 60 gulden eller 24 dollar). ett fort byggdes p\u00e5 manhattans sydspets, denna koloni fick namnet nieuw amsterdam och gjordes till s\u00e4te f\u00f6r kolonistyrelsen i nya nederl\u00e4nderna. minuit tvingades 1632 att avg\u00e5 och gick efter att f\u00f6rg\u00e4ves ha f\u00f6rs\u00f6kt att \u00e5terf\u00e5 sin post i svensk tj\u00e4nst och var med om att grunda nya sverige. under peter stuyvesants guvern\u00f6rstid fick nieuw amsterdam stadsr\u00e4ttigheter som bef\u00e4stes med en vall l\u00e4ngs nuvarande wall streets str\u00e4ckning.1664 tog england \u00f6ver staden efter svagt motst\u00e5nd fr\u00e5n holl\u00e4ndarna. det nya namnet p\u00e5 kolonin blev new york efter jakob ii, d\u00e5 betitlad hertig av york, som var med och betalade \u00f6vertagandet. under de f\u00f6ljande \u00e5ren v\u00e4xte new york l\u00e5ngsamt, men var \u00e4nnu vid mitten av 1700-talet betydligt mindre \u00e4n st\u00e4der som boston och philadelphia. vid mitten av 1700-talet blev new york centrum f\u00f6r oppositionen mot det brittiska styret. 1776\u20131783 h\u00f6lls staden besatt av britterna under nordamerikanska frihetskriget.mellan \u00e5ren 1785 och 1790 var new york huvudstad i usa. en stadsmur som str\u00e4ckte sig \u00f6ver \u00f6n gick vid nuvarande wall street, varifr\u00e5n gatan f\u00e5tt sitt namn. vid denna tid hade staden cirka 30 000 inv\u00e5nare och var d\u00e4rmed den st\u00f6rsta i nordamerika. denna siffra dubblerades sedan ungef\u00e4r vart tionde \u00e5r.\n\n\n=== industrialisering och expansion, 1789\u20131918 ===\np\u00e5 kv\u00e4llen den 16 december 1835 utbr\u00f6t en storbrand som p\u00e5gick i 16 timmar och \u00f6delade 674 byggnader i flera kvarter p\u00e5 s\u00f6dra manhattan, bland annat b\u00f6rsen p\u00e5 wall street. brandbek\u00e4mpningen f\u00f6rsv\u00e5rades av den str\u00e4nga kylan; vattnet fr\u00f6s i brandsprutorna. 1870 hade staden redan en miljon inv\u00e5nare. f\u00f6r m\u00e5nga invandrare blev new york den f\u00f6rsta bilden av usa, ellis island var n\u00e4mligen under l\u00e5ng tid huvudhamnen f\u00f6r immigranter. dagens stad bildades 1898 d\u00e5 new york, brooklyn, queens, bronx och staten island slogs ihop under namnet city of new york.\n\n\n=== mellankrigs\u00e5ren, 1918\u20131945 ===\n1918 tog f\u00f6rsta v\u00e4rldskriget slut och new york gick in i det som i dag kallas f\u00f6r det \"glada 1920-talet\". 1920-talet var en tid av god ekonomisk tillv\u00e4xt f\u00f6r new york, framf\u00f6rallt innebar b\u00f6rjan av 1900-talet att usa upplevde en andra immigrantv\u00e5g. 1927 \u00f6ppnades den d\u00e5 mycket moderna holland tunnel mellan manhattan och new jersey. den 24 oktober 1929 tog dock historien en ny v\u00e4ndning n\u00e4r den stora wall street-kraschen \u00e4gde rum. b\u00f6rskraschen var utl\u00f6sningen av den stora depressionen. under depressionen genomf\u00f6rdes stora v\u00e4lf\u00e4rdsprogram under president franklin roosevelt. \u00e4ven staden new york p\u00e5verkades av detta, \u00e4ven om landsbygden drabbades h\u00e5rdare. 1933 b\u00f6rjade fiorello la guardia som borgm\u00e4stare. 1939 \u00f6ppnades laguardia airport i queens; det var new yorks f\u00f6rsta riktiga flygplats. redan 1942 p\u00e5b\u00f6rjades dock bygget av en \u00e4nnu st\u00f6rre flygplats ute vid idlewild, den heter i dag john f. kennedy international airport. m\u00e5nga intressanta byggnader f\u00e4rdigst\u00e4lldes under 1930-talet, till exempel empire state building och rockefeller center.\n\n\n=== new york blir v\u00e4rldsmetropol, 1945 \u2013 11 september 2001 ===\n1945, n\u00e4r andra v\u00e4rldskriget var slut, stod new yorks industrier redo att \u00f6ka sin produktion och nyanst\u00e4lla. den 9 januari 1951 \u00f6ppnades f\u00f6renta nationernas (fn) nya huvuds\u00e4te p\u00e5 manhattan. fn:s h\u00f6gkvarter har utsikt \u00f6ver east river. men trots att new yorks ekonomi gick bra s\u00e5 flyttade en stor del av den tidigare medelklassbefolkningen bort fr\u00e5n centrala new york till exempelvis omr\u00e5den i queens. villaf\u00f6rorterna i n\u00e4rbel\u00e4gna delstater och samh\u00e4llen som new jersey och long island \u00f6kade kraftigt. efterkrigsekonomin i usa byggde till stor del p\u00e5 f\u00f6rortsplanering med sm\u00e5hus. hela usa gick \u00e4ven in i en ny immigrationsera med striktare regler, vilket ledde till att ellis island st\u00e4ngdes 1954. i takt med att brottsligheten \u00f6kade i new york minskade ocks\u00e5 den traditionella ekonomin. under 1960-talet b\u00f6rjade new yorks ekonomi f\u00f6r\u00e4ndras rej\u00e4lt. traditionell tillverkningsindustri minskade samtidigt som tj\u00e4nstesektorn \u00f6kade, de stora f\u00f6retagen b\u00f6rjade koncentreras till aff\u00e4rsdistrikten p\u00e5 nedre manhattan. new york h\u00f6ll p\u00e5 att bli en v\u00e4rldsstad, eller \"global stad\" som det kallas i dag, i klass med london och paris. trots att industrin gick d\u00e5ligt och arbetsl\u00f6sheten var h\u00f6g \u00f6kade new yorks finansiella och kulturella betydelse i v\u00e4rlden. 1964 h\u00f6lls v\u00e4rldsutst\u00e4llningen i queens och samma \u00e5r drabbades harlem av kravaller. polariseringen bland inv\u00e5narna \u00f6kade gradvis under 1960-talet.\n1973 byggdes world trade center p\u00e5 manhattan och 1975 beh\u00f6vde staden ans\u00f6ka om l\u00e5n fr\u00e5n amerikanska staten f\u00f6r att inte g\u00e5 i konkurs. under sommaren 1977 br\u00f6t stora kravaller ut, vilket f\u00f6rde med sig en utbredd plundring. under 1980-talet \u00f6kade new yorks befolkning igen och p\u00e5b\u00f6rjade den s\u00e5 kallade \"yuppieeran\" med kraftigt \u00f6kande fastighetspriser som resultat. arbetsf\u00f6rdelningen fortsatte att \u00e4ndras; under 1977\u20131985 minskade andelen anst\u00e4llda inom byggnadsindustrin i new york med 30 procent, inom tillverkningsindustrin med 22 procent och inom transportsektorn med 20 procent. nya unga aff\u00e4rsm\u00e4n flyttade under 1980-talet in i gamla hus i omr\u00e5den som chelsea och greenwich village. l\u00e4ngre upp p\u00e5 manhattan byggde finansmogulen donald trump sitt trump tower. new york hade p\u00e5 40 \u00e5r f\u00f6r\u00e4ndrats fr\u00e5n en stor och viktig amerikansk stad till ett influerande finansiellt, kulturellt och i viss m\u00e5n politiskt centrum i v\u00e4rlden.\n1990 tilltr\u00e4dde david dinkins som den f\u00f6rste afroamerikanske borgm\u00e4staren i new york n\u00e5gonsin. han eftertr\u00e4dde den h\u00e5rt ansatte ed koch, som redan 1986 anklagats f\u00f6r mutbrott. new yorks brottslighet var ganska h\u00f6g (med amerikanska m\u00e5tt m\u00e4tt) men minskade kraftigt under 1990-talet efter att den republikanske kandidaten rudolph giuliani vunnit valet 1994. han hade g\u00e5tt till val p\u00e5 att bek\u00e4mpa brottsligheten, som varit konstant h\u00f6g sedan 1960-talet, genom att uppmana polisen till nolltolerans mot all kriminalitet. under 1990-talet moderniserades och renoverades m\u00e5nga omr\u00e5den p\u00e5 manhattan, exempelvis times square, men omr\u00e5den utanf\u00f6r manhattan har p\u00e5 senare tid ocks\u00e5 f\u00e5tt nytt liv eftersom allt f\u00e4rre har r\u00e5d att bo p\u00e5 manhattan i dag.\n\n\n=== efter 11 september 2001 ===\n\nden 11 september 2001 drabbades new york av de v\u00e4rsta terrorattackerna i v\u00e4rldshistorien. 11 september-attackerna mot world trade center p\u00e5 nedre manhattan skakade hela usa och gav upphov till en ny s\u00e4kerhetspolitisk era i den amerikanska historien, den s\u00e5 kallade bushdoktrinen sattes i system. den inneb\u00e4r i praktiken att usa anser sig ha r\u00e4tt att anfalla andra stater i preventivt syfte. efter h\u00e4ndelserna den 11 september p\u00e5b\u00f6rjades en upprensning och \u00e5tervinnande av tvillingtornen och \u00f6vriga f\u00f6rst\u00f6rda eller skadade byggnader, vilket tog \u00e5tta m\u00e5nader. i slutet av 2001 inleddes en \u00e5teruppbyggnadsprocess av world trade center, d\u00e4r en situationsplan togs fram. projektet kantades f\u00f6rst av stora problem ang\u00e5ende arkitekturen och hur en minnesplats skulle utformas, vilket f\u00f6ljdes av en utdragen strid om f\u00f6rdelningen av hyreskontrakt och byggnader mellan de inblandande parterna. det fanns \u00e4ven r\u00f6ster som menade att marken d\u00e4r tornen f\u00f6ll var helig och d\u00e4rf\u00f6r inte skulle bebyggas. 2006 kom de inblandade parterna \u00f6verens och bygget av ett nytt world trade center b\u00f6rjade. detta inneh\u00e5ller fyra nya skyskrapor, varav one world trade center som \u00e4r 541 meter och usa:s h\u00f6gsta byggnad, samt ett minnesm\u00e4rke och museum. 2001, efter terrorattackerna, eftertr\u00e4ddes rudolph giuliani som borgm\u00e4stare av den tidigare demokraten michael bloomberg, som st\u00e4llde upp f\u00f6r republikanska partiet.\n\n\n== geografi ==\nnew york \u00e4r bel\u00e4get i nord\u00f6stra usa vid hudsonflodens utlopp, i syd\u00f6stra delen av delstaten new york. stadens geografi k\u00e4nnetecknas av sin kustposition, d\u00e4r hudsonfloden m\u00f6ter atlanten i en naturlig skyddad hamn. den h\u00e4r platsen hj\u00e4lpte staden att v\u00e4xa betydligt som handelsstad. mycket av new york \u00e4r uppbyggt p\u00e5 de tre \u00f6arna manhattan, staten island och v\u00e4stra long island, vilket g\u00f6r marken otillr\u00e4cklig och ger en h\u00f6g befolkningst\u00e4thet. hudsonfloden str\u00f6mmar genom hudson valley in till new york-bukten och blir en tidvattensestuarium som separerar staden fr\u00e5n new jersey. east river, ett tidvattensund, str\u00f6mmar fr\u00e5n long island sound och separerar bronx och manhattan fr\u00e5n long island. harlem river \u00e4r ett annat tidvattensund mellan east river och hudsonfloden som separerar manhattan och bronx.\nstadens mark har f\u00f6r\u00e4ndrats avsev\u00e4rt genom m\u00e4nskligt inskridande med p\u00e5tagliga markreformeringar l\u00e4ngs sj\u00f6sidorna sedan den holl\u00e4ndska kolonialtiden. de \u00e4r mest noterbara p\u00e5 lower manhattan med moderna bostadsomr\u00e5den som battery park city. mycket av de naturliga variationerna av topografin har j\u00e4mnats ut, speciellt p\u00e5 manhattan. new yorks landyta uppg\u00e5r till 783,66 km\u00b2 (2013). den h\u00f6gsta punkten \u00e4r todt hill p\u00e5 staten island som n\u00e5r 125 meter \u00f6ver havet. todt hill \u00e4r \u00f6stkustens h\u00f6gsta punkt s\u00f6der om maine. toppen av bergsryggen \u00e4r till stor del t\u00e4ckt av skogsmark som en del av staten island greenbelt.\n\n\n=== stadsdelar ===\nnew york best\u00e5r av fem boroughs (stadsdelar), en unik form av styre som anv\u00e4nds f\u00f6r att administrera de fem konstituerade countyn som utg\u00f6r staden. stadsdelarna i sig best\u00e5r av flera hundra distrikt, m\u00e5nga med en egen alldeles s\u00e4rskild historia och karakt\u00e4r. om varje borough var en egen stad s\u00e5 skulle fyra av dem (brooklyn, queens, manhattan och bronx) vara bland de tio mest folkrika st\u00e4derna i usa.\n\nbronx (1 385 108 inv\u00e5nare [2010]) \u00e4r new yorks nordligaste stadsdel. bronx \u00e4r rappens och hiphopkulturens f\u00f6delseort, platsen f\u00f6r yankee stadium och hem f\u00f6r de st\u00f6rsta kooperativt \u00e4gda huskomplexen i usa, co-op city. med undantag f\u00f6r en del av manhattan som \u00e4r k\u00e4nd som marble hill \u00e4r bronx den enda sektionen av staden som \u00e4r en del av usa:s fastland. stadsdelen \u00e4r uppkallad efter svensken jonas jonson brunk, som enligt traditionen var den f\u00f6rste att sl\u00e5 sig ned p\u00e5 platsen 1639.brooklyn (2 504 700 inv\u00e5nare [2010]) \u00e4r stadens mest folkrika stadsdel och var en sj\u00e4lvst\u00e4ndig stad fram till 1898. brooklyn \u00e4r k\u00e4nt f\u00f6r sin kulturella m\u00e5ngfald, utpr\u00e4glat grannskap och sitt unika arkitektoniska kulturarv. i brooklyn finns flera universitet och andra utbildningsinstitutioner, botanisk tr\u00e4dg\u00e5rd med mera. i s\u00f6der ligger det k\u00e4nda badorts- och n\u00f6jesomr\u00e5det coney island.manhattan (1 585 873 inv\u00e5nare [2010]) \u00e4r den mest t\u00e4tbefolkade stadsdelen och pr\u00e4glas arkitekturellt av den stadssilhuett med skyskrapor som \u00e4r en v\u00e4lk\u00e4nd symbol f\u00f6r metropolen. manhattan \u00e4r \u00e4ven new yorks finansiella centrum med stora aff\u00e4rsdistrikt men ocks\u00e5 m\u00e5nga kulturella attraktioner. manhattan \u00e4r l\u00f6st indelat i downtown, midtown och uptown (se \u00e4ven harlem).queens (2 230 722 inv\u00e5nare [2010]) \u00e4r geografiskt sett den st\u00f6rsta stadsdelen och etniskt sett det mest diversifierade countyt i usa. historiskt sett best\u00e5r queens av flera sm\u00e5orter och samh\u00e4llen som grundades av holl\u00e4ndarna. i dag best\u00e5r queens mestadels av medelklassbost\u00e4der. det \u00e4r det enda stora countyt i usa d\u00e4r afroamerikanernas inkomst p\u00e5 runt 52 000 dollar per \u00e5r \u00e4r st\u00f6rre \u00e4n euroamerikanernas. queens \u00e4r platsen f\u00f6r citi field och platsen d\u00e4r us open i tennis \u00e5rligen anordnas.staten island (468 730 inv\u00e5nare [2010]) \u00e4r den mest f\u00f6rortsliknande stadsdelen av de fem. staten island \u00e4r f\u00f6rbunden med brooklyn genom verrazano-narrows bridge och till manhattan genom staten island ferry. fram till 2001 l\u00e5g fresh kills landfill h\u00e4r, tidigare v\u00e4rldens st\u00f6rsta soptipp, som nu har blivit ombyggd till en av de st\u00f6rsta t\u00e4tortsparkerna i usa.\n\n\n=== storstadsomr\u00e5de med f\u00f6rst\u00e4der ===\n\nnew yorks storstadsregion har omkring 20 miljoner inv\u00e5nare och omfattar ett betydligt st\u00f6rre omr\u00e5de \u00e4n staden sj\u00e4lv. storstadsregionen new york-newark-jersey city, ny-nj-pa metropolitan statistical area, som den definieras av den federala statistikmyndigheten united states census bureau, t\u00e4cker nord\u00f6stra new jersey, sydligaste delen av delstaten new york (s\u00f6dra hudson valley, westchester county och long island) samt mindre delar av nord\u00f6stra pennsylvania. efter staden new york finns ytterligare fem enskilda st\u00e4der i storstadsregionen som var f\u00f6r sig har \u00f6ver 100 000 inv\u00e5nare: newark, jersey city, paterson och elizabeth i new jersey; samt yonkers i delstaten new york.\nr\u00e4knas dessutom vissa angr\u00e4nsade regionala centra i sydv\u00e4stra connecticut, hudson valley och norra new jersey (motsvarande combined statistical area) tillkommer ytterligare drygt tre miljoner inv\u00e5nare.\n\n\n=== klimat ===\ntrots att new york befinner sig inom den subtropiska zonen s\u00e5 har staden ett fuktigt tempererat klimat med ofta m\u00e4rkbart kalla vintrar, dock ocks\u00e5 l\u00e4ngre och hetare somrar. new yorks klimat p\u00e5verkas i stor utstr\u00e4ckning av landmassorna i v\u00e4ster samt av svala luftmassor fr\u00e5n norr, varma och fuktiga fr\u00e5n syd och sydv\u00e4st samt av kalla och fuktiga luftmassor fr\u00e5n nordatlanten.p\u00e5 sommaren \u00e4r medeltemperaturerna runt 28 \u00b0c dagtid och 20 \u00b0c nattetid. temperaturer p\u00e5 32 \u00b0c eller h\u00f6gre noteras i genomsnitt 18 g\u00e5nger under sommarm\u00e5naderna. under vintern \u00e4r det nollgradigt, med i genomsnitt 55 dygn med temperaturer under noll, medan det p\u00e5 v\u00e5ren och h\u00f6sten ofta \u00e4r milt med l\u00e5g luftfuktighet. h\u00f6gsta uppm\u00e4tta temperatur i new york \u00e4r 42 \u00b0c (2011) och l\u00e4gsta temperatur \u00e4r -24 \u00b0c (1934).den \u00e5rliga nederb\u00f6rden \u00e4r omkring 1 180 millimeter, med i genomsnitt 57 centimeter sn\u00f6 per vinters\u00e4song, och nederb\u00f6rden \u00e4r, likt resten av delstaten, relativt j\u00e4mnt f\u00f6rdelad \u00f6ver \u00e5rets alla m\u00e5nader. den nederb\u00f6rdsrikaste m\u00e5naden var september 1882 d\u00e5 428 millimeter uppm\u00e4ttes, varav 210 millimeter f\u00f6ll p\u00e5 ett dygn den 23 september. sn\u00f6rikaste m\u00e5naden var januari 1978 med 86 centimeter och sn\u00f6rikaste dagen uppm\u00e4ttes den 13 februari 2006 med 68 centimeter.new york har i genomsnitt omkring 234 soliga eller mestadels soliga dagar och 132 molniga dagar, varav 96 nederb\u00f6rdsdagar om \u00e5ret.normala temperaturer och nederb\u00f6rd i centrala manhattan:\nvisa eller redigera grafens r\u00e5data.\n\n\n== administration ==\nnew yorks borgm\u00e4stare (engelska: mayor of the city of new york) \u00e4r den h\u00f6gsta styresmannen f\u00f6r stadens f\u00f6rvaltningsmyndigheter som inkluderar brandk\u00e5ren och polisen. borgm\u00e4staren \u00e4r folkvald med fyra\u00e5riga mandatperioder. fullm\u00e4ktigef\u00f6rsamlingen heter new york city council och har 51 ledam\u00f6ter fr\u00e5n stadens fem stadsdelar (engelska: boroughs) f\u00f6rdelade p\u00e5 majoritetsval i 51 distrikt. stadens stadgar \u00e4r kodifierade i new york city charter.varje stadsdel i new york utg\u00f6r formellt ett eget county i delstaten new york och har d\u00e4rf\u00f6r varsin folkvald chefs\u00e5klagare (engelska: district attorney). f\u00f6r manhattan \u00e4r new york countys distrikts\u00e5klagare den lokala \u00e5klagaren.\n\n\n== ekonomi och infrastruktur ==\n\n\n=== n\u00e4ringsliv ===\nnew york har l\u00e4nge varit en framst\u00e5ende plats i ekonomi- och finanssektorn och \u00e4r en av tre finansmetropoler i v\u00e4rlden (tillsammans med london och tokyo). staden \u00e4r ett stort centrum f\u00f6r finans, f\u00f6rs\u00e4kring, fastigheter, media och konst i usa. m\u00e5nga f\u00f6retag har sina huvudkontor i new york, d\u00e4ribland 44 fortune 500-f\u00f6retag (fortune 500 \u00e4r en rankning av amerikanska f\u00f6retag efter oms\u00e4ttning). new york \u00e4r ocks\u00e5 unikt i usa med alla utl\u00e4ndska f\u00f6retag, d\u00e5 ett av tio arbetstillf\u00e4llen i den privata sektorn ges av utl\u00e4ndska f\u00f6retag. new york stock exchange, som ligger p\u00e5 wall street, och nasdaq \u00e4r den st\u00f6rsta respektive n\u00e4st st\u00f6rsta aktiemarknaden i v\u00e4rlden sett till den genomsnittliga s\u00e4lj- och k\u00f6pvolymen och b\u00e5da har allts\u00e5 basen i new york. jobb inom finanssektorn syssels\u00e4tter \u00f6ver 35 procent av befolkningen i staden. fastighetshandel har en avg\u00f6rande roll i stadens ekonomi, eftersom new yorks fastigheters totala v\u00e4rde var 802,4 miljarder dollar 2006. time warner center \u00e4r den fastighet som har h\u00f6gst marknadsv\u00e4rde i staden (1,1 miljarder dollar 2006). stadens tv- och filmindustri \u00e4r den n\u00e4st st\u00f6rsta i usa efter hollywood. \u00e4ven i andra industrier har new york ett visst \u00f6vertag gentemot \u00f6vriga st\u00e4der i landet, till dessa industrier kan r\u00e4knas ny media, reklam, mode, design och arkitektur. h\u00f6gteknologiska industrier som biologi, utveckling av mjukvaror, speldesign samt internetservice \u00f6kar ocks\u00e5. andra viktiga sektorer inkluderar medicinsk forskning och universitet. tillverkning av diverse produkter, till exempel metallprodukter, matprodukter och m\u00f6bler, st\u00e5r f\u00f6r en stor del av jobben i new york. tillverkningen av matprodukter \u00e4r den stabilaste av dessa, som totalt syssels\u00e4tter 19 000 i staden, de flesta med invandrarbakgrund. av specialmaten som exporteras \u00e4r choklad den st\u00f6rsta exportvaran, som exporteras till ett v\u00e4rde av 234 miljoner dollar.\n\n\n=== kommunikationer och transporter ===\n\n\n==== flyg ====\nnew york \u00e4r ett centrum f\u00f6r flygtrafik och framf\u00f6rallt en stor knutpunkt f\u00f6r trafik till och fr\u00e5n europa och \u00f6vriga usa. hamnmyndigheten driver stadens tre stora offentliga flygplatser:\n\njohn f. kennedy international airport (ofta omn\u00e4mnd som jfk)\nnewark liberty international airport (ligger i new jersey)\nlaguardia airportde tre flygplatserna har tillsammans \u00f6ver 100 miljoner passagerare per \u00e5r. jfk och newark \u00e4r de tv\u00e5 stora internationella flygplatserna. det \u00e4r dessa tv\u00e5 flygplatser som tar emot alla l\u00e5ngdistansflyg. jfk \u00e4r st\u00f6rst med \u00f6ver 40 miljoner passagerare per \u00e5r. newark, som ligger i granndelstaten new jersey, \u00e4r popul\u00e4r bland aff\u00e4rsresen\u00e4rer tack vare sitt n\u00e4ra l\u00e4ge till nedre manhattan. laguardia betj\u00e4nar framf\u00f6rallt flyg fr\u00e5n n\u00e4rbel\u00e4gna st\u00e4der. i new jersey ligger ocks\u00e5 teterboro airport som anv\u00e4nds av privat- och aff\u00e4rsflyg. till jfk och newark finns det \u00e4ven n\u00e5got som heter airtrain, som har linjer till dessa flygplatser.\n\n\n==== t\u00e5g \u2013 allm\u00e4nt ====\n\nnew york har en mycket v\u00e4l utbyggd t\u00e5gtrafik med pendelt\u00e5g, regionalt\u00e5g samt fj\u00e4rrt\u00e5g. \u00e4ven usa:s nationella j\u00e4rnv\u00e4gsbolag amtrak trafikerar new york. de flesta l\u00e5ngdistanst\u00e5g ankommer till penn station mitt p\u00e5 manhattan n\u00e4ra madison square garden. fr\u00e5n new york kan man \u00e5ka snabbt\u00e5g till n\u00e4rbel\u00e4gna st\u00e4der som boston och washington, d.c. och natt\u00e5g till miami och chicago. bland \u00f6vrig sp\u00e5rtrafik finns staten island railroad, som trafikerar staten island med anslutning till f\u00e4rjan staten island ferry.\nairtrain \u00e4r de tv\u00e5 t\u00e5glinjer som g\u00e5r till och fr\u00e5n de olika flygplatserna john f. kennedy international airport och newark international airport.\n\n\n==== pendelt\u00e5g ====\n\ndet finns tre olika pendelt\u00e5gssystem i new york. dessa \u00e4r metro north, long island rail road (oftast f\u00f6rkortat lirr) och nj transit. metro north trafikerar omr\u00e5den norr om new york. t\u00e5g avg\u00e5r fr\u00e5n penn station och grand central terminal ut mot omr\u00e5den som bland annat dutchess och new haven (den sistn\u00e4mnda ligger i delstaten connecticut). lirr har linjer som trafikerar long island och nj transit trafikerar new jersey med pendelt\u00e5g (och \u00e4ven bussar och tunnelbana).\n\n\n==== tunnelbana ====\n\ntunnelbanetrafiken har 26 linjer och 468 stationer (som kan variera beroende p\u00e5 hur man r\u00e4knar) samt mindre anslutningslinjer som kan best\u00e5 av 2-3 stationer. tunnelbanan trafikerar fyra av de fem stadsdelarna (manhattan, bronx, queens och brooklyn) och \u00e4r usa:s \u00e4ldsta. det finns \u00e4ven n\u00e5gra s\u00e5 kallade expresslinjer, som bara stannar vid st\u00f6rre stationer. tunnelbanan g\u00e5r dygnet runt varje dag p\u00e5 \u00e5ret. tunnelbanesystemet \u00e4r v\u00e4rldens st\u00f6rsta sett till storleken och det fj\u00e4rde st\u00f6rsta i v\u00e4rlden sett till antalet \u00e5rliga trafikanter (1,4 miljarder 2005). 2002 var antalet dagliga passagerare runt 4,8 miljoner. rekordet f\u00f6r antalet dagliga passagerare \u00e4r 7,2 miljoner, som sattes en dag i september 2005.\n\n\n==== path ====\n\nport authority trans-hudson, path, \u00e4r ett tunnelbanesystem som l\u00e4nkar samman manhattan med jersey city, hoboken, harrison och newark i new jersey. path tar ungef\u00e4r 240 000 passagerare varje veckodag f\u00f6rdelat p\u00e5 de fyra linjer som finns. trots att path delar station med b\u00e5de new yorks tunnelbana och sp\u00e5rvagnssystemet hudson\u2013bergen light rail \u00e4r det inte gratis att byta till path fr\u00e5n dessa system.\n\n\n==== buss ====\nbussn\u00e4tet i new york \u00e4r v\u00e4lutbyggt och trafikerar alla fem delarna av staden, inklusive nord\u00f6stra new jersey. det finns ungef\u00e4r 5 800 bussar som varje dag tar cirka tv\u00e5 miljoner m\u00e4nniskor p\u00e5 mer \u00e4n 200 vanliga linjer och 30 expresslinjer. varje busslinje har en begynnelsebokstav f\u00f6r linjenumret, exempelvis m2, d\u00e4r m st\u00e5r f\u00f6r manhattan. bronx har f\u00e5tt f\u00f6rkortningen bx, brooklyn har b, queens har q och staten island har s.\n\n\n==== f\u00e4rja ====\nden mest trafikerade f\u00e4rjan i hela usa \u00e4r staten island ferry som tar \u00f6ver 19 miljoner passagerare per \u00e5r och g\u00e5r mellan nedre manhattan och staten island. f\u00e4rjan g\u00e5r 24 timmar om dygnet, 365 dagar om \u00e5ret och tar ungef\u00e4r 25 minuter att \u00e5ka. varje dag tar ungef\u00e4r fem b\u00e5tar 65 000 passagerare p\u00e5 104 turer. \u00f6ver 33 000 turer g\u00f6rs varje \u00e5r. f\u00e4rjan \u00e4r gratis att \u00e5ka sedan 1997. fram till 11 september-attackerna fick man ha med sig fordon p\u00e5 b\u00e5tarna (n\u00e5got som nu allts\u00e5 \u00e4r f\u00f6rbjudet), som kostade tre dollar per fordon. man f\u00e5r dock ha med sig cyklar p\u00e5 de l\u00e4gre d\u00e4cken gratis.\ni n\u00e4rbel\u00e4gna newark i new jersey finns en stor containerhamn. p\u00e5 manhattan finns en terminal f\u00f6r kryssningsfartyg.\n\n\n==== taxi ====\ndet finns \u00f6ver 12 000 taxibilar (yellow cabs) i staden. yellow cabs \u00e4r ett av new yorks k\u00e4nnetecken. taxibilarna regleras av new york taxi and limousine commission, som hanterar licenser f\u00f6r taxiverksamhet och best\u00e4mmer taxan. taxibilarna har en skyldighet att k\u00f6ra passageraren var som helst i new york. betalningen sker per mile utom f\u00f6r k\u00f6rningar fr\u00e5n flygplatserna till manhattan d\u00e5 en fast taxa till\u00e4mpas. det g\u00e5r inte att best\u00e4lla en yellow cab, utan man m\u00e5ste vinka in den.\n\n\n==== motorv\u00e4gar ====\nnew york har fem filer p\u00e5 motorv\u00e4garna, trots det sv\u00e4ljer de inte den stora trafiken mellan new jersey och new york. det var d\u00e4rf\u00f6r som new york ans\u00e5g att f\u00e4rjan mellan staten island och manhattan skulle vara gratis, f\u00f6r att fler skulle ta f\u00e4rjan i st\u00e4llet f\u00f6r bil eller taxi.\n\n\n== demografi ==\nnew york \u00e4r den folkrikaste staden i usa och 2010 uppm\u00e4ttes den totala folkm\u00e4ngden i de fem stadsdelarna till 8 175 133. detta \u00e4r ungef\u00e4r 40 procent av hela delstaten new yorks befolkning och ungef\u00e4r lika m\u00e5nga procent av hela storstadsregionens befolkning. de senaste decennierna har stadens befolkning \u00f6kat och det antas att folkm\u00e4ngden ska ligga mellan 9,2 och 9,5 miljoner 2030.\ntv\u00e5 huvudfaktorer i new yorks demografi \u00e4r befolkningst\u00e4theten samt kulturella skillnader i befolkningen. befolkningst\u00e4theten p\u00e5 10 432 per kvadratkilometer g\u00f6r staden till den mest folkt\u00e4ta i landet, sett till alla st\u00e4der med \u00f6ver 100 000 inv\u00e5nare. manhattans befolkningst\u00e4thet (cirka 27 000 inv\u00e5nare per kvadratkilometer) \u00e4r den h\u00f6gsta f\u00f6r n\u00e5got county i usa.\nnew york har exceptionellt m\u00e5nga olika kulturer och nationaliteter. under historiens g\u00e5ng har staden varit en huvudport f\u00f6r invandring in till landet. faktum \u00e4r att \"sm\u00e4ltdegel\" f\u00f6rst anv\u00e4ndes f\u00f6r att beskriva de t\u00e4tbefolkade invandraromr\u00e5dena runt lower east side. i dag[n\u00e4r?] \u00e4r 36 procent av befolkningen f\u00f6dda utomlands. denna andel utlandsf\u00f6dda \u00f6verstigs endast i miami och los angeles, dock \u00e4r det s\u00e5 att dessa st\u00e4der oftast har en specifik grupp invandrare, medan new york har m\u00e5nga fler olika nationaliteter representerade i staden. invandrarna kommer huvudsakligen fr\u00e5n tio olika l\u00e4nder: dominikanska republiken, kina, jamaica, guyana, pakistan, ecuador, haiti, trinidad och tobago, colombia samt ryssland. ungef\u00e4r 170 olika spr\u00e5k talas i staden.\nnew yorks metropolis \u00e4r hem f\u00f6r den st\u00f6rsta judiska befolkningen utanf\u00f6r israel. ungef\u00e4r 12 procent av new yorks befolkning \u00e4r judar eller av judisk sl\u00e4kt. staden \u00e4r ocks\u00e5 hem f\u00f6r ungef\u00e4r en fj\u00e4rdedel av landets indisk-amerikanska befolkning samt de st\u00f6rsta afroamerikanska omr\u00e5dena i landet.\nde fem st\u00f6rsta etniska grupperna i staden var 2005 fr\u00e5n puerto rico, italien, v\u00e4stindien, dominikanska republiken och kina. den puertoricanska befolkningen i new york \u00e4r den st\u00f6rsta utanf\u00f6r puerto rico. italienarna kom under det tidiga 1900-talet. irl\u00e4ndarna (den sj\u00e4tte st\u00f6rsta gruppen) har ocks\u00e5 en noterbar n\u00e4rvaro i new york: en av femtio med europeisk bakgrund har r\u00f6tter fr\u00e5n irland.\n\n\n=== tillv\u00e4xt ===\nnew yorks befolkning har under de sista cirka 380 \u00e5ren \u00f6kat med i snitt 22 000 personer per \u00e5r, men har haft vissa perioder med extremt h\u00f6gt \u00f6kningstempo. till exempel v\u00e4xte staden under \u00e5ren 1875\u20131930 i snitt med \u00f6ver 100 000 inv\u00e5nare per \u00e5r, men har under de senaste cirka 60 \u00e5ren vuxit med knappt 7 000 inv\u00e5nare per \u00e5r.\n\n\n== kultur och samh\u00e4llsliv ==\n\n\n=== f\u00e4ngelse ===\nrikers island \u00e4r en \u00f6 och ett centralf\u00e4ngelse som administreras av new yorks kriminalv\u00e5rd och upptar hela \u00f6n med samma namn. \u00f6n \u00e4r bel\u00e4gen i east river mellan queens och bronx och kan husera upp till 17 000 interner.\n\n\n=== utbildning ===\nnew york har flera k\u00e4nda skolor och en bra bas f\u00f6r forskning. det finns en rad olika grundskolor, s\u00e5v\u00e4l offentliga som privata, men skillnader i studieresultat och segregering mellan olika socio-ekonomiska omr\u00e5den \u00e4r ett stort problem.[k\u00e4lla beh\u00f6vs]\n\n\n==== universitet och h\u00f6gre utbildning ====\ncity university of new york \u00e4r ett stort offentligt universitet med \u00f6ver 400 000 studenter. universitetet har filialer i alla fem delarna av staden. bland andra st\u00f6rre universitet i new york \u00e5terfinns columbia university p\u00e5 \u00f6vre v\u00e4stra manhattan och new york university vid washington square i greenwich village.\n\n\n=== museer och kulturella institutioner ===\ni new york finns det en m\u00e4ngd museer, s\u00e5v\u00e4l vetenskapliga som kulturella. de stora statliga museerna ligger dock oftast i washington, d.c. och inte i new york som m\u00e5nga tror. new york har dock n\u00e5gra av v\u00e4rldens mest ansedda konstmuseer med stora utst\u00e4llningar. oftast f\u00f6rekommer det en gratistid eller gratisdag p\u00e5 museet n\u00e5gon g\u00e5ng under varje vecka.\n\namerican folk art museum\namerican museum of the moving image\namerican museum of natural history\nhayden planetarium\nbronx wildlife center\nbrooklyn academy of music\nbrooklyn botanic gardens\nbrooklyn museum\ncarnegie hall\ncenter for architecture\ncooper-hewitt national museum of design\nellis island immigration museum\nfrick collection\nthe drawing center\ngracie mansion\ninternational center of photography\nintrepid sea-air-space museum\nirish hunger memorial\njewish museum (of new york)\njacques marchais museum of tibetan art\nhistoric richmond town\nlincoln center for the performing arts\nlower east side tenement museum\nmetropolitan museum of art \u2013 \u00e4ven kallat \"the met\"\nthe cloisters\nmorgan library\nmunicipal art society\nmuseo del barrio, el\nmuseum for african art\nmuseum of the city of new york\nmuseum of jewish heritage\nmuseum of chinese in the americas\nmuseum of modern art\nmuseum of television and radio\nnational museum of the american indian\nnew york botanical garden\nnew york city police museum\nnew york city fire museum\nnew york historical society\nnew york hall of science\nnew york public library\nnew york transit museum\nnew museum of contemporary art\nnoguchi museum (\u00e4ven kallat the isamu noguchi garden museum)\np.s.1 contemporary art center\nqueens museum of art\nradio city music hall\nskyscraper museum\nsocrates sculpture park\nsolomon r. guggenheim museum\nstudio museum in harlem\ntheodore roosevelt birthplace\nwhitney museum of american art\nstaten island institute of arts & sciences\n\n\n=== sport ===\n\n\n==== baseboll ====\nnew yorks st\u00f6rsta \u00e5sk\u00e5darsport \u00e4r, liksom i resten av usa, baseboll. det finns tv\u00e5 klubbar i major league baseball (mlb) i staden, new york yankees och new york mets. yankees spelar p\u00e5 yankee stadium i bronx och mets p\u00e5 citi field i queens.\n\n\n==== basket ====\nnew york har tv\u00e5 basketklubbar i national basketball association (nba), new york knicks och brooklyn nets och en i womens national basketball association (wnba), new york liberty. knicks och liberty spelar i madison square garden p\u00e5 manhattan och nets spelar i barclays center i brooklyn.\n\n\n==== ishockey ====\ntv\u00e5 ishockeyklubbar fr\u00e5n new york spelar i national hockey league (nhl), new york rangers och new york islanders. rangers \u00e4r en av de sex \u00e4ldsta av de nuvarande klubbarna i nhl och spelar i madison square garden p\u00e5 manhattan. islanders spelar i barclays center i brooklyn.\n\n\n==== amerikansk fotboll ====\nnew york giants och new york jets \u00e4r tv\u00e5 klubbar som spelar i national football league (nfl), den h\u00f6gsta serien i amerikansk fotboll. de spelar p\u00e5 metlife stadium i meadowlands sports complex i new jersey.\n\n\n==== fotboll ====\nnew york red bulls och new york city fc (fr.o.m. 2015) spelar europeisk fotboll i major league soccer (mls) och sky blue fc spelar damfotboll i national women's soccer league (nwsl). new york cosmos spelar en niv\u00e5 under mls i den p\u00e5nyttf\u00f6dda north american soccer league (nasl).\n\n\n==== tennis ====\nbland k\u00e4nda idrottsevenemang som h\u00e5lls i new york h\u00f6r us open i tennis, som anordnas i flushing meadows i queens varje h\u00f6st.\n\n\n==== maraton ====\nnew york marathon \u00e4r ett av v\u00e4rldens mest k\u00e4nda lopp.\n\n\n==== golf ====\ndet finns golfbanor som ligger n\u00e5gra kilometer utanf\u00f6r staden. bethpage black course \u00e4r en anrik golfbana i nassau county p\u00e5 long island, d\u00e4r us open avgjordes 2002 och 2009. p\u00e5 garden city golf club avgjordes t\u00e4vlingen 1902, och p\u00e5 inwood country club avgjordes den 1923.\n\n\n=== arkitektur ===\nnew york pr\u00e4glas av lokala byggnadsl\u00f6sningar, och en stor variation av arkitekturstilar. i huvudsak hittar man flest och intressantast stilar p\u00e5 manhattan. manhattan \u00e4r en \u00f6 och en ganska l\u00e5ngsmal s\u00e5dan d\u00e4r det ofta l\u00f6nat sig att bygga p\u00e5 h\u00f6jden. lokala byggnadsmaterial \u00e4r bland andra gjutj\u00e4rn och sandsten.\ngjutj\u00e4rnsbyggnader finns framf\u00f6rallt i soho och greenwich village, som byggdes under 1800-talet. just den arkitekturen var vad som r\u00e4ddade m\u00e5nga kvarter under 1960-talet. sandstenshus eller s\u00e5 kallade \"brownstone-hus\" \u00e5terfinns lite varstans, bland annat i upper west side och i chelsea. flest skyskrapor hittar man i downtown och i midtown. till de klassiska 1930-talsskyskraporna h\u00f6r bland annat empire state building och chrysler building. dessa byggnader \u00e4r k\u00e4nda f\u00f6r sin stora detaljrikedom, till skillnad fr\u00e5n 1970-talets funktionalistiska stil, till exempel world trade center.\nett k\u00e4nnetecken f\u00f6r new york \u00e4r att man rivit och byggt nytt med tiden. d\u00e4rf\u00f6r finns det i princip inga sp\u00e5r kvar av den ursprungliga holl\u00e4ndska 1600-talsarkitekturen. bland \u00f6vriga stilar \u00e5terfinns federalismen (exempelvis stadshuset) och beaux-arts.\n\n\n=== sev\u00e4rdheter ===\n\n\n==== skyskrapor ====\none world trade center\nempire state building\nchrysler building\nflatiron building\nmetlife building (tidigare pan am building)\nrockefeller center\ntrump tower\ntrump world tower\ncitigroup center\ngrand vorlan tower\nfn-h\u00f6gkvarteret\nwoolworth building\n\n\n==== \u00f6vriga byggnader ====\nmadison square garden\nyankee stadium\nciti field\nshea stadium\ns:t patrick's cathedral\ntrinity church\ngrand central terminal\nnew york public library\n\n\n==== monument och parker ====\nfrihetsgudinnan (statue of liberty nationalmonument)\ngrant's tomb\ncentral park\nbattery park\ncastle clinton nationalmonument\n\n\n==== ber\u00f6mda platser och gator ====\nellis island (ligger i b\u00e5de new york och new jersey)\nbroadway\nwall street\ntimes square\nchinatown\nlittle italy\nfifth avenue\n\n\n== se \u00e4ven ==\nanthora\n\n\n== referenser ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r new york.\n\n\n=== officiella webbplatser ===\nofficiell webbplats (engelska)\nofficiell turistguide (engelska)\n\n\n=== inofficiella webbplatser ===\nm\u00f6tesplats f\u00f6r svenskar bosatta i new york"