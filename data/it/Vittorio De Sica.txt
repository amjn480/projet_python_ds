"vittorio de sica, all'anagrafe vittorio domenico stanislao gaetano sorano de sica (sora, 7 luglio 1901 \u2013 neuilly-sur-seine, 13 novembre 1974), \u00e8 stato un attore, regista e sceneggiatore italiano.\ntra i cineasti pi\u00f9 influenti della storia del cinema, \u00e8 stato inoltre attore di teatro e documentarista. \u00e8 considerato uno dei padri del neorealismo e uno dei maggiori registi e interpreti della commedia all'italiana. i suoi film sciusci\u00e0, ladri di biciclette, ieri, oggi, domani e il giardino dei finzi contini hanno vinto l'oscar al miglior film in lingua straniera, premio al quale fu candidato anche matrimonio all'italiana.\n\n\n== biografia ==\nde sica nacque a sora, nell'allora provincia di terra di lavoro (confluito poi, nel 1927, nella recentemente costituita provincia di frosinone), in via cittadella nel rione omonimo,  il 7 luglio del 1901, figlio di umberto de sica, un impiegato della banca d'italia originario di giffoni valle piana (in provincia di salerno), e di teresa manfredi, una casalinga napoletana. nella chiesa di san giovanni battista, posta di fronte la casa di famiglia sorana, ricevette il battesimo con i nomi di vittorio, domenico, stanislao, gaetano, sorano.\nil padre, oltre al proprio lavoro, era un assiduo collaboratore - con lo pseudonimo di caside - per un mensile locale, la voce del liri, stampato dal 1909 al 1915. vittorio aveva con il padre un rapporto molto forte (a lui, infatti, dedicher\u00e0 il suo film umberto d.). come vittorio ebbe a dire, la sua famiglia viveva in \"tragica e aristocratica povert\u00e0\".\nnel 1914 si trasfer\u00ec con i familiari a napoli, per poi, dopo lo scoppio della prima guerra mondiale, stabilirsi a firenze; in seguito, avvenne il definitivo trasferimento della famiglia a roma. a 15 anni cominci\u00f2 a esibirsi come attore dilettante in piccoli spettacoli, organizzati per i militari ricoverati negli ospedali. durante gli studi di ragioneria, grazie all'intercessione dell'amico di famiglia edoardo bencivenga, ottenne un piccolo ruolo (impersonava un cl\u00e9menceau giovane) in un film muto diretto da alfredo de antoni: il processo cl\u00e9menceau, del 1917. rimane per\u00f2 un episodio isolato, perch\u00e9 per tutto il corso degli anni venti il giovane de sica si dedic\u00f2 esclusivamente al teatro.\n\n\n=== attore teatrale ===\ndopo aver ottenuto il diploma di ragioniere, nel 1923 de sica esord\u00ec in teatro, recitando come generico in sogno d\u2019amore di aleksander kosorotov con la compagnia drammatica di tatiana pavlova, allieva di stanislavski, con la quale rimase per due anni, facendo anche una tourn\u00e9e nell\u2019america del sud. pass\u00f2 poi al teatro leggero-sentimentale. nella primavera del 1925 era secondo attore brillante nella compagnia di italia almirante, celebre diva del muto. nel 1927 fu scritturato come secondo attor giovane nella compagnia di luigi almirante, sergio tofano e giuditta rissone. debutt\u00f2 come \"amoroso\" ne gli occhi azzurri dell'imperatore di ferenc moln\u00e1r.nel 1929 la compagnia si sciolse. de sica, legato sentimentalmente a giuditta rissone, pass\u00f2 insieme a lei alla compagnia \u201cartisti associati\u201d, fondata nello stesso anno da guido salvini. de sica conobbe umberto melnati, un attore livornese con cui former\u00e0 una coppia di successo. melnati era \u201cattore brillante\u201d, mentre de sica era \u201cprimo attore\u201d. esord\u00ec in questo ruolo ne l\u2019isola meravigliosa, novit\u00e0 di ugo betti, rappresentata il 3 ottobre 1930 al vecchio teatro manzoni di milano. \nsuccessivamente la compagnia mise in scena l\u2019amore fa fare questo e altro, di achille campanile (debutto: il 17 ottobre 1930 al teatro manzoni). le commedie non incontrarono il gradimento del pubblico milanese. ma una sera mario mattoli, non ancora regista, ma impresario teatrale della compagnia za-bum, not\u00f2 l\u2019alta qualit\u00e0 della recitazione degli attori e li scrittur\u00f2 in blocco per la sua nuova produzione za-bum n. 8.\nlo spettacolo mescolava la comicit\u00e0 degli attori del variet\u00e0 al genere drammatico degli attori di prosa. il successo fu immediato. nelle riviste prodotte da mattoli e da luciano ramo, come lucciole della citt\u00e0 (falconi e biancoli, 18 aprile 1931), nacquero i tormentoni e le gag che resero melnati e de sica celebri a livello nazionale, soprattutto la canzone lodovico sei dolce come un fico e tanti sketch radiofonici, come il d\u00fcra minga, dura no. la coppia comica de sica-melnati lavor\u00f2 per dischi e per trasmissioni radiofoniche. con i primi soldi guadagnati de sica si compr\u00f2 una fiat 525.pur affermandosi come attore famoso nei primi anni trenta, de sica continu\u00f2 a calcare la scena teatrale con impegno immutato, sfruttando anzi la notoriet\u00e0 del cinema per impegnarsi, dopo la fine di za-bum, in altre produzioni. d\u2019inverno recitava a teatro, mentre in estate era impegnato nel cinema. l\u2019attivit\u00e0 teatrale prosegu\u00ec con la compagnia tofano-rissone-de sica, dal 1933 al 1935, e con la rissone-de sica-melnati fino al 1939. con giuditta rissone e sergio tofano, de sica mise in scena pi\u00e8ce soprattutto comiche. il cartellone, dichiaratamente boulevardier, attingeva al barrie, a ladislao f\u00f6dor, a ivan no\u00e9. il periodo della tofano-rissone-de sica segn\u00f2 anche l'inizio del lungo sodalizio con due autori italiani, che scrissero per de sica alcuni dei loro testi pi\u00f9 noti e furono fra gli sceneggiatori dei film da lui interpretati: aldo de benedetti e gherardo gherardi. ricordiamo per il primo il lohengrin (debutto: teatro argentina di roma, 28 dicembre 1933), per il secondo questi ragazzi! (debutto: teatro quirino, 28 maggio 1934).\nnel triennio 1936-39 fu la volta della compagnia de sica-rissone-melnati, diretta dallo stesso de sica: il repertorio era sempre votato all\u2019intrattenimento. aldo de benedetti scrisse appositamente per i tre attori due dozzine di rose scarlatte, che and\u00f2 in scena al teatro argentina l'11 marzo 1936 ed \u00e8 considerata la pi\u00f9 celebre commedia degli anni trenta, apprezzata sia in italia che all'estero. \nrotto il felice sodalizio con umberto melnati, nel 1940 de sica e giuditta rissone, marito e moglie dal 7 luglio 1937, si unirono a sergio tofano per formare una nuova compagnia. de sica era il terzo nome in ditta e lasci\u00f2 la responsabilit\u00e0 della gestione a tofano. fino al 1942 la compagnia allest\u00ec una nutrita serie di drammi di rilievo: la scuola della maldicenza, opera del 1777 dell'irlandese richard brinsley sheridan (teatro nuovo di milano, 11 febbraio 1941, parte di charles con finale canoro); ma non \u00e8 una cosa seria di pirandello (marzo 1941, parte di memmo speranza); il paese delle vacanze di ugo betti (20 febbraio 1942); liol\u00e0, recitato in lingua, (teatro nuovo, 8 giugno 1942).\nde sica cominci\u00f2 a essere conosciuto anche come regista cinematografico. \ncon paolo stoppa e vivi gioi, dal 1944 port\u00f2 in scena anche drammi di notevole valore, come catene di langdon martin. \nnella stagione 1945-1946 partecip\u00f2 a due spettacoli diretti da alessandro blasetti: il tempo e la famiglia conway, di john boynton priestley, e ma non \u00e8 una cosa seria, di luigi pirandello. \nnella stagione 1946-1947 lavor\u00f2 con luchino visconti, insieme a vivi gioi e a nino besozzi, nello spettacolo il matrimonio di figaro di beaumarchais, e nella rivista ah... ci risiamo!, scritta da oreste biancoli. \nnella stagione 1948-1949 partecip\u00f2 a due novit\u00e0 dirette da mario chiari: i giorni della vita, di william saroyan, e il magnifico cornuto, di fernand crommelynck. quella fu la sua ultima apparizione sul palcoscenico: in seguito, sempre pi\u00f9 assorbito da impegni cinematografici e televisivi, non vi fece pi\u00f9 ritorno. si calcola che de sica, tra il 1923 e il 1949, abbia preso parte, tra commedie, spettacoli di rivista e drammi in prosa, a oltre 120 rappresentazioni.\n\n\n=== attore cinematografico ===\nsul grande schermo, dopo due partecipazioni a film muti diretti da mario almirante nel biennio 1927-1928, dal 1932 divent\u00f2 un divo tra i pi\u00f9 richiesti (alla pari con amedeo nazzari, gino cervi e fosco giachetti), con molte commedie garbate e gradevoli dirette da mario camerini e interpretate anche da lya franca e da assia noris. tra queste si ricordano: gli uomini, che mascalzoni... del 1932, in cui de sica cantava la canzone parlami d'amore mari\u00f9, che divent\u00f2 celeberrima e suo cavallo di battaglia per il resto della carriera; dar\u00f2 un milione del 1935, dove incontr\u00f2 cesare zavattini; il signor max del 1937; i grandi magazzini del 1939; manon lescaut del 1940.\n\nanche dopo iniziata la sua prestigiosa attivit\u00e0 di regista, continu\u00f2 a recitare: apparve in un centinaio di pellicole, a volte in brevi ruoli di contorno, vincendo un nastro d'argento nel 1948 e ottenendo numerosi premi negli anni seguenti a diversi festival. per motivi ideologici rifiut\u00f2 la proposta di dirigere il film don camillo. nei primi anni cinquanta, ottenne un notevole successo di pubblico come interprete in due pellicole dirette da alessandro blasetti e da luigi comencini e nelle quali recit\u00f2 a fianco di gina lollobrigida: altri tempi - zibaldone n. 1 (1952), nell'episodio il processo di frine; pane, amore e fantasia (1953), dove interpretava l'esuberante maresciallo carotenuto, film che ebbe un enorme successo, cos\u00ec come i tre s\u00e8guiti pane, amore e gelosia del 1954, sempre a fianco di gina lollobrigida, pane, amore e... del 1955, questa volta a fianco di sophia loren, e pane, amore e andalusia del 1958 con peppino de filippo. sempre nel 1958 affianc\u00f2 di nuovo la lollobrigida in anna di brooklyn. divertente la sua interpretazione al fianco di tot\u00f2 in i due marescialli (1961).\n\nebbe un proficuo rapporto con alberto sordi, che tent\u00f2 di lanciare nel 1951 producendo e dirigendo anonimamente mamma mia, che impressione! e con il quale recit\u00f2 in diversi film, tra i quali sono da menzionare il conte max, il moralista e il vigile. il risultato pi\u00f9 alto del connubio \u00e8 probabilmente in un film diretto dallo stesso sordi: un italiano in america del 1967, dove interpret\u00f2 un incisivo e malinconico ruolo di uno sfaccendato squattrinato emigrato negli stati uniti d'america, che sfrutta la partecipazione a una trasmissione televisiva per incontrare il figlio che non vedeva da tempo e al quale fa credere di essere ricco.\nmolto intense anche le sue interpretazioni drammatiche: quella nel remake di addio alle armi di charles vidor (1957) e, soprattutto, quella de il generale della rovere, di roberto rossellini (1959).  nella sua carriera artistica si trov\u00f2 a interpretare ruoli secondari in film anche molto lontani dalla sua immagine, come nel caso di dracula cerca sangue di vergine... e mor\u00ec di sete!!! di paul morrissey (1974).\n\n\n=== de sica regista ===\nde sica comp\u00ec il suo esordio dietro la macchina da presa nel 1939 sotto l'egida di un potente produttore dell'epoca, giuseppe amato, che lo fece debuttare nella commedia rose scarlatte. fino al 1942 la sua produzione da regista non si discost\u00f2 molto dalle commedie misurate e garbate di mario camerini: ricordiamo maddalena... zero in condotta, con carla del poggio e irasema dilian 1940; teresa venerd\u00ec, con adriana benetti e anna magnani (1941). a partire dal 1943, con i bambini ci guardano (tratto dal romanzo pric\u00f2 di giulio cesare viola) inizi\u00f2, insieme a zavattini ad esplorare le tematiche neorealiste.\ndopo un film a carattere religioso realizzato nella citt\u00e0 del vaticano durante l'occupazione della capitale, la porta del cielo (1944), il regista firm\u00f2, uno dietro l'altro, quattro grandi capolavori del cinema mondiale, che sono pietre miliari del neorealismo cinematografico italiano: sciusci\u00e0 (1946); ladri di biciclette (1948), ricavato dal romanzo omonimo di luigi bartolini; miracolo a milano (1951), tratto dal romanzo tot\u00f2 il buono dello stesso zavattini; umberto d. (1952). i primi due ottennero l'oscar al miglior film in lingua straniera e il nastro d'argento per la migliore regia. nonostante ci\u00f2, alla presentazione di sciusci\u00e0 in un cinema milanese il regista venne accusato da uno spettatore presente in sala di rendere una cattiva immagine dell'italia.dopo questa quadrilogia, de sica firm\u00f2 altre opere importanti: l'oro di napoli (1954), tratto da una raccolta di racconti di giuseppe marotta; il tetto (1956), che \u00e8 considerato il suo passo d'addio al neorealismo; l'acclamato la ciociara, del 1960, tratto dal romanzo omonimo di alberto moravia, che vanta una vibrante interpretazione di sophia loren, la quale vinse numerosi premi: nastro d'argento, david di donatello, palma d'oro al festival di cannes e oscar alla miglior attrice. con la loren lavor\u00f2 anche in seguito: nell'episodio la riffa inserito nel film boccaccio '70 (1962); in coppia con marcello mastroianni in ieri, oggi e domani (1963), con tre ritratti di donna (la popolana, la snob e la mondana), matrimonio all'italiana (1964), trasposizione di filumena marturano di eduardo de filippo, e i girasoli (1970).\nnel 1972 ottenne un quarto premio oscar con la trasposizione filmica del romanzo di giorgio bassani il giardino dei finzi contini, storia drammatica della persecuzione di una famiglia ebrea ferrarese durante il fascismo; quest'opera ottenne anche l'orso d'oro al festival di berlino del 1971. l'ultimo film da lui diretto \u00e8 la riduzione di una novella di luigi pirandello: il viaggio (1974).\n\n\n=== la canzone napoletana ===\nnel 1911, a causa di un'epidemia di colera, le autorit\u00e0 gli avevano proibito di mangiare i fichi: pur di procurarsene, anche perch\u00e9 costavano poco, la sua cara madre si faceva aiutare dal piccolo vittorio durante gli acquisti dagli ambulanti. l'attore in questo caso fungeva da palo per dare l'allarme all'arrivo della legge. in un'occasione, quando si profilarono due carabinieri, lui intonava torna a surriento. ai militi piacque e chiesero di continuare; de sica si trov\u00f2 cos\u00ec a interpretare tutto il repertorio napoletano a lui noto. negli anni seguenti, divenuto attore, incise numerose versioni dei classici napoletani.ernesto murolo lo bocci\u00f2, esclamando durante una sua esibizione \"tene sulo nu filo 'e voce\". inoltre, alludendo alla sua magrezza, aggiunse: \"pare nu miezo tisico\". lo apprezz\u00f2, invece, enzo lucio murolo, l'inventore della sceneggiata. disse dino falconi, autore di riviste: \"nessuno meglio di me pu\u00f2 assicurare che vittorio de sica cantava come soltanto un napoletano sa cantare\". nella maturit\u00e0, incise signorinella di libero bovio. fece in tv a studio uno un duetto con mina in amarsi quando piove. per la collana recital dedic\u00f2 album a salvatore di giacomo, ernesto murolo e michele galdieri, in cui interpretava canzoni e recitava poesie.\n\nnel 1968 partecip\u00f2 come autore a un festival di napoli. la sua dimme che tuorne a mme!, musicata dal primo figlio manuel, nel festival di napoli 1968 fu interpretata da nunzio gallo e da luciano tomei, ma non entr\u00f2 in finale. pi\u00f9 volte progett\u00f2 di prendere casa a posillipo: de sica sosteneva che \"nu cafone 'e fora\" (come lui si definiva) pu\u00f2 amare napoli pi\u00f9 di un napoletano. incise l'ultimo album nel 1971: de sica anni trenta, realizzato con gli arrangiamenti del figlio manuel. la sua interpretazione pi\u00f9 nota, tuttavia, resta quella di munasterio 'e santa chiara.\n\n\n=== in televisione ===\nmolto attivo anche sul piccolo schermo, sebbene non lo amasse molto, partecip\u00f2 a diverse trasmissioni statunitensi e italiane di intrattenimento leggero come il musichiere (1960), studio uno (1965), colonna sonora (1966), sabato sera con corrado (1967), delia scala story (1968), stasera gina lollobrigida (1969), canzonissima con corrado e raffaella carr\u00e0 (1970-71) e nuovamente in quella del 1972/1973 con pippo baudo e loretta goggi e adesso musica (1972), nonch\u00e9 nel ruolo del giudice chiamato a processare il burattino pinocchio nello sceneggiato le avventure di pinocchio di luigi comencini (1972). nel 1971 diresse due documentari, e inoltre molti uomini di cultura gli dedicarono diversi documentari onorifici.\n\n\n== vita privata ==\nera nota la sua grande passione per il gioco, per la quale si trov\u00f2 a volte a perdere somme anche ingenti e che, probabilmente, spiega la sua partecipazione a qualche film non alla sua altezza; nell'immediato dopoguerra fu assiduo frequentatore di roulette nel casin\u00f2 municipale del castello di rivoli. quella per il gioco fu una passione che non nascose mai e che anzi riport\u00f2, con grande autoironia, in diversi suoi personaggi cinematografici, come in il conte max, un italiano in america e l'oro di napoli.\nil 10 aprile del 1937, nella chiesa di borgo san pietro ad asti, de sica si spos\u00f2 con l'attrice torinese giuditta rissone, che aveva conosciuto dieci anni prima e dalla quale ebbe la figlia emilia, detta emi (1938-2021). nel 1942, sul set del film un garibaldino al convento, conobbe l'attrice catalana mar\u00eda mercader, con la quale and\u00f2 in seguito a convivere. dopo il divorzio dalla rissone, ottenuto in messico nel 1954, si spos\u00f2 con l'attrice catalana nel 1959 sempre in messico, ma in italia l'unione fu ritenuta \"nulla\" perch\u00e9 non riconosciuta dalla legge italiana; allora de sica nel 1968 ottenne la cittadinanza francese e si spos\u00f2 con mar\u00eda mercader a parigi. da lei aveva nel frattempo avuto due figli: manuel (1949-2014), musicista, e christian (1951), che ha seguito le sue orme come attore e regista. anche due nipoti sono registi: andrea (1981), figlio di manuel e sceneggiatore, e brando (1983), figlio di christian, che \u00e8 anche attore.\nseppur divorziato, vittorio de sica non seppe rinunciare alla sua prima famiglia. avvi\u00f2 cos\u00ec un doppio m\u00e9nage, con doppi pranzi nelle feste e un conseguente logoramento: si racconta che alla vigilia di natale e all'ultimo dell'anno regolasse l'orologio avanti di due ore in casa della mercader, per poter fare il brindisi di mezzanotte con tutte e due le famiglie. la prima moglie accett\u00f2 di mantenere una sorta di matrimonio apparente, pur di non togliere alla figlia la figura paterna. a questi aspetti della sua vita \u00e8 in parte ispirato il film l'immorale, diretto da pietro germi nel 1967 e interpretato da ugo tognazzi.\nde sica sosteneva che nu cafone 'e fora, come lui si definiva, pu\u00f2 amare napoli pi\u00f9 di un napoletano e pi\u00f9 volte pens\u00f2 di prendere casa a posillipo. era amante dell'isola d'ischia e non perdeva mai occasione di trascorrere le vacanze l\u00ec; infatti, affermava che l'unico motivo per cui non si trasferiva definitivamente nell'isola del golfo di napoli era che a ischia non vi era alcun casin\u00f2.era un appassionato tifoso del napoli e un ammiratore personale del calciatore giuseppe meazza.\n\n\n=== la morte e la sepoltura ===\nvittorio de sica mor\u00ec il 13 novembre 1974 a 73 anni, in seguito a un intervento chirurgico per curare un tumore ai polmoni di cui soffriva, all'ospedale americano di neuilly-sur-seine, presso parigi; nello stesso anno, ettore scola gli dedic\u00f2 il suo capolavoro c'eravamo tanto amati. il funerale fu celebrato, dopo tre giorni, nella basilica di san lorenzo fuori le mura a roma; riposa nel cimitero del verano. come ha ricordato suo figlio christian durante un'intervista a le invasioni barbariche, vittorio de sica era comunista e questo fatto, unito alle sopraccitate vicende matrimoniali, gli imped\u00ec di ricevere un funerale particolarmente fastoso. trentacinque anni dopo, annarosa morri e mario canale gli hanno dedicato il documentario vittorio d., presentato alla 66\u00aa mostra internazionale d'arte cinematografica di venezia e successivamente trasmesso da la7.\na napoli gli fu dedicata una strada nel quartiere stella, alle spalle di piazza cavour.\n\n\n== filmografia ==\n\n\n=== attore ===\nil processo cl\u00e9menceau, regia di alfredo de antoni (1917)\nla bellezza del mondo, regia di mario almirante (1927)\nla compagnia dei matti, regia di mario almirante (1928)\ndue cuori felici, regia di baldassarre negroni (1932)\ngli uomini, che mascalzoni..., regia di mario camerini (1932)\nla segretaria per tutti, regia di amleto palermi (1932)\nla vecchia signora, regia di amleto palermi (1932)\nil signore desidera?, regia di gennaro righelli (1933)\nun cattivo soggetto, regia di carlo ludovico bragaglia (1933)\nla canzone del sole, regia di max neufeld (interpreta anche l'edizione tedesca, das lied der sonne) (1933)\npaprika, regia di carl boese (1933)\nlisetta, regia di carl boese (1933)\ntempo massimo, regia di mario mattoli (1934)\namo te sola, regia di mario mattoli (1935)\ndar\u00f2 un milione, regia di mario camerini (1935)\nnon ti conosco pi\u00f9, regia di nunzio malasomma (1936)\nlohengrin, regia di nunzio malasomma (1936)\nma non \u00e8 una cosa seria, regia di mario camerini (1936)\nl'uomo che sorride, regia di mario mattoli (1936)\nquesti ragazzi, regia di mario mattoli (1937)\nil signor max, regia di mario camerini (1937)\nnapoli d'altri tempi, regia di amleto palermi (1937)\nla mazurka di pap\u00e0, regia di oreste biancoli (1938)\nhanno rapito un uomo, regia di gennaro righelli (1938)\npartire, regia di amleto palermi (1938)\nle due madri, regia di amleto palermi (1938)\nl'orologio a cuc\u00f9, regia di camillo mastrocinque (1938)\nai vostri ordini, signora..., regia di mario mattoli (1939)\ncastelli in aria, regia di augusto genina (interpreta anche l'edizione tedesca, ins blaue leben) (1939)\ni grandi magazzini, regia di mario camerini (1939)\nfinisce sempre cos\u00ec, regia di enrique susini (1939)\nmanon lescaut, regia di carmine gallone (1940)\npazza di gioia, regia di carlo ludovico bragaglia (1940)\nrose scarlatte, regia di giuseppe amato e vittorio de sica (1940)\nla peccatrice, regia di amleto palermi (1940)\nmaddalena... zero in condotta, regia di vittorio de sica (1940)\nl'avventuriera del piano di sopra, regia di raffaello matarazzo (1941)\nteresa venerd\u00ec, regia di vittorio de sica (1941)\nun garibaldino al convento, regia di vittorio de sica (1942)\nla guardia del corpo, regia di carlo ludovico bragaglia (1942)\nse io fossi onesto, regia di carlo ludovico bragaglia (1942)\ni nostri sogni, regia di vittorio cottafavi (1943)\nnon sono superstizioso... ma!, regia di carlo ludovico bragaglia (1943)\nnessuno torna indietro, regia di alessandro blasetti (1943)\nl'ippocampo, regia di gian paolo rosmino (1945)\nlo sbaglio di essere vivo, regia di carlo ludovico bragaglia (1945)\nil mondo vuole cos\u00ec, regia di giorgio bianchi (1945)\nabbasso la ricchezza!, regia di gennaro righelli (1946)\nroma citt\u00e0 libera, regia di marcello pagliero (1946)\nsperduti nel buio, regia di camillo mastrocinque (1947)\nnatale al campo 119, regia di pietro francisci (1947)\nlo sconosciuto di san marino, regia di micha\u0142 waszy\u0144ski e vittorio cottafavi (1947)\ncuore, regia di duilio coletti e vittorio de sica (1948)\ndomani \u00e8 troppo tardi, regia di l\u00e9onide moguy (1950)\ncameriera bella presenza offresi..., regia di giorgio p\u00e0stina (1951)\nbuongiorno, elefante!, regia di gianni franciolini (anche produzione) (1952)\nil processo di frine, episodio di altri tempi - zibaldone n. 1, regia di alessandro blasetti (1952)\ni gioielli di madame de..., regia di max oph\u00fcls (1953)\npane, amore e fantasia, regia di luigi comencini (1953)\nincidente a villa borghese, episodio di villa borghese, regia di gianni franciolini (1953)\nl'orso, episodio di il matrimonio, regia di antonio petrucci (1954)\nscena all'aperto e don corradino, episodi di tempi nostri - zibaldone n. 2, regia di alessandro blasetti (1954)\npendolin, episodio di cento anni d'amore, regia di lionello de felice (1954)\nil fine dicitore, episodio di gran variet\u00e0, regia di domenico paolella (1954)\nallegro squadrone, regia di paolo moffa (1954)\nvergine moderna, regia di marcello pagliero (1954)\ni giocatori, episodio di l'oro di napoli, regia di vittorio de sica (1954)\npane, amore e gelosia, regia di luigi comencini (1954)\npeccato che sia una canaglia, regia di alessandro blasetti (1954)\nil divorzio, episodio di il letto, regia di gianni franciolini (1954)\nil segno di venere, regia di dino risi (1955)\ngli ultimi cinque minuti, regia di giuseppe amato (1955)\nla bella mugnaia, regia di mario camerini (1955)\nracconti romani, regia di gianni franciolini (1955)\npane, amore e..., regia di dino risi (1955)\nil bigamo, regia di luciano emmer (1955)\ni giorni pi\u00f9 belli, regia di mario mattoli (1956)\nmio figlio nerone, regia di steno (1956)\ntempo di villeggiatura, regia di antonio racioppi (1956)\nmontecarlo, regia di sam taylor e giulio macchi (1956)\nnoi siamo le colonne, regia di luigi filippo d'amico (1956)\npadri e figli, regia di mario monicelli (1957)\ni colpevoli, regia di turi vasile (1957)\nsouvenir d'italie, regia di antonio pietrangeli (1957)\namore e chiacchiere, regia di alessandro blasetti (1957)\nil conte max, regia di giorgio bianchi (1957)\nla donna che venne dal mare, regia di francesco de robertis (1957)\nvacanze a ischia, regia di mario camerini (1957)\nil medico e lo stregone, regia di mario monicelli (1957)\ntot\u00f2, vittorio e la dottoressa, regia di camillo mastrocinque (1957)\naddio alle armi, regia di charles vidor (1957)\ncasin\u00f2 de paris, regia di andr\u00e9 hunebelle (1958)\ndomenica \u00e8 sempre domenica, regia di camillo mastrocinque (1958)\nanna di brooklyn, regia di vittorio de sica e carlo lastricati (1958)\nballerina e buon dio, regia di antonio leonviola (1958)\npezzo, capopezzo e capitano, regia di wolfgang staudte (1958)\ngli zitelloni, regia di giorgio bianchi (1958)\nla ragazza di piazza san pietro, regia di piero costa (1958)\npane, amore e andalusia, regia di javier set\u00f3 (1958)\nla prima notte, regia di alberto cavalcanti (1959)\nnel blu dipinto di blu, regia di piero tellini (1959)\nuomini e nobiluomini, regia di giorgio bianchi (1959)\npolicarpo, ufficiale di scrittura, regia di mario soldati (1959)\nil nemico di mia moglie, regia di gianni puccini (1959)\nvacanze d'inverno, regia di camillo mastrocinque (1959)\nil mondo dei miracoli, regia di luigi capuano (1959)\nil moralista, regia di giorgio bianchi (1959)\nil generale della rovere, regia di roberto rossellini (1959)\nferdinando i\u00b0 re di napoli, regia di gianni franciolini (1959)\ngastone, regia di mario bonnard (1960)\nla sposa bella, regia di nunnally johnson e mario russo (1960)\nle tre \"eccetera\" del colonnello, regia di claude boissol (1960)\nle pillole di ercole, regia di luciano salce (1960)\nla battaglia di austerlitz, regia di abel gance (1960)\nil vigile, regia di luigi zampa (1960)\nun amore a roma, regia di dino risi (1960)\nla baia di napoli, regia di melville shavelson (1960)\nla miliardaria (the millionairess), regia di anthony asquith (1960)\ngli incensurati, regia di francesco giaculli (1961)\nl'onorata societ\u00e0, regia di riccardo pazzaglia (1961)\nle meraviglie di aladino, regia di mario bava ed henry levin (1961)\ni celebri amori di enrico iv, regia di claude autant-lara (1961)\nil giudizio universale, regia di vittorio de sica (1961)\ngli attendenti, regia di giorgio bianchi (1961)\ni due marescialli, regia di sergio corbucci (1961)\nla fayette - una spada per due bandiere, regia di jean dr\u00e9ville (1962)\neva, regia di joseph losey e guidarino guidi (1962)\nle avventure e gli amori di moll flanders, regia di terence young (1965)\nio, io, io... e gli altri, regia di alessandro blasetti (1966)\ncaccia alla volpe, regia di vittorio de sica (1966)\ngli altri, gli altri... e noi, regia di maurizio arena (1967)\nun italiano in america, regia di alberto sordi (1967)\ncolpo grosso alla napoletana, regia di ken annakin (1968)\ncaroline ch\u00e9rie, regia di denys de la patelli\u00e8re (1968)\nl'uomo venuto dal kremlino, regia di michael anderson (1968)\nse \u00e8 marted\u00ec deve essere il belgio, regia di mel stuart (1969)\nuna su 13, regia di nicholas gessner e luciano lucignani (1969)\ncose di cosa nostra, regia di steno (1971)\nio non vedo, tu non parli, lui non sente, regia di mario camerini (1971)\ntrastevere, regia di fausto tozzi (1971)\nsiamo tutti in libert\u00e0 provvisoria, regia di manlio scarpelli (1971)\nettore lo fusto, regia di enzo g. castellari (1972)\nle avventure di pinocchio, miniserie tv, regia di luigi comencini (1972)\ngrande slalom per una rapina, regia di george englund (1972)\nstoria de fratelli e de cortelli, regia di mario amendola (1973)\nl'odore delle belve, regia di richard balducci (1973)\nil delitto matteotti, regia di florestano vancini (1973)\nviaggia, ragazza, viaggia, hai la musica nelle vene, regia di pasquale squitieri (1974)\npiccoli miracoli, film tv, regia di jeannot szwarc (1974)\ndracula cerca sangue di vergine... e mor\u00ec di sete!!!, regia di paul morrissey e antonio margheriti (1974)\nc'eravamo tanto amati, regia di ettore scola (1974)\nintorno, cortometraggio, regia di manuel de sica (1974)\nl'eroe, film tv, regia di manuel de sica (1974)\n\n\n=== regista ===\n\n\n==== lungometraggi ====\nrose scarlatte (co-regia di giuseppe amato) (1939)\nmaddalena... zero in condotta (1940)\nteresa venerd\u00ec (1941)\nun garibaldino al convento (1942)\ni bambini ci guardano (1943)\nla porta del cielo (1944)\nsciusci\u00e0 (1946)\nladri di biciclette (1948)\nmiracolo a milano (1951)\numberto d. (1952)\nstazione termini (1953)\nl'oro di napoli (1954)\nil tetto (1956)\nanna di brooklyn (co-regia di carlo lastricati) (1958)\nla ciociara (1960)\nil giudizio universale (1961)\ni sequestrati di altona (1962)\nil boom (1963)\nieri, oggi, domani (1963)\nmatrimonio all'italiana (1964)\nun mondo nuovo (1966)\ncaccia alla volpe (1966)\nsette volte donna (1967)\namanti (1968)\ni girasoli (1970)\nil giardino dei finzi contini (1970)\nlo chiameremo andrea (1972)\nuna breve vacanza (1973)\nil viaggio (1974)\n\n\n==== mediometraggi ====\nboccaccio '70, episodio la riffa (1962)\nle streghe, episodio una sera come le altre (1967)\nle coppie, episodio il leone (anche soggetto e sceneggiatura) (1970)\n\n\n==== televisione ====\nnascita della repubblica \u2013 miniserie tv, puntata 2 (1971)\ni cavalieri di malta \u2013 documentario (1971)\n\n\n=== sceneggiatore ===\nmaddalena... zero in condotta di vittorio de sica (1940)\nl'avventuriera del piano di sopra di raffaello matarazzo (1941)\nteresa venerd\u00ec di vittorio de sica (1941)\nun garibaldino al convento di vittorio de sica (1942)\nla guardia del corpo di carlo ludovico bragaglia (1942)\nse io fossi onesto di carlo ludovico bragaglia (1942)\ni nostri sogni di vittorio cottafavi (1943)\nl'ippocampo di gian paolo rosmino (1943)\ni bambini ci guardano di vittorio de sica (1943)\nnon sono superstizioso... ma! di carlo ludovico bragaglia (1943)\nla porta del cielo di vittorio de sica (1944)\nil marito povero di gaetano amata (1945)\nabbasso la ricchezza! di gennaro righelli (1946)\nnatale al campo 119 di pietro francisci (1947)\ncuore di duilio coletti e vittorio de sica (1948)\nladri di biciclette di vittorio de sica (1948)\nmiracolo a milano di vittorio de sica (1951)\nl'oro di napoli di vittorio de sica (1954)\namanti di vittorio de sica (1968)\nle coppie, episodio il leone di vittorio de sica (1970)\n\n\n=== produttore ===\ncuore, regia di duilio coletti e vittorio de sica (1948)\nladri di biciclette, regia di vittorio de sica (1948)\nmiracolo a milano, regia di vittorio de sica (1951)\numberto d., regia di vittorio de sica (1952)\nstazione termini, regia di vittorio de sica (1953)\nl'oro di napoli, regia di vittorio de sica (1954)\nil tetto, regia di vittorio de sica (1956)\n\n\n=== apparizioni televisive ===\nmeet de sica di charles de reisner, per la tv statunitense (1958)\nthe four just men, serie televisiva britannica (1959-1960)\nvittorio de sica racconta... di fernanda turvani, serie di 22 favole da lui narrate (1961)\n\n\n=== documentari televisivi su de sica ===\nritratto d'attore: vittorio de sica di fernaldo di giammatteo (1958)\nvittorio de sica: autoritratto di giulio macchi (1964)\nvittorio de sica: il regista, l'attore, l'uomo di peter dragadze (1974)\nvittorio de sica, il padre del neorealismo di michel random (1974)\nviva de sica! di manuel de sica (1983)\nparlami d'amore mari\u00f9. la vita e l'opera di vittorio de sica, trasmissione in sette puntate di giancarlo governi (1991)\nvittorio d. di annarosa morri e mario canale (2009)\nsciusci\u00e0 70 di mimmo verdesca (2016)\n\n\n== prosa radiofonica eiar ==\nlumie di sicilia, commedia di luigi pirandello, regia di aldo silvani, trasmessa il 6 giugno 1938.\n\n\n== prosa radiofonica rai ==\nfavola di natale, tre atti di ugo betti, con vittorio de sica, rina morelli, carlo romano, regia di anton giulio majano, trasmessa il 19 gennaio 1948.\n\n\n== riconoscimenti ==\npremio oscar\n1958 \u2013 candidatura al miglior attore non protagonista per addio alle armi\ndavid di donatello\n1956 \u2013 miglior attore protagonista per pane, amore e...\n1963 \u2013 miglior regista per i sequestrati di altona\n1965 \u2013 miglior regista per matrimonio all'italiana\n1973 \u2013 david europeo per una breve vacanza\nnastro d'argento\n1946 \u2013 miglior regista per sciusci\u00e0\n1948 \u2013 migliore attore protagonista per cuore\n1949 \u2013 miglior regista e migliore sceneggiatura per ladri di biciclette\nfestival di cannes\n1951 \u2013 palma d'oro per miracolo a milano\nfestival internazionale del cinema di berlino\n1971 \u2013 orso d'oro per il giardino dei finzi contini\ngrolla d'oro\n1955 \u2013 miglior regista per l'oro di napoli\nnational board of review\n1949 \u2013 miglior regista per ladri di biciclette\n\n\n== note ==\n\n\n== bibliografia ==\nremo d'acierno, \"de sica, gill e o zampugnaro nnammurato\", edizioni la collina (av) 2007.\ngualtiero de santi, vittorio de sica, il castoro cinema n. 213, editrice il castoro, 2008, isbn 978-88-8033-259-6.\nemi de sica, lettere dal set, edizioni sugarco.\nmanuel de sica, la porta del cielo - memorie 1901-1952, edizioni avagliano, 2005.\ngiancarlo governi, parlami d'amore mari\u00f9. la vita e l'opera di vittorio de sica, edizioni nuova eri, 1991.\nluigi gulia, michele ferri, luciano lilla (a cura di), vittorio de sica. immagini della vita, scritti di maria de sica, luigi gulia, emi de sica, orio caldiron, angelo arpa e una cronologia di michele ferri, sora, centro di studi sorani \"v. patriarca\", 1984.\nluigi gulia, cesare baronio e vittorio de sica: due sorani nella \"chiesa dei poveri\" ad thermas antoninianas, in la ciociaria tra scrittori e cineasti, a cura di franco zangrilli, pesaro, metauro edizioni s.r.l., 2004, pp. 193\u2013205.\n enrico lancia e roberto poppi, de sica vittorio, in dizionario del cinema italiano. gli attori, vol. 1, roma, gremese editore, 2003,  pp. 196-197, isbn 88-8440-213-1.\nantonio mantova, \"vittorio de sica, un sorano nella leggenda\", edizioni sora 1999.\nanna masecchia, vittorio de sica. storia di un attore., edizioni kaplan 2012.\nmaria mercader, la mia vita con vittorio de sica, edizioni mondadori, 1978.\n\n\n== altri progetti ==\n\n wikiquote contiene citazioni di o su vittorio de sica\n wikimedia commons contiene immagini o altri file su vittorio de sica\n\n\n== collegamenti esterni ==\n\n de sica, vittorio, su treccani.it \u2013 enciclopedie on line, istituto dell'enciclopedia italiana. \n gian luigi rondi, de sica, vittorio, in enciclopedia italiana, ii appendice, istituto dell'enciclopedia italiana, 1948. \n gian luigi rondi, de sica, vittorio, in enciclopedia italiana, iv appendice, istituto dell'enciclopedia italiana, 1978. \n de sica, vitt\u00f2rio, su sapere.it, de agostini. \n(en) vittorio de sica, su enciclopedia britannica, encyclop\u00e6dia britannica, inc. \n sisto sallusti, de sica, vittorio, in dizionario biografico degli italiani, vol. 39, istituto dell'enciclopedia italiana, 1991. \n opere di vittorio de sica, su openmlol, horizons unlimited srl. \n(en) opere di vittorio de sica, su open library, internet archive. \n vittorio de sica, su discografia nazionale della canzone italiana, istituto centrale per i beni sonori ed audiovisivi. \n(en) vittorio de sica, su discogs, zink media. \n(en) vittorio de sica, su musicbrainz, metabrainz foundation. \n registrazioni audiovisive di vittorio de sica, su rai teche, rai. \n vittorio de sica, su cinedatabase, rivista del cinematografo. \n bruno roberti e nicoletta ballati, de sica, vittorio, in enciclopedia del cinema, istituto dell'enciclopedia italiana, 2003. \n vittorio de sica, su mymovies.it, mo-net srl. \n(en) vittorio de sica, su imdb, imdb.com. \n(en) vittorio de sica, su allmovie, all media network. \n(de, en) vittorio de sica, su filmportal.de."