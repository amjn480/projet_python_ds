"encyklopedia britannica, oryg. ang. encyclop\u00e6dia britannica  \u2013 angloj\u0119zyczna encyklopedia powszechna wydana po raz pierwszy w latach 1768\u20131771 w edynburgu przez colina macfarquhara i williama smellie\u2019a, a od 1901 wydawana w stanach zjednoczonych. od 2012 wydawana tylko w wersji online.\n\n\n== historia encyklopedii ==\nwydawana od xviii wieku w edynburgu, w przeciwie\u0144stwie do francuskiej encyclop\u00e9die (1751\u20131766), na kt\u00f3rej si\u0119 wzorowa\u0142a, encyclop\u00e6dia britannica by\u0142a bardzo zachowawcza; p\u00f3\u017aniejsze wydania by\u0142y zwykle dedykowane monarchom. w 1870 wydawnictwo zosta\u0142o przeniesione do londynu. 11. edycja encyklopedii, wydana w 1911 wsp\u00f3lnie z uniwersytetem w cambridge, uwa\u017cana jest za klasyczne wydanie encyklopedii britanniki, reprezentuj\u0105ce sum\u0119 wiedzy dost\u0119pnej u progu xx wieku (znajduje si\u0119 ona w domenie publicznej i jest rozwijana w ramach projektu gutenberg jako project gutenberg encyclopedia). sk\u0142ada si\u0119 na ni\u0105 29 tom\u00f3w i 44 miliony wyraz\u00f3w.\npo wydaniu 11. edycji znak handlowy i prawa do publikacji encyklopedii zosta\u0142y sprzedane wydawnictwu sears roebuck z chicago, kt\u00f3re nast\u0119pnie w 1941 odst\u0105pi\u0142o je uniwersytetowi chicagowskiemu. w styczniu 1996 wydawnictwo encyclop\u00e6dia britannica inc. zosta\u0142o kupione przez szwajcarskiego milionera jacquiego safr\u0119.\n\n\n=== obecnie ===\nwersja encyklopedii britannica wydana w 2004 zawiera oko\u0142o 120 tysi\u0119cy artyku\u0142\u00f3w, licz\u0105cych razem oko\u0142o 44 milion\u00f3w s\u0142\u00f3w. wydana zosta\u0142a w formie ksi\u0105\u017ckowej, dost\u0119pna on-line, na p\u0142ytach cd-rom oraz dvd-rom. artyku\u0142y do tego wydania powsta\u0142y staraniem ponad czterech tysi\u0119cy wsp\u00f3\u0142pracownik\u00f3w, a 35% jej zawarto\u015bci zosta\u0142o przepisanych lub napisanych od nowa od 2002 do 2004.\nod 2008 redakcja eb wsp\u00f3\u0142pracuje przy edycji time almanac.\n\n\n== historia wyda\u0144 ==\npierwsze wydanie cd-rom zosta\u0142o przygotowane w 1994. w tym czasie zosta\u0142a tak\u017ce udost\u0119pniona p\u0142atna mo\u017cliwo\u015b\u0107 korzystania z encyklopedii on-line. w 1999 dost\u0119p ten by\u0142 bezp\u0142atny. nie wydawano tak\u017ce uaktualnianych wersji drukowanych. eksperyment ten zako\u0144czy\u0142 si\u0119 w 2001, a nowa wersja drukowana zosta\u0142a wydana w 2002.\nw 2012 redakcja og\u0142osi\u0142a, \u017ce wersja z 2010 b\u0119dzie ostatni\u0105 wersj\u0105 drukowan\u0105. encyklopedia dost\u0119pna b\u0119dzie jedynie w wersji elektronicznej.\n\n\n== edycja polska ==\nencyklopedia britannica w wersji polskiej by\u0142a wydawana przez wydawnictwo kurpisz w latach 1997\u20132005 pod tytu\u0142em \u201ebritannica \u2013 edycja polska\u201d i \u2013 wraz z suplementem \u2013 obejmowa\u0142a 49 tom\u00f3w.\n\n\n== uwagi ==\n\n\n== przypisy ==\n\n\n== linki zewn\u0119trzne ==\nfree online encyclopedia. 1911encyclopedia.org. [zarchiwizowane z tego adresu (2013-04-03)]., has\u0142a z encyklopedii britannica na podstawie wydania 11 z roku 1911. [strony zarchiwizowane przez wayback machine]"