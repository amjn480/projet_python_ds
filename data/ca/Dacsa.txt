"la dacsa, blat de moro, blat d'\u00edndies, moresc o pan\u00eds (zea mays) \u00e9s una planta de la fam\u00edlia de les po\u00e0cies origin\u00e0ria de centream\u00e8rica on havia estat conreada pels pobles ind\u00edgenes des de temps prehist\u00f2rics, els registres arqueol\u00f2gics i l'an\u00e0lisi filogen\u00e8tica suggereixen que la domesticaci\u00f3 del blat de moro va comen\u00e7ar pel cap baix fa 6.000 anys.\u00e9s un cereal no identificat. actualment, a val\u00e8ncia, designen amb aquest mot el blat de moro, que \u00e9s de proced\u00e8ncia americana i que, a l'edat mitjana, era inexistent a les terres catalanes. potser es tractava del cereal que a val\u00e8ncia anomenen \u00abdacsa de bou\u00bb (masclans, \u2018dacsa\u2019). les espigues eren prou boniques perqu\u00e8 les representessin brodades en els fastuosos vestits medievals. no hi ha cap recepta i nom\u00e9s t\u00e9 esment en una llista de cereals trobats en un castell.\n\n\n== origen i hist\u00f2ria ==\n\u00e9s una planta origin\u00e0ria de zones tropicals de centre am\u00e8rica. ja era cultivada a la zona de l'actual m\u00e8xic cap a l'any 7000 a.c. era un aliment b\u00e0sic en les civilitzacions maia i inca. amb l'arribada dels europeus a am\u00e8rica es va estendre arreu del m\u00f3n. actualment \u00e9s el tercer cereal m\u00e9s important del m\u00f3n despr\u00e9s del blat i l'arr\u00f2s i segueix sent un aliment b\u00e0sic per a molts pobles, especialment en les zones tropicals d'am\u00e8rica i \u00e0frica. els asteques i els maies van conrear nombroses varietats al centre i el sud de m\u00e8xic i van utilitzar el proc\u00e9s de la nixtamalitzaci\u00f3 (cocci\u00f3 en una soluci\u00f3 alcalina) per fer-lo m\u00e9s digestiu i millorar-ne les propietats nutritives. gr\u00e0cies a ser un dels conreus m\u00e9s avan\u00e7ats, va ser la base aliment\u00e0ria de les civilitzacions precolombines mantenint una poblaci\u00f3 nombrosa i, a m\u00e9s, els excedents van originar un important comer\u00e7 a la regi\u00f3. va ser conegut pels europeus l'any 1492 durant l'expedici\u00f3 de crist\u00f2for colom a am\u00e8rica i durant el segle xvi va ser introdu\u00eft a europa i d'aqu\u00ed a la resta del m\u00f3n gr\u00e0cies a l'adaptabilitat a diversos climes. les varietats cultivades actuals derivarien de la zea mexicana (zea mays ssp. mexicana) i s\u00f3n for\u00e7a diferents d'aquelles plantes que es conreaven a l'arribada dels europeus a am\u00e8rica, molt m\u00e9s petites i amb pocs grans.\nel 2008 s'anunci\u00e0 que s'havia obtingut la seq\u00fc\u00e8ncia completa del genoma del blat de moro, l'\u00fanica planta, a banda de l'arr\u00f2s, amb la qual aix\u00f2 ha estat aconseguit.\n\n\n== noms populars ==\naquesta planta es caracteritza pels m\u00faltiples sin\u00f2nims que t\u00e9. tots devien tenir en llur origen una pres\u00e8ncia ben compartimentada dialectalment; i encara que podem pensar que la concurr\u00e8ncia ara, en un mateix indret i alhora, de dos o m\u00e9s d'aquests noms no sigui sin\u00f3 un efecte m\u00e9s de la globalitzaci\u00f3, conviuen pac\u00edficament des de fa for\u00e7a temps i en els mateixos indrets, sintagmes com blat de moro i pa de moresc. la paradoxa \u00e9s servida: all\u00e0 on el cereal no t\u00e9 altre nom que blat de moro, per a la denominaci\u00f3 d'un aliment tan important com \u00e9s el pa, els parlants recorren a un sin\u00f2nim provinent d'una el\u00b7lipsi en una altra part del domini.\nal pa\u00eds valenci\u00e0 blat moro \u00e9s el nom de diverses classes de blat: a val\u00e8ncia \u00e9s un blat d'aresta negra i canya dura, que d\u00f3na molta farina i bon pa (blat negre); a alcoi, al contrari, el consideren el blat m\u00e9s dolent; a mallorca s'anomena aix\u00ed un blat d'espiga gruixada, aresta negra, retent, per\u00f2 que fa el pa negr\u00f3s i no gaire fi.els presentem tot seguit:blat de moro (el m\u00e9s escampat pel catal\u00e0 central: olot, pobla de lillet, bag\u00e0, torell\u00f3, empord\u00e0, pened\u00e8s, ribagor\u00e7a, pallars, tremp, urgell, giron\u00e8s i barcelon\u00e8s), blat de l'\u00edndia o blat de les \u00edndies (a les balears, o blat d'indi a menorca i rossell\u00f3, que es pot escriure blat d'\u00edndia) o encara blat d'\u00edndies, forment de l'\u00edndia o forment d'\u00edndia a l'alguer, dacsa o dacsera (nom valenci\u00e0 que a la val\u00e8ncia precolombina en l'\u00e0rab andalus\u00ed es referia al cereal ara anomenat comunament melca sorghum vulgare, al dcvb encara s'hi arreplega \u00abdacsa de bou\u00bb), mill (nord del rossell\u00f3, conflent, capcir, cerdanya), milloc/millot, milloca, milloquera, moresc (de \u00abblat moresc\u00bb pened\u00e8s, camp de tarragona, conca de barber\u00e0, segarra, priorat. la morissa de poboleda al priorat, ve de \u00abmorisca\u00bb), pan\u00eds (de l'\u00edndia), panissera, mallorquer (senterada, al pallars), pifano (dic. lab\u00e8rnia), pinotx (sopeira a la ribagor\u00e7a), i l'internacional i d'origen amerindi\u00e0 ma\u00eds.\n\nles parts de la planta tamb\u00e9 tenen diverses denominacions:\ninfloresc\u00e8ncia femenina (estils i estigmes): barba de blat d'\u00edndia, cabell de blat de moro, cabell de dacsa, cabell de l'espiga de blat de moro, cabell de la panotxa, cabellera de blat de moro, cabellera de l'espiga de blat de moro, cabellera de les panotxes del blat de moro, cabellera de panolla, cabellera de panotxa, cabells de blat de moro, p\u00e8l d'espiga, p\u00e8l de dacsa, p\u00e8l de panolla, p\u00e8l de panotxa, p\u00e8l del blat de moro, perruca de blat de moro\ntija: camot de blat de moro, canoques, canyot, canyoca (conflent), moriscassa, moriscasses\ninfloresc\u00e8ncia masculina: cap, espig\u00f3, floc, plomall\nespiga, infloresc\u00e8ncia femenina i infructesc\u00e8ncia (amb els grans): panotxa, panolla, pinya, cap\u00e7a (conflent, vallespir), fusada\nmatriu del fruit: cap\u00e7ons de blat de moro, cap\u00e7ots de blat de moro\nespiga desgranada: espigot, notari, i segons el diec i el gdlc, tamb\u00e9 cap\u00e7ot, barrusca, pinyot (rossell\u00f3), animeta (rossell\u00f3), espigol (rossell\u00f3)\nbr\u00e0ctees de l'espiga: fullola, pellons, pellofes, pellerofesdel seu nom (zea mays) en deriva tamb\u00e9 ze\u00efna que \u00e9s una prolamina que es troba a l'endosperma de la llavor i comprenen com a m\u00ednim el 50% del contingut en prote\u00efna de l'endosperma i prop del 40% del contingut en prote\u00efna de tota la llavor.\n\n\n== morfologia ==\nel blat de moro t\u00e9 el cicle vital anual. gr\u00e0cies al seu r\u00e0pid creixement, pot arribar als sis metres d'al\u00e7ada, tot i que normalment fa entre 2 i 2,5 m. la tija \u00e9s erecta, herb\u00e0cia i no ramificada, amb entrenusos de 20 a 30 cm. l'arrel, com la de totes les plantes classificades dins del clade dels monocots, \u00e9s fasciculada (en forma de feix i amb totes les arrels del mateix gruix).\nles fulles surten dels nusos i s\u00f3n for\u00e7a m\u00e9s grans i amples que a la majoria de les po\u00e0cies, tenen beina i s\u00f3n lanceolades i molt allargades, mesuren uns 10 cm d'ample i poden arribar a 1 m de llargada. tenen el marge enter i lleugerament ondulat. la nervaci\u00f3 \u00e9s paral\u00b7lela. quant a la inserci\u00f3 a la tija, es classifiquen com a decurrents; quant a la disposici\u00f3 damunt la tija s\u00f3n alternades. una planta madura pot tenir fins a 30 fulles, havent una gran variaci\u00f3 en el nombre, mida i orientaci\u00f3 entre les diferents varietats. en general, les varietats tropicals desenvolupen m\u00e9s fulles que les de climes temperats.\u00e9s una planta monoica i presenta flors unisexuals masculines i femenines a la mateixa planta. la infloresc\u00e8ncia masculina est\u00e0 disposada en forma d'espiga a l'extrem superior de la tija. \u00e9s una infloresc\u00e8ncia composta en forma de pan\u00edcula, amb moltes flors. l'androceu t\u00e9 tres estams. la situaci\u00f3 de la infloresc\u00e8ncia masculina, a la part superior de la planta, permet una dispersi\u00f3 m\u00e9s efica\u00e7 del pol\u00b7len. la infloresc\u00e8ncia femenina, la panolla o panotxa, surt a les aixelles de les fulles. l'ovari \u00e9s s\u00faper i bicarpelar. l'eix de la panolla t\u00e9 un nombre parell de files d'ovaris (entre 4 i 30), cadascun amb un \u00fanic \u00f2vul. el nombre d'\u00f2vuls que es desenvoluparan en files de 300 a 1.000 grans dependr\u00e0 de la varietat i de les incid\u00e8ncies que puguin oc\u00f3rrer durant el seu desenvolupament. el blat de moro \u00e9s pol\u00b7linitzat pel vent (anemof\u00edlia) i la pol\u00b7linitzaci\u00f3 \u00e9s creuada per\u00f2 tamb\u00e9 es pot donar l'autopol\u00b7linitzaci\u00f3. en general, el pol\u00b7len roman viable de 10 a 30 minuts.les infloresc\u00e8ncies femenines inicialment tenen forma d'espiga, amb el temps cada flor dona lloc a un fruit cariopsi, un gra de blat de moro de color groc. els grans se situen en vuit o deu fileres d'entre vuit i trenta grans formant la panotxa, que est\u00e0 envoltada per br\u00e0ctees. els fruits queden disposats sobre un eix. els estils, primer verds i despr\u00e9s vermellosos o groguencs, s\u00f3n llargs, mesuren uns vint cent\u00edmetres, i recorden una cabellera, per aix\u00f2 totes les denominacions fan refer\u00e8ncia a aquesta semblan\u00e7a p\u00e8l de panotxa, p\u00e8l del blat de moro, etc. (vegeu m\u00e9s amunt un recull de denominacions).\n\n\n== h\u00e0bitats ==\nprolifera en clima tropical o subtropical. en regadiu \u00e9s el cereal de major rendiment i supera els 10.000 kg/ha. en llocs massa frescos per ser conreada pel gra (altitud per sobre de 1200 metres o pa\u00efsos d'estiu fresc com gran bretanya) s'aprofita la planta sencera per ensitjar-la. aix\u00f2 s'explica per la recerca cient\u00edfica intensiva, que ha donat llocs a h\u00edbrids d'alta producci\u00f3 i darrerament a plantes modificades gen\u00e8ticament.\n\n\n== or\u00edgens ==\nsobre l'origen espec\u00edfic del blat de moro a mesoam\u00e8rica han estat proposades diverses teories:\npodria ser una domesticaci\u00f3 directa de la subesp\u00e8cie anual mexicana zea mays ssp. parviglumis, origin\u00e0ria de la vall del riu balsas, al sud-est de m\u00e8xic, amb un 12% del seu material gen\u00e8tic procedent de la subesp\u00e8cie zea mays ssp. mexicana per un proc\u00e9s d'introgressi\u00f3.\npot haver derivat de la hibridaci\u00f3 entre un blat de moro petit domesticat (una forma lleugerament modificada d'un blat de moro silvestre) i la zea luxurians o zea diploperennis.\n\u00e9s possible que hagin estat objecte de dues o m\u00e9s domesticacions sia d'un blat de moro silvestre o d'una esp\u00e8cie de zea.\npodria haver evolucionat a partir d'una hibridaci\u00f3 de zea diploperennis amb tripsacum dactyloides.a la d\u00e8cada del 1930, paul mangelsdorf va suggerir que el blat de moro domesticat va ser el resultat d'un proc\u00e9s d'hibridaci\u00f3 entre un blat de moro silvestre desconegut i una esp\u00e8cie del g\u00e8nere tripsacum. tanmateix, el paper del tripsacum en els or\u00edgens del blat de moro ha estat refutat per la moderna an\u00e0lisi gen\u00e8tica, refutant tant el model de mangelsdorf com la quarta teoria abans esmentada.la teoria sobre l'origen de les esp\u00e8cies de zea va ser proposada pel bot\u00e0nic rus nikolai vav\u00edlov el 1931 i l'estatunidenc george beadle el 1932. tot i que comptava amb el suport de l'experimentaci\u00f3, en particular la capacitat de zea mays de creuar-se amb les altres esp\u00e8cies de zea i de produir descend\u00e8ncia f\u00e8rtil, per\u00f2 no expliquen una s\u00e8rie de problemes, com per exemple:\n\nno explica la immensa diversitat de subesp\u00e8cies que s'ha originat.\nno explica com els petits exemplars trobats als jaciments arqueol\u00f2gic de 3500-2700 ac podien haver seleccionat a partir d'una esp\u00e8cie de zea.\nno explica com la domesticaci\u00f3 podria haver tingut efecte sense deixar restes abans de les restes m\u00e9s antigues conegudes datades al voltant del 1100 ac.la domesticaci\u00f3 del blat de moro interessa particularment els investigadors, arque\u00f2legs, genetistes, etnobot\u00e0nics, ge\u00f2grafs, etc. alguns investigadors consideren que hauria comen\u00e7at fa uns 7.500-12.000 anys. les recerques de les d\u00e8cades del 1950 al 1970 es van centrar originalment en la hip\u00f2tesi que la domesticaci\u00f3 s'hauria produ\u00eft a les terres altes entre oaxaca i jalisco, perqu\u00e8 les restes arqueol\u00f2giques conegudes m\u00e9s antigues de blat de moro en aquell moment s'havien localitzat en aquelles zones. els estudis gen\u00e8tics dirigits per john doebley van identificar que zea mays ssp. parviglumis, origin\u00e0ria de la vall del riu balsas, era l'ancestre m\u00e9s similar al blat de moro modern. no obstant aix\u00f2, els estudis arqueobot\u00e0nics publicats el 2009 apunten ara a les terres baixes de la vall del riu balsas, on han estat trobades pedres de molta amb residus de blat de moro en un estrat de 8.700 anys. les restes arqueol\u00f2giques m\u00e9s antigues de panotxes del blat de moro trobades a la cova guil\u00e1 naquitz de la vall d'oaxaca, es remunten aproximadament a 6.250 anys. les m\u00e9s antigues de les coves de prop de tehuac\u00e1n, puebla, daten aproximadament del 2750 ac. la forma de les panotxes no presenta gaires canvis fins al voltant del 1100 ac, quan van apar\u00e8ixer els grans canvis a les panolles de les coves de m\u00e8xic: la diversitat del blat de moro va augmentar r\u00e0pidament.\npossiblement vers l'any 1500 ac, el blat de moro es va comen\u00e7ar a difondre \u00e0mpliament i amb rapidesa. a mesura que es va anar introduint en noves cultures, es van anar desenvolupant nous usos i noves varietats seleccionades per servir millor als nous usos. el blat de moro era l'aliment b\u00e0sic o un dels aliments b\u00e0sics de la majoria de les cultures precolombines d'am\u00e8rica del nord, centream\u00e8rica, sud-am\u00e8rica i el carib. la civilitzaci\u00f3 mesoamericana es va enfortir gr\u00e0cies al conreu del blat de moro, a trav\u00e9s de la collita, de la seva import\u00e0ncia religiosa i espiritual, i a l'impacte que va tenir a la seva dieta. el blat de moro forma part de la identitat dels pobles mesoamericans. durant la primer mil\u00b7lenni, el conreu del blat de moro es va estendre a partir de m\u00e8xic vers el sud-oest dels actuals estats units i un mil\u00b7lenni m\u00e9s tard vers el nord-est i el sud-est del canad\u00e0, transformant el paisatge a mesura que els nadius americans van talar boscos i utilitzar grans zones de pastures per al nou conreu.\nes desconeix el motiu que va precipitar la seva domesticaci\u00f3, ja que la part comestible de la varietat silvestre \u00e9s molt petita i dif\u00edcil d'obtenir per a ser consumida directament, ja que cada gra est\u00e0 tancat en una closca molt dura.\n\n\n== conreu ==\n\u00e9s una base de l'alimentaci\u00f3 animal junt amb la soja i de tots dos productes el principal productor \u00e9s per l'agricultura als estats units on tenen un clima tan adient (corn belt) que no necessiten regadiu. tamb\u00e9 l'argentina i el brasil s\u00f3n grans exportadors. \u00e9s conreu d'estiu i de regadiu del clima mediterrani. t\u00e9 un tipus de fotos\u00edntesi anomenat c4 que permet a la planta aprofitar millor l'aigua que altres cereals. la sembra es fa quan la temperatura de terra supera els 10 o 12 graus, ja que abans no germinaria. no \u00e9s exigent en el tipus de s\u00f2l per\u00f2 no suporta l'alta salinitat. calen un m\u00ednim de 19 \u00b0c durant la floraci\u00f3.\nel conreu de la varietat blat de moro dol\u00e7 es pot considerar com una hortalissa.\nde la dacsa es poden fer una gran quantitat de derivats industrials, oli, glucosa, mid\u00f3, etc. tamb\u00e9 se'n poden fer crispetes.\n\n\n=== producci\u00f3 ===\nel blat de moro es conrea arreu del m\u00f3n i \u00e9s el gra que m\u00e9s es produeix. els estats units produeixen m\u00e9s del 40% de la producci\u00f3 mundial. altres estats productors importants s\u00f3n la xina, el brasil, indon\u00e8sia, m\u00e8xic, l'\u00edndia, l'argentina i fran\u00e7a.\nd'acord amb les dades de la fao, el 2009 es van collir a tot el m\u00f3n 817,1 milions de tones de blat de moro. a la taula seg\u00fcent es mostren els 20 principals estats productors, que van produir el 88 % de la producci\u00f3 total:\n\n*) font: fao 2009.\nles exportacions mundials representen uns 100 milions de tones, un 14% de la producci\u00f3. els cinc principals pa\u00efsos exportadors del 2005 van ser els estats units (49,2 milions de tones), l'argentina (14,8 milions de tones), la xina (9,1 milions de tones), fran\u00e7a (7,8 milions de tones) i ucra\u00efna (3,1 milions de tones).\nels pa\u00efsos importadors s\u00f3n molt m\u00e9s diversos. els cinc primers del 2005, que representaven poc m\u00e9s del 50 % del total, van ser el jap\u00f3 (16,7 milions de tones), corea del sud (8,7 milions de tones), m\u00e8xic (6,0 milions de tones), egipte (5,9 milions de tones) i la xina (5,3 milions de tones).\n\n\n== repercussions ambientals ==\nla dacsa i els seus derivats s\u00f3n una de les fonts principals de calories de la dieta en el m\u00f3n desenvolupat. est\u00e0 present fins i tot en aliments com ara refrescos, pollastre fregit, carn picada o patates fregides, per\u00f2 aquest \u00fas tan est\u00e8s t\u00e9 un impacte mediambiental important.\nel conreu de la dacsa esgota alguns nutrients de la terra que cal renovar per a mantenir la producci\u00f3 agr\u00edcola del terreny. a m\u00e9s, les arrels de la dacsa i el fet que s'hagi de plantar amb bastant dist\u00e0ncia entre planta i planta fan que no retinga l'aigua quan plou, cosa que contribueix a la p\u00e8rdua del s\u00f2l degut a l'erosi\u00f3. es calcula que cada any es perden 100.000 km\u00b2 de terres cultivables perqu\u00e8 han perdut la utilitat per mor de la dacsa. finalment, el conreu de la dacsa necessita grans quantitats de combustibles f\u00f2ssils per a produir els adobs qu\u00edmics que n'acceleren el creixement i per a realitzar el proc\u00e9s d'assecat necessari per al seu transport.\n\n\n== farmacologia ==\n\n\n=== composici\u00f3 qu\u00edmica ===\nestils\n\nsals minerals\nflavonoides\ntanins\nmuc\u00edlags\nal\u00b7lanto\u00efna\nsals de potassi\nolis essencials\nl\u00edpids\nesterols i fitosterols\n\u00e0cid salic\u00edlicllavor\n\nmid\u00f3\nl\u00edpids (20%): \u00e0cid palm\u00edtic, este\u00e0ric, oleic, linoleic, linol\u00e8nic.\nesterols\n\n\n=== usos tradicionals ===\nla mainada fumava els cabells del blat de moro que designaven amb lo nom de cabellera.\n\n\n=== usos medicinals ===\nrelaxa les vies urin\u00e0ries, evitant aix\u00ed la possible infecci\u00f3 de la bufeta, i realitza una acci\u00f3 depurativa que evita la formaci\u00f3 de pedres.\nen pacients amb tensi\u00f3 elevada.\nen pacients amb alts nivells de glucosa i l\u00edpids.\nper a petites ferides, gr\u00e0cies al contingut en al\u00b7lanto\u00efna, que t\u00e9 propietats emol\u00b7lients.\nper combatre la piorrea o la gingivitis i en general problemes dentals est\u00e0 indicat l'oli del blat de moro. per aquest motiu \u00e9s utilitzat en dent\u00edfrics.\nprotegeix la mucosa intestinal, evita diarrees i ajuda a l'absorci\u00f3 intestinal.\nl'oli de la dacsa ajuda a disminuir el colesterol.\n\n\n=== accions farmacol\u00f2giques ===\ndi\u00fcr\u00e8tic, sobretot gr\u00e0cies a les sals minerals. \u00e9s la propietat m\u00e9s destacada.\nhipotensor\nhipoglucemiant\nhipolipemiant\nantis\u00e8ptic\nastringent, gr\u00e0cies al tanins.\nlaxant, a causa de la pres\u00e8ncia de muc\u00edlags.\n\n\n=== toxicitat ===\nel blat de moro no est\u00e0 indicat en pacients amb insufici\u00e8ncia renal o cardiopaties. el seu \u00fas extern pot provocar reaccions al\u00b7l\u00e8rgiques lleus, com per exemple urtic\u00e0ria o sequedat de la pell. per aquest motiu, les persones amb m\u00e9s risc de patir una reacci\u00f3 al\u00b7l\u00e8rgica a la dasca s\u00f3n aquelles que treballen directament al camp.el consum de blat de moro infectat per fusarium productor de fumonisines tamb\u00e9 pot esdevenir t\u00f2xic degut a la infecci\u00f3 pel microorganisme f\u00fangic que produeix d'aquestes toxines.\n\n\n== usos ==\n\n\n=== alimentaci\u00f3 humana ===\nel blat de moro i la farina de blat de moro constitueixen un dels aliments b\u00e0sics a moltes regions del m\u00f3n. la farina de blat de moro s'utilitza per fer farinetes a moltes cultures: des de la polenta d'it\u00e0lia, l'angu del brasil, la mamaliga de romania, l'hariat d'occit\u00e0nia, el mush als estats units o menjars com el sadza, el nshima, l'ugali o el pap a l'\u00e0frica. la farina de blat de moro tamb\u00e9 s'utilitza com un substitut de la farina de blat per fer pa de blat de moro i altres productes de forn. la farina de blat de moro tamb\u00e9 tractada amb una soluci\u00f3 saturada d'hidr\u00f2xid de calci \u00e9s l'ingredient principal per a la tortilla, l'atole i molts altres plats de la cuina mexicana. els flocs de blat de moro s\u00f3n una preparaci\u00f3 de cereals per a l'esmorzar d'origen nord-americ\u00e0 que s'ha popularitzat arreu del m\u00f3n.\nles crispetes o rosetes s\u00f3n els grans de la varietat dita blat de moro esclafidor, pan\u00eds roser o dacsa borlera/bufera/clotxera/confitera/de bombes/de fer roses/de rostir/esclafidora/esclafitora/esclafitosa/esclafitonera/farinera/mongera/petadora/rosera/tendra/torratera/torronera/xofera (zea mays everta) que en escalfar-se esclaten formant peces suaus que es mengen com a aperitiu. la cancha serrana \u00e9s un aperitiu molt popular al per\u00fa a base de blat de moro, que tamb\u00e9 apareix en el tradicional cebiche peru\u00e0. al panjab fan un pa sense llevat anomenat makki di roti.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nla chicha i la chicha morada s\u00f3n begudes generalment fetes amb determinats tipus de blat de moro. la primera \u00e9s una beguda alcoh\u00f2lica obtinguda per fermentaci\u00f3 mentre que la segona \u00e9s un refresc molt com\u00fa al per\u00fa.\nal sud-est dels estats units es poden trobar dues preparacions, el hominy o nixtamal, on els grans es remullen amb sosa c\u00e0ustica en un proc\u00e9s anomenat nixtamalitzaci\u00f3, i una mena de farinetes anomenades grits, que tenen el seu origen en els indis nadius de la zona.\n\u00e9s t\u00edpica de la comarca del bergued\u00e0 el blat de moro escairat, una varietat amb grans grossos i blancs que s'escairen (se'n treu la pellofa) abans de servir-los bullits sencers, generalment en sopa. la dacsa fresca fregida, els tostons, s\u00f3n un entrant t\u00edpic de les valls d'alcoi.el blat de moro tamb\u00e9 pot ser utilitzat per a l'alimentaci\u00f3 quan els grans de les panotxes s'han desenvolupat completament per\u00f2 encara s\u00f3n tous, normalment procedents d'una varietat que cont\u00e9 m\u00e9s sucres i que s'anomena blat de moro dol\u00e7. aquests grans han de ser cuinats per a poder ser menjats, poden ser bullits o rostits. el rostit s'acostuma a aplicar a les panotxes senceres mentre que els grans bullits s'acostumen a consumir com una verdura en amanides i com a guarnici\u00f3 de diferents plats. tamb\u00e9 hi ha plats que integren aquests grans com per exemple pur\u00e9s, tamals, pamonha, curau, pastissos, gelats i molts d'altres.\nel blat de moro \u00e9s una font important de mid\u00f3, la farina de blat de moro (coneguda com a maizena) \u00e9s un ingredient important en la cuina casolana i de molts productes alimentaris industrialitzats. el blat de moro \u00e9s tamb\u00e9 una font important d'oli (oli de blat de moro) i de gluten. el mid\u00f3 de blat de moro pot ser hidrolitzat i tractats enzim\u00e0ticament per produir xarops, en particular un xarop d'alt contingut de fructosa que s'utilitza com a edulcorant com n'\u00e9s el cas del xarop de blat de moro alt en fructosa, i tamb\u00e9 per a la producci\u00f3 d'etanol per fermentaci\u00f3 i destil\u00b7laci\u00f3. l'alcohol procedent del gra de blat de moro \u00e9s tradicionalment utilitzat per a elaborar el bourbon whisky. de vegades el blat de moro s'utilitza com la font de mid\u00f3 per a fer cervesa.\nuna dieta rica en blat de moro pot causar pel\u00b7lagra una malaltia de pell relacionada amb una mancan\u00e7a de vitamina pp. aix\u00f2 es deu principalment la manera com es prepara la farina de blat de moro per al consum hum\u00e0. remullar el blat de moro en una soluci\u00f3 alcalina durant la nixtamalitzaci\u00f3 provoca l'alliberament de niacina (vitamina pp) i el seu precursor, el tript\u00f2fan. el blat de moro \u00e9s baix en prote\u00efnes i especialment en lisina que \u00e9s un dels amino\u00e0cids essencials. les poblacions que s'alimenten principalment de blat de moro poden patir de defici\u00e8ncia de lisina si la seva dieta no es complementa adequadament. avui dia hi ha varietats de blat de moro amb una alta qualitat proteica (anomenades qpm) a les que s'ha millorat el contingut de lisina i tript\u00f2fan per selecci\u00f3 convencional.\n\n\n=== alimentaci\u00f3 animal ===\ntota la planta pot ser consumida pel bestiar com a farratge, en fresc o sec i ensitjat. el blat de moro \u00e9s una planta que fa possible l'engreix del bestiar amb major rapidesa, en el cas dels bovins per exemple tamb\u00e9 augmenta la producci\u00f3 de llet de les vaques, per\u00f2 a costa de la qualitat. el contingut relativament baix de prote\u00efnes del blat de moro i la pobresa relativa de lisina i metionina exigeix l'aportaci\u00f3 de suplements rics en nitrogen.\na nivell mundial, dos ter\u00e7os de la collita de blat de moro s'utilitza per a l'alimentaci\u00f3 animal i el 27 % per a l'alimentaci\u00f3 humana. tot i que hi ha importants disparitats entre els diferents continents. a europa occidental, la totalitat del blat de moro ensitjat i el 80 % del gra \u00e9s utilitzat per a l'alimentaci\u00f3 animal (bestiar bov\u00ed, aviram i cria de porcs). la major part del 20 % restant s'utilitza per a la producci\u00f3 de mid\u00f3 i s\u00e8mola.\n\n\n=== biocombustible ===\nel blat de moro pot ser utilitzat com a biomassa per a fabricar pellets per a la calefacci\u00f3 i tamb\u00e9 per a la producci\u00f3 d'etanol (que pot ser barrejat amb la gasolina). els alts preus del combustible a partir de mitjans del 2007 van portar a una major demanda d'etanol, que al seu torn va provocar l'al\u00e7a dels preus pagats als agricultors pel blat de moro de manera que la collita del 2007 va ser una de les m\u00e9s rendibles de la hist\u00f2ria. el preu dels aliments es va veure afectat en certa manera per l'\u00fas de blat de moro per a la producci\u00f3 de biocombustibles. l'\u00fas de blat de moro per a la producci\u00f3 d'etanol augmenta la demanda, i per tant el preu del blat de moro. aix\u00f2, al seu torn, es tradueix en el fet que part de la superf\u00edcie agr\u00edcola destinada a altres cultius alimentaris sigui destinada a la producci\u00f3 de blat de moro. aix\u00f2 redueix l'oferta dels cultius d'altres aliments i n'augmenta els preus.\n\n\n== galeria d'imatges ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== notes ==\n\n\n== refer\u00e8ncies ==\n\n\n== vegeu tamb\u00e9 ==\ncoca de dacsa\nblat de moro dol\u00e7\nagroglifs\naliment transg\u00e8nic\nchipa guas\u00fa\n\n\n== bibliografia ==\nvanaclocha, bernat; ca\u00f1igueral, salvador. fitoterapia: vademecum de prescripci\u00f3n. 4a ed..  editorial masson, barcelona, 2003. isbn 9788445812204. \nberdonces, josep llu\u00eds. gran enciclopedia de las plantas medicinales: el diosc\u00f3rides del tercer milenio.  ed. tikal. madrid, 1998. isbn 843058496x. \ncebri\u00e1n, jordi. diccionario integral de plantas medicinales. rba, 2002.\nunitat de bot\u00e0nica. facultat de farm\u00e0cia. bot\u00e0nica farmac\u00e8utica (pr\u00e0ctiques).publicacions i edicions de la universitat de barcelona. 2a edici\u00f3,2008.\nalonso, jorge r. tratado de fitof\u00e1rmacos y nutrac\u00e9uticos (en castell\u00e0). 2a edici\u00f3.  rosario: corpus, 2004. isbn 9789872029234. \n\n\n== enlla\u00e7os externs ==\narticle les panolles torrades que esmenta tots els noms de la 'panolla de blat de moro' als pa\u00efsos catalans arxivat 2015-07-19 a wayback machine.\nuniversitat de les illes balears. herbari virtual de les illes balears - imatges detallades i informaci\u00f3 d'aquesta esp\u00e8cie\n[www.tdx.cat/bitstream/10803/294595/1/tesi.pdf marrugat cuy\u00e0s, ramon, l'adaptaci\u00f3 a la llengua catalana dels noms dels vegetals procedents d'am\u00e8rica i llur incid\u00e8ncia en la lexicografia]\nbase de dades \u00abzea mays information from npgs/grin\u00bb. arxivat de l'original el 2009-05-07. [consulta: 3 maig 2009].\nhttp://www.botanical-online.com/maiz.htm\nhttp://www.casapia.com/dietetica-herbolario/los-alimentos/el-maiz-zea-mays-l.html\nzea mays a floracatalana.net arxivat 2011-02-26 a wayback machine.\n\nviccionari"