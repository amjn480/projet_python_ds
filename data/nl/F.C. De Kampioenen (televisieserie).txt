"f.c. de kampioenen is een komische televisieserie van de vrt die bedacht werd door luc beerten, willy vanduren en bruno raes. de serie draait rond de belevenissen van een slecht presterende caf\u00e9-voetbalploeg, f.c. de kampioenen, met een focus op de leefwereld van enkele spelers uit het team. de eerste aflevering van de sitcom werd op 6 oktober 1990 uitgezonden. in 2011 kwam er een einde aan de serie, maar naar aanleiding van het dertigjarige jubileum van de reeks plande e\u00e9n om acht nieuwe afleveringen uit te zenden in 2021. door het overlijden van johny voners (xavier waterslaeghers) werd het nieuwe seizoen echter uitgesteld en was het lang niet zeker of er nog nieuwe afleveringen zouden komen. uiteindelijk werd beslist om het twee\u00ebntwintigste seizoen te schrappen, maar in plaats daarvan een kerstspecial te maken ter ere van voners en het dertigjarige bestaan. de kerstspecial duurde anderhalf uur en werd voor het eerst uitgezonden op 25 december 2020. de serie wordt nog regelmatig heruitgezonden.\nnaast een televisieserie, is er sinds 1997 ook een gelijknamige stripreeks. in 2013, twee jaar na het einde van de serie, kwam een eerste langspeelfilm op het witte doek, kampioen zijn blijft plezant. twee jaar na de eerste film kwam er een tweede film ter ere van het 25-jarig bestaan van de serie, jubilee general. een derde film, forever, kwam uit op 20 december 2017 en een vierde film, viva boma, kwam op 18 december 2019 in de cinema.na de kerstspecial van 2020 besloten de acteurs om de reeks definitief stop te zetten. in september 2021 liep er een vierdelige documentairereeks over de serie onder de naam voor altijd kampioen. de cast van de serie zal centraal staan tijdens een aflevering van james de musical in de winter van 2023-2024.\n\n\n== verhaal ==\nde serie draait rond de belevenissen van een slecht presterende caf\u00e9-voetbalploeg, genaamd f.c. de kampioenen, met een focus op de leefwereld van enkele gezichten uit het team. de meeste sc\u00e8nes spelen zich af in het clublokaal, de woonsten van de hoofdpersonages en het handelspand van de buurman. soms wordt er door middel van buitenopnames ook uitgeweken naar het voetbalveld of een andere locatie. in aflevering 8 van seizoen 1 was te zien dat het adres op een brief gericht aan bieke crucke gelegen is te emblem, wat erop wijst dat de leefwereld van f.c. de kampioenen zich waarschijnlijk in emblem situeert.\nhet merendeel van de afleveringen haalt zijn humor en verhaalverloop uit een misverstand, dat in veel gevallen wordt veroorzaakt door de stereotiepe nieuwsgierigheid van het personage carmen waterslaeghers. naast het misverstand-scenario zijn er veel afleveringen waarin balthasar boma het veld en het caf\u00e9 wil verkopen omdat hij ruzie heeft met zijn ploeg, waarbij de kampioenen dat proberen te verhinderen. een ander terugkerend scenario is dat de mannen tegen hun vrouwen liegen om zich te amuseren zonder hen erbij. dit wordt altijd ontmaskerd, waarna de vrouwen wraak nemen op hun partners. soms duiken ook dialogen op met een seksuele ondertoon, al worden deze \u2013 gezien het een familieserie is \u2013 nooit expliciet. de personages spreken tussentaal.\neen constant element in de serie is de vijandige buurman, die geldt als de belangrijkste tegenspeler van de andere hoofdpersonages. dit personage voelt zich op meerdere vlakken gehinderd door de voetbalploeg en ziet ze dan ook liever vertrekken. in de eerste jaargangen wordt deze rol ingevuld door de garagist dimitri de tremmerie (ddt), gespeeld door jacques vermeire. hij wordt in seizoen 9 opgevolgd door restauranthouder bernard theofiel waterslaeghers (btw), gespeeld door jakob beks, en vanaf seizoen 11 ten slotte door antiekverkoper fernand costermans, gespeeld door jaak van assche.\n\n\n=== start van de serie ===\nin het eerste seizoen werd er op de leefwereld van enkele gezichten uit het team gefocust: de voorzitter balthasar boma, de trainer oscar crucke en zijn vrouw pascale de backer en dochter bieke crucke, de spits pico coppens en zijn vrouw doortje van hoeck, de keeper xavier waterslaeghers en zijn vrouw carmen waterslaeghers en de buurman dimitri de tremmerie.\nboma is de pdg van de boma vleesindustrie nv. naast voorzitter is hij ook nog sponsor van de ploeg. hij is eigenaar van het veld, het caf\u00e9 en radio hallo. zijn persoonlijkheid zorgt af en toe voor problemen en hij komt het vaakst in conflict met oscar en pico. oscar is de trainer van de ploeg en daarnaast samen met zijn vrouw uitbater van het stamcaf\u00e9 van de kampioenen. in het begin kennen oscar en pascale enkele relatieproblemen, maar ze kiezen na een tijdje terug voor elkaar. hun dochter bieke is een echte tiener en kan soms voor discussies zorgen binnen het gezin. pascale en bieke kunnen het goed vinden met twee andere voetbalvrouwen, carmen en doortje. carmen is poetsvrouw bij boma en doortje is boekhoudster bij ddt. hun beider mannen spelen bij de kampioenen. pico is de beste speler van de ploeg. xavier daarentegen is een ramp als keeper. naast voetballen geeft pico les en repareert in het zwart tv-toestellen. xavier is beroepsmilitair, maar raakt niet verder dan de rang sergeant. naast het veld en het caf\u00e9 woont de garagist ddt. vaak verenigen de kampioenen zich tegen hem als hij pesterijen met hen uithaalt.\ntijdens de eerste seizoenen worden de humoristische situaties vaak vermengd met dramatische facetten, wat maakt dat de personages op dat moment in ruime mate uit het echte leven gegrepen lijken. zo vormt op dat moment onder meer de nakende affaire tussen balthasar boma en pascale de backer een niet-komische rode draad, alsook de zorgen die pascale en oscar hebben omtrent hun opgroeiende tienerdochter bieke en het geflirt van pico, wat later werd aangewend om het personage uit de reeks te schrijven. in de latere jaargangen verdwijnen dit soort nuances veelal naar de achtergrond en zijn de (verhoudingen tussen de) personages sterk afgevlakt. er wordt vanaf dan veelal met stereotypes gewerkt (\"de domme\", \"de slimme\", \"de tegenstander\") en met situaties en uitdrukkingen die op constante basis terugkeren en hun humor vooral halen uit de veelvuldigheid waarmee ze gebruikt worden.\n\n\n=== verdere ontwikkelingen ===\nna vier seizoenen verlaten pico en oscar de rest van de kampioenen. pico is vertrokken met zijn nieuwe vriendin, ria de stekker, en oscar is naar kathmandu, nepal, getrokken om er te verblijven in een sekte, de hare krishna's. ondertussen komt er een nieuw personage de kampioenen vergezellen, pol de tremmerie. pol is een neef van ddt die vijf jaar in afrika heeft gewerkt als ontwikkelingshelper en nu in belgi\u00eb komt wonen. nu er geen trainer meer is door het vertrek van oscar, is boma tijdelijk trainer-voorzitter geworden, maar zijn streng bewind zorgt voor vele problemen binnen en buiten de ploeg. om deze problemen op te lossen wordt xavier de nieuwe trainer; marc vertongen gaat xavier vervangen in het doel en pol wordt de nieuwe spits.\nin tussentijd worden de relaties tussen bieke en marc en tussen pol en doortje steeds hechter. zowel marc als pol gaan bij hun lief inwonen. soms ontstaan er weleens wat problemen tussen de koppels, maar deze worden meestal weer snel opgelost. na de breuk tussen pascal en oscar loopt boma graag achter pascale aan, maar meer dan een knipperlichtrelatie tussen hen zal het nooit worden.\nin seizoen 8 wordt ddt gearresteerd vanwege fraude. hierdoor gaat zijn moeder, georgette \"ma ddt\" verreth, de garage verkopen. bieke en boma zijn kandidaat-kopers, maar uiteindelijk wordt de garage verkocht aan bernard theofiel waterslaeghers (btw), de neef van xavier. hij wil er een toprestaurant van maken, maar een succes zal het nooit worden. aanvankelijk wil btw alles alleen doen, maar na een tijdje neemt hij doortje in dienst om hem te helpen met de zaal en de boekhouding. na twee jaar komt er einde aan het restaurant van btw. doordat er geen volk over de vloer komt en hij geen geld meer krijgt van zijn vader komt hij in financi\u00eble problemen. hij verkoopt zijn restaurant aan fernand costermans, die er een antiekzaak van maakt. door het vertrek van btw is doortje weer werkloos, maar ze kan al snel terug aan de slag als secretaresse bij boma.\nop vlak van de liefde blijven de kampioenen ook niet stil zitten. in seizoen 15 vraagt marc bieke ten huwelijk. na hun huwelijk willen de twee graag aan een kindje beginnen, maar dit loopt niet van een leien dakje. na drie jaar slaagt bieke er eindelijk in om zwanger te worden. op het einde van het seizoen bevalt ze van een meisje, paulien vertongen. ook pascale vindt opnieuw liefde in haar leven. ze zet definitief een punt achter het geflirt met boma en begint een relatie met maurice de praetere. ook boma vindt uiteindelijk zijn ware liefde, goedele decocq, in seizoen 19. aanvankelijk zijn ze elkaars tegenpolen, maar ze beginnen toch een relatie met elkaar. af en toe komt haar zoon, ronald decocq, eens over de vloer bij de kampioenen. later wordt hij zelfs de nieuwe spits van de ploeg.\nop het einde van het 21ste en tevens laatste seizoen trouwen zowel pascale en maurice als boma en goedele.\n\n\n== uitzendingen ==\nde eerste aflevering van f.c. de kampioenen, die de naam de nieuwe truitjes kreeg, werd uitgezonden op 6 oktober 1990 op de vlaamse openbare omroep brt (nu vrt). in een van de eerste sc\u00e8nes van f.c. de kampioenen trapt oscar crucke een bal door de ruit van de buurman en garagehouder dimitri \"ddt\" de tremmerie nadat de eerste op stang wordt gejaagd door pico coppens, die overigens als eerste in beeld wordt genomen: tijdens een opwarmingsoefening die voorafgaat aan een wedstrijd tegen f.c. de spuiters, de ploeg van de brandweer. oscar, die in een oranje overall de lijnen kalkt, trapt de bal kwaad weg. de ruit van ddt overleeft de klap niet. ddt stormt naar buiten en roept \"zal 't gaan, ja!?\" het was de geboorte van een in het vlaamse televisielandschap iconische catchphrase en running gag. er zouden daarna namelijk nog vele ruiten sneuvelen bij ddt.\nluc beerten, toenmalig scripteditor en met begeleidende regisseur willy vanduren en uitvoerend producent bruno raes concepthouder, zei dat het publiek moest beslissen wat er op langere termijn met de reeks gebeurt. volgens hem waren de reacties van de personen die al met de reeks geconfronteerd werden bemoedigend. terecht bleek, want de reeks was meteen een succes; vooral door de rol van de toen erg populaire jacques vermeire. de eerste seizoenen van de serie werden opgenomen voor een live-publiek. nadien werd gewerkt met een lachband, die telkens per individuele aflevering werd opgenomen bij een voorvertoning, die meestal plaatshad in het amerikaans theater in brussel.\nvanaf de eerste reeks werd f.c. de kampioenen uitgezonden op het eerste net van de brt, tv1 (nu e\u00e9n); later werd de serie meermaals heruitgezonden.\nop 16 juni 2009 kondigde de vrt aan dat de serie na haar 21ste seizoen zou worden stopgezet. op 15 december 2010 werd de laatste sc\u00e8ne opgenomen. de laatste woorden hierin komen van het personage balthasar boma, met zijn catchphrase \"tourn\u00e9e g\u00e9n\u00e9rale, mijn gedacht!\". deze laatste aflevering werd op 8 januari 2011 ingelachen en verscheen op 26 februari 2011 op het tv-scherm.\n\n\n== personages ==\n\n\n=== hoofdpersonages ===\nin de loop der jaren zijn er verschillende wijzigingen in de rolbezetting doorgevoerd. marijn devalck, danni heylen, johny voners, loes van den heuvel, an swartenbroekx en ann tuts zijn de enige acteurs die er al vanaf het begin bij waren. ben rottiers, jaak van assche en tuur de weert kwamen er pas later bij. herman verbruggen speelde ook vanaf het begin mee in de serie, maar zijn personage was in de eerste vier reeksen slechts een nevenfiguur.\nhoofdrolspelers carry goossens en jacques vermeire maakten een overstap naar vtm, walter michiels werd ontslagen wegens wangedrag op de set en jakob beks werd uit de reeks geschreven omdat zijn personage niet populair genoeg was. beks gaf later in een interview toe nooit gelukkig te zijn geweest met zijn rol als btw in de serie. dit weerhield de acteur echter niet om terug even op te duiken voor een sc\u00e8ne in de vierde kampioenenfilm.\n\n\n=== tijdlijn ===\n\n\n=== gastpersonages ===\nonderstaande tabel geeft een overzicht van de gastpersonages in f.c. de kampioenen.\n\n\n=== cameo's ===\neen aantal bekende vlamingen traden in een cameo op als zichzelf.\n\nin de aflevering bij xavier (reeks 6) hernamen enkele acteurs uit het brt-feuilleton de collega's (1978\u20131981) hun rol: bob van der veken als directeur paul tienpondt, jacky morel als hilaire baconfoy, gangwachter eerste klas en manu verreth als classificeerder jomme dockx.\nin de aflevering sinterklaas kampioentje (reeks 7) hernam frank dingenen zijn rol als andr\u00e9 buys uit meester, hij begint weer! en meester!.\n\n\n== afleveringen ==\n\nonderstaande tabel toont de uitgezonden afleveringen en het gemiddelde aantal kijkers per seizoen. de best bekeken aflevering is de sympathiekste uit seizoen 6 met 2.050.000 kijkers. de laatste aflevering van de serie, getiteld de mooiste dag, bereikte 1.697.876 kijkers.\n\n\n== regie ==\ndoorheen de jaren zijn de afleveringen verzorgd door negen regisseurs:\n\nwilly vanduren (1990\u20131993)\neric taelman (1992\u20131995)\ndirk corthout (1995)\nstef desmyter (1996\u20131999)\netienne vervoort (1999\u20132007)\nanne ingelbrecht (2006\u20132007)\nlouis welters (2007\u20132008)\njohan gevers (2008\u20132011)\nivo chiang (2009\u20132011) + kerstspecial\n\n\n== langspeelfilms ==\n\nin 1993 ontstonden plannen voor een langspeelfilm die een brug moest slaan tussen het vierde en vijfde seizoen van de serie. het project werd echter voortijdig afgevoerd omdat acteurs carry goossens (oscar) en walter michiels (pico) uit de serie verdwenen. een nieuwe filmintentie werd aangekondigd in 2008, maar een jaar later opnieuw ingetrokken omdat de acteurs het scenario \"te plat, niet grappig en ordinair\" vonden. door het weigeren van dit filmscenario was de vrt zo gepikeerd dat men uit rancune besloot de stekker uit de populaire comedyserie te trekken.enige tijd na afloop van de serie kwam alsnog een langspeelfilm tot stand. eind 2013 kwam kampioen zijn blijft plezant in de bioscoopzalen. de film is de 5de meest succesvolste belgische film. vanwege het grote succes van de prent, werd er een tweede film gedraaid voor het 25-jarig bestaan van de kampioenen. de film ging op 28 oktober 2015 in premi\u00e8re. een derde film, f.c. de kampioenen 3: forever, kwam uit op 20 december 2017. op 18 december 2019 ging de vierde film f.c. de kampioenen 4: viva boma! in premi\u00e8re. begin 2020 bereikte de film reeds meer dan 500.000 bezoekers, meer dan alle vlaamse films samen in 2019.\n\n\n== kerstspecial ==\nop 25 december 2020 zond e\u00e9n een kerstspecial van f.c. de kampioenen uit. de special is een hommage aan johny voners, die in 2020 overleed, en zijn personage xavier. de aflevering duurde anderhalf uur en kwam in de plaats van de geschrapte nieuwe reeks ter ere van de dertigste verjaardag van de reeks. rob teuwen maakt in deze special een comeback als billie coppens. na 28 jaar horen we ook marijke, vertolkt door greet rouffaer, terug als dj van radio hallo. in de kerstspecial worden ook beelden getoond van de voorbije 30 jaar f.c. de kampioenen.\nde kerstspecial haalde het kijkcijferrecord van 2020 binnen met 2.283.418 kijkers (met uitgesteld: 2.382.942 kijkers). het werd zo het meest bekeken niet-sportgerelateerde programma aller tijden.\n\n\n=== verhaal ===\n\nzes maanden na het overlijden van xavier waterslaeghers houdt de rest van f.c. de kampioenen een kerstfeest in het caf\u00e9. carmen heeft geen zin om naar het feest te gaan tot ze zich bedenkt door een postuum verstuurde brief van xavier. fernand en ddt zijn ook uitgenodigd, maar zijn te gierig om te betalen voor eten en kerstcadeaus en bedriegen marc om zo, met geld van het nieuw opgerichte xavier waterslaeghers fonds, te kunnen gaan eten. iedereen moest een cadeau kopen voor iemand anders. als cadeau voor doortje heeft pol haar zoon billie uitgenodigd. het blijkt dat billie al die jaren in amerika heeft gewoond. carmen wordt als cadeau gevraagd meter te worden van de zoon van ronald en niki, die ze naar xavier willen noemen.\n\n\n== 10 jaar kampioen ==\nnaar aanleiding van het tienjarig bestaan van de reeks zond tv1 een huldeprogramma uit. het programma werd elke dinsdag van 31 augustus tot en met 26 oktober 1999 om 20.25u uitgezonden op tv1. een aflevering duurde gemiddeld 40 minuten. ben crabb\u00e9 ontving daarin wekelijks een van de acht hoofdacteurs voor een gesprek. opvallend was dat de vrt had gekozen om carry goossens (oscar crucke) en jacques vermeire (dimitri de tremmerie) niet uit te nodigen, aangezien zij de overstap maakten naar de commerci\u00eble zender vtm. walter michiels (pico coppens) was wel te zien, in de aflevering waarin johny voners te gast was.\nelke acteur koos ook zijn of haar favoriete aflevering, die op het einde van de uitzending werd heruitgezonden. er werden ook filmpjes en interviews met fans getoond. copresentatrice sabine de vos zocht iedere week een van de acteurs op een onverwacht moment op. verder waren er ook prijsvragen, live optredens en nog veel meer.\nin de eerste aflevering werd er algemene informatie meegegeven over de reeks, maar was er nog geen acteur te gast. de aflevering van die week werd gekozen door de luisteraars van radio donna.\n\n\n== 25 jaar kampioen ==\nnaar aanleiding van de vijfentwintigste verjaardag van de eerste aflevering stond van gils & gasten op 15 oktober 2015 volledig in het teken van f.c. de kampioenen. het praatprogramma werd voor de gelegenheid omgedoopt in van gils & de kampioenen. lieven van gils ontving de acteurs uit de serie aan zijn tafel om terug te blikken op 21 seizoenen en een langspeelfilm, met een tweede langspeelfilm op komst. daarnaast waren ook superfans guga ba\u00fal en niels destadsbader te gast en stelden the championettes hun nieuwe single voor.\n\n\n== documentaire voor altijd kampioen ==\nin september 2021 liep er een vierdelige documentairereeks over de serie onder de naam voor altijd kampioen. in de documentaire praten regisseurs, schrijvers, acteurs ... over het ontstaan van de kampioenen en het verloop van de serie. naast de hoofdrolspelers praten ook bekende nevenpersonages over hun rol in f.c. de kampioenen, zoals ron cornet als kolonel vandesijpe, greet rouffaer als marijke, kad\u00e8r g\u00fcrb\u00fcz als dokter helga botermans en myriam mulder als minou. de eerste aflevering haalde 637.640 kijkers. \nelke aflevering eindigde met een korte toespeling van superfans guga ba\u00fal en wesley sonck.\n\n\n== prijzen en nominaties ==\nf.c. de kampioenen won meerdere prijzen. hieronder een (onvolledig) overzicht:\n\nf.c. de kampioenen werd ook enkele malen genomineerd voor een prijs, die het uiteindelijk niet won. eveneens een (onvolledig) overzicht:\n\n\n== exposities en evenementen ==\nnaast een tal van signeersessies en fotomomenten zijn er ook enkele grotere evenementen.\n\n\n=== f.c. de kampioenen expo ===\n\nna de laatste opnamen van f.c. de kampioenen werden de decorstukken tentoongesteld. de expositie liep van eind december 2010 tot eind maart 2011 in station antwerpen-centraal. van juli tot begin september 2011 was de expositie onder de naam f.c. de kampioenen aan zee te zien in het kursaal oostende.na de expositie werden bijna alle decors van de televisieserie weggegooid omdat ze te hard versleten waren. van de grote decorstukken is alleen het \"bolleke\", het autootje waar marcske mee rondreed in de serie, behouden gebleven en staat bij herman verbruggen thuis in de hal. ook zijn de kostuums van de acteurs, de juwelen en wat herkenbare spullen bewaard gebleven.\n\n\n=== f.c. de kampioenen in 3d aan zee ===\nin het kursaal oostende liep er in de zomer van 2019 een expo rond de stripreeks van f.c. de kampioenen. de bezoekers konden er onder meer rondlopen in de decors van de strip.\n\n\n=== plopsaland ===\nhet caf\u00e9 werd nagebouwd in plopsaland de panne. in de plopsashop aan de ingang is er ook een f.c. de kampioenen-gedeelte.\n\n\n=== zoektochten ===\ner werden zoektochten georganiseerd in kortrijk, poperinge en de haan.\n\n\n=== zandsculpturenfestival ===\nin de zomer van 2021 kregen de kampioenen een eerbetoon in zand op een terrein van meer dan 5.000 m\u00b2.\n\n\n== vaste locaties ==\ncaf\u00e9 \"de kampioen\" (uitgebaat door pascale, tot 1993 samen met oscar) met de bijhorende toiletten en kleedkamers, gelegen aan veldweg 12\nhuis van pascale en maurice (voorheen ook bewoond door pol, doortje, billie, marc, bieke en oscar)\nvoetbalveld\nvilla van boma, goedele en ronald (carmen en doortje werken hier), gelegen aan konijnenweg 69\nloft van marc, bieke en paulien (voorheen bewoond door pol en doortje) boven de antiekzaak van fernand. tijdelijk bewoond door ronald decocq.\nhuis van pol en doortje\nhuis van xavier en carmen\nkrantenwinkel \"bij xavier\" van carmen (1996 tot 2002)\nantiekzaak van fernand, gelegen op de veldweg 21 (voorheen garage van ddt (1990 tot 1998) en restaurant \"bij mij\" van btw (1998 tot 2000)\nslaapkamer van fernand\nradiostudio radio hallo (marc werkt hier)\ngemeentehuis (marc, maurice, agnes en de burgemeester werken hier)\nappartement van doortje, pico en billie, nadien van doortje, pol en billie (1990 tot 1996)\nappartement van doortje, pol en billie (2002 tot 2009)\nlegerkazerne waar xavier werkt\n\n\n== de kampioenen buiten vlaanderen ==\nin 1994 kwam een nederlandse versie van de serie op het scherm onder de naam de victorie. het werd geen succes en er werden maar 13 afleveringen van gemaakt. in 1993, tijdens de eerste aflevering van mark uytterhoevens talkshow morgen maandag, dreef uytterhoeven de spot met het toenmalige plan van omroepvereniging vara om deze nederlandse versie te maken van de populaire vlaamse sitcom. uytterhoeven noemde de nederlandse versie een grove onderschatting van de acteerkunst van de oorspronkelijke acteurs en toonde toen een filmpje waarin loes van den heuvel, jacques vermeire, johny voners, marijn devalck en carry goossens als hun personages amsterdams spraken. dit filmpje werd klassiek en is talloze malen herhaald in archiefprogramma's.\nvan de serie bestaat een remake in portugal onder de titel clube dos campe\u00f5es.\nin walloni\u00eb is er een remake gemaakt onder de naam vestiaires.\nin frankrijk is er een gedubde versie uitgezonden van f.c. de kampioenen.\n\n\n== trivia ==\nhet veld waar de buitenopnamen van de reeks plaatsvonden, lag in emblem, een deelgemeente van ranst. voor het laatste seizoen van de serie werd gebruikgemaakt van het voetbalveld van stormvogels haasrode. het veld aan caf\u00e9 stinne in meldert (oost-vlaanderen) deed dienst als locatie van het voetbalplein in de films. de eerste locatie, het veld in emblem, werd verkocht en er is inmiddels een golfterrein aangelegd. de nieuwe eigenaar beloofde zo veel mogelijk de sfeer en het interieur van het decor in de serie te behouden.\nin 1998 hebben de kampioenen een gastrol gespeeld in een videoclip van samson & gert, genaamd wij willen voetballen. de kleuren van de voetbalclub uit samson & gert zijn rood en groen, maar omdat f.c. de kampioenen al geel en groen gebruikten, werden de kleuren veranderd in rood en zwart. de enige bekende uit de serie die men zag in de videoclip was pol, voor het overige waren het allemaal figuranten. daarnaast was carmen waterslaeghers in 1992 te zien in de aflevering als de werkvrouw van samson en gert.\nde vier vrouwelijke hoofdrolspeelsters (pascale, carmen, doortje en bieke) vormden gedurende een korte periode de meidengroep the championettes. ze toerden door vlaanderen en namen een paar plaatjes op.\nsommige rollen en gastrollen werden al door verschillende acteurs of actrices gespeeld. zo namen denise daems en leah thys de rol van madeleine de backer voor hun rekening en speelden laurent roose en rob teuwen allebei billie coppens.\nsommige acteurs die later een vaste rol kregen, doken eerder al eens op in de reeks als een ander personage: jakob beks, btw tussen 1998 en 2000, verscheen al eens in reeks 5 als mike, een vriend van ddt. tuur de weert, sinds 2003 te zien als maurice de praetere, verscheen voordien ook al twee keer. eerst speelde hij een inspecteur van de post die ddt betrapte op schending van briefgeheim in reeks 8. nadien speelde hij een collega-duivenmelker van fernand in reeks 12.\ngreet rouffaer kreeg in 1993 de vraag om zich bij de vaste cast van f.c. de kampioenen te voegen. de rol van journaliste marijke, die rouffaer tot dan toe in vijf afleveringen had vertolkt, zou worden uitgebreid. rond diezelfde tijd kreeg ze echter ook een vaste rol in de soapserie wittekerke aangeboden en ze koos voor die laatste.\ncarmino d'haene (scenarist sinds 2009) en niels destadsbader (vanaf 2010 te zien als ronald decocq) waren beide als kind reeds fan van f.c. de kampioenen. de twee jonge west-vlamingen slaagden erin zelf mee te werken aan de reeks.\nin de strip tourn\u00e9e z\u00e9n\u00e9rale zegt marc vertongen dat hij geen tweelingbroer heeft, wat hij in de reeks wel heeft: bart vertongen. hij dook \u00e9\u00e9n keer op in de serie.\nf.c. de kampioenen is na de kotmadam de langstlopende sitcom in belgi\u00eb met in totaal 21 seizoenen.\ner waren oorspronkelijk slechts drie seizoenen gepland.\nin de strips wordt marc met een k geschreven, terwijl het in de serie met een c is. in zijn trouwring staat marc in de televisiereeks echter ook, foutief, met een k.\nde beginmelodie van f.c. de kampioenen vertoont sterke gelijkenissen met het libische nationale volkslied libi\u00eb, libi\u00eb, libi\u00eb en met het liedje mondiale van rocco granata.\neddy lipstick nam in 1996 een pornoparodie op, f.c. de kapoenen. het was de meest succesvolle vlaamse pornofilm aller tijden. de namen van de personages werden licht aangepast, zo heette carmen carmelleke en werd doortje clitoortje. in 2014 kwam er een sequel.\nin aflevering 1 van seizoen 21 blikt xavier in een fotoboek terug op een wedstrijd uit 1995. hij zegt dat hij toen heel goed gekeept had. echter was hij in die periode niet de keeper maar de trainer van de ploeg.\nin aflevering 12 van seizoen 4 worden de kampioenen uitgenodigd om een match te spelen tegen de 'nottingham hotspurs'. de naam van deze ploeg komt voort uit nottingham forest fc en tottenham hotspur fc, die tegenover elkaar stonden in de engelse bekerfinale van 1991.\neen drie minuten durende en dus lange versie van het introlied, het kampioenenlied geproduceerd door guido van hellemont, werd uitgebracht als single in 1990.\nenkele seizoenen van de reeks zijn sinds 2004 verkrijgbaar op dvd. vanaf 2011 werden ook verschillende boxsets uitgebracht, met in 2019 een boxset waarin alle seizoenen en de 3 films werden opgenomen. de reeks is ook volledig te bekijken op het vlaamse streamingplatform streamz.\nin 2020 werd een speciale editie van monopoly uitgebracht dat in het teken staat van f.c. de kampioenen. tevens werden er ook f.c. de kampioenen-edities ontwikkeld van onder andere mens erger je niet! & wie is het?.\nenkele keren wordt verwezen naar marino falco, het artiestenbestaan van marijn devalck. in de aflevering vrolijke vrienden verkoopt fernand bijvoorbeeld platen van falco en in de bende van boma verwijzen ze naar devalcks ongeval waarbij hij in de prikkeldraad eindigde.\n\n\n== tijdelijk verwijderde afleveringen ==\nvanaf circa 2020 besloot de vrt om meerdere afleveringen niet meer uit te zenden in de herhalingen van f.c. de kampioenen op televisie en van de streamingdienst vrt max te verwijderen. dit omdat de afleveringen niet meer in de tijdgeest zouden passen of omdat er gastacteurs in meedoen die veroordeeld zijn voor zedenfeiten. na een petitie en vele reacties van de cast en fans, besloot de vrt om de eerste groep van die afleveringen weer op vrt max te zetten met een disclaimer die wijst op de gewijzigde standaarden. de afleveringen met voor zedenfeiten veroordeelde acteurs bleven weg van het platform.\n\n\n== zie ook ==\nf.c. de kampioenen (franchise): een overzichtspagina van de hele mediafranchise\nf.c. de kampioenen (stripreeks): de gelijknamige stripreeks die gebaseerd is op de televisieserie en dezelfde personages volgt.\nf.c. de kampioenen (voetbalclub): meer uitleg over de fictieve voetbalclub f.c. de kampioenen.\n\n\n== externe link ==\noffici\u00eble website"