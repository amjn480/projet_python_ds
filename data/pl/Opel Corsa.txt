"opel corsa \u2013 samoch\u00f3d osobowy klasy miejskiej produkowany pod niemieck\u0105 mark\u0105 opel od 1982 roku. od 2019 roku produkowana jest sz\u00f3sta generacja modelu.\n\n\n== pierwsza generacja ==\nopel corsa i zosta\u0142 po raz pierwszy zaprezentowany w 1983 roku. produkcja pojazdu trwa\u0142a od 5 listopada 1982 roku do 1993 roku.\nfirmy z bran\u017cy motoryzacyjnej sukcesy finansowe uzyskuj\u0105 wtedy, kiedy oferuj\u0105 du\u017c\u0105 gam\u0119 modeli i ich odmian. kieruj\u0105c si\u0119 tak\u0105 zasad\u0105 niemiecka firma adam opel ag postanowi\u0142a rozszerzy\u0107 swoj\u0105 gam\u0119 wytwarzanych pojazd\u00f3w. zdecydowano, \u017ce b\u0119dzie to najmniejszy pojazd z dotychczas wytwarzanych. decyzja ta poprzedzona zosta\u0142a badaniami rynku, dzi\u0119ki kt\u00f3rym okaza\u0142o si\u0119, \u017ce w europie poza rfn wzrasta\u0142o zainteresowanie ma\u0142ymi samochodami. pod koniec lat siedemdziesi\u0105tych w rfn 12% nowych samochod\u00f3w nale\u017ca\u0142o do ni\u017cszej klasy lub do klasy o czterometrowej d\u0142ugo\u015bci nadwozia, we w\u0142oszech, francji, i w hiszpanii udzia\u0142 tych pojazd\u00f3w wzrasta\u0142 a\u017c do 43%. wewn\u0119trzny rynek rfn by\u0142 nasycony samochodami. szukaj\u0105c nowych rynk\u00f3w zbytu wielkie nadzieje wi\u0105zano z hiszpani\u0105, kt\u00f3ra nale\u017ca\u0142a do kraj\u00f3w o najszybciej rozwijaj\u0105cej si\u0119 motoryzacji. w hiszpanii obowi\u0105zywa\u0142a jednak zasada, \u017ce otwiera ona granice tylko tym dostawcom, kt\u00f3rzy na jej terytorium prowadz\u0105 produkcj\u0119. opel musia\u0142 spe\u0142ni\u0107 ten warunek, je\u015bli chcia\u0142 sprzedawa\u0107 swoje samochody za pirenejami. pod koniec lat siedemdziesi\u0105tych zdecydowano si\u0119 na budow\u0119 w hiszpanii nowego zak\u0142adu produkcyjnego. kosztem oko\u0142o 2 miliard\u00f3w marek powsta\u0142a w saragossie, oddalonej o oko\u0142o 150 km od granicy francuskiej, bardzo nowoczesna fabryka o wysokim stopniu automatyzacji proces\u00f3w technologicznych.\nmy\u015bl zbudowania ma\u0142ego samochodu powsta\u0142a u opla do\u015b\u0107 dawno. w 1969 roku pojawi\u0142y si\u0119 pierwsze projekty, a w\u015br\u00f3d nich tak\u017ce koncepcja samochodu z przednim uk\u0142adem nap\u0119dowym. jednak w\u00f3wczas dzia\u0142 rozwoju firmy mia\u0142 pilniejsze zadania \u2013 modernizowano aktualnie wytwarzane auta, a koncepcj\u0119 zbudowania wozu z przednim nap\u0119dem zrealizowano 10 lat p\u00f3\u017aniej, ale w nieco wi\u0119kszym samochodzie \u2013 oplu kadecie. prace nad ma\u0142ym oplem ruszy\u0142y szybko dopiero pod koniec lat siedemdziesi\u0105tych. prototyp samochodu z serii informacyjnej i inne samochody wyposa\u017cone w nowe podzespo\u0142y przejecha\u0142y podczas pr\u00f3b na poligonie general motors w duddenhofen i na szosach wielu kraj\u00f3w 2,5 mln km, a na stanowiskach kontrolnych sprawdzono ponad 150 silnik\u00f3w, kt\u00f3ry \u0142\u0105czny okres pracy odpowiada\u0142 2 mln km przebiegu. podczas opracowywania nadwozia, a tak\u017ce nowe, w\u0142asne metody pr\u00f3b wytrzyma\u0142o\u015bciowych wykonywanych z modelem 1:2. pr\u00f3by te umo\u017cliwi\u0142y optymalizacj\u0119 nadwozia pod wzgl\u0119dem bezpiecze\u0144stwa, jeszcze przed dokonaniem pierwszego prototypu.\noficjalne uruchomienie produkcji samochodu odby\u0142o si\u0119 5 listopada 1982 roku. tego dnia kr\u00f3l hiszpanii juan carlos i zasiad\u0142 za kierownic\u0105 corsy wyje\u017cd\u017caj\u0105c z hali fabrycznej zak\u0142ad\u00f3w w saragossie. podj\u0119to produkcj\u0119 dw\u00f3ch podstawowych odmian nadwozia: corsa \u2013 z nadwoziem typu hatchback oraz corsa tr- z klasycznym tr\u00f3jbry\u0142owym nadwoziem. kr\u00f3tko po wy\u017cej wymienionych odmianach powsta\u0142a trzecia o cechach sportowych \u2013 corsa sr (gt). samoch\u00f3d ten mia\u0142 m.in. pod przednim zderzakiem inny spojler, owiewki aerodynamiczne przy \u015bcianie tylnej i lepsze warto\u015bci dynamiczne oraz zosta\u0142 wyposa\u017cony w silnik 1300s i legitymowa\u0142 si\u0119 moc\u0105 69 km. rzadko\u015bci\u0105 by\u0142 wariant specjalny corsy 1300s (sprint) zmodyfikowany przez firm\u0119 irmscher. r\u00f3\u017cni\u0142a si\u0119 ona mi\u0119dzy innymi zasilaniem wtryskowym co podnios\u0142o moc do 80 km. by\u0142a to wersja homologowana do rajdowej a grupy. zewn\u0119trzne powierzchnie nadwozia ma\u0142ych opli by\u0142y g\u0142adkie, bez g\u0142\u0119bokich wyt\u0142ocze\u0144 -by\u0142o to korzystne z uwagi na zmniejszenie opor\u00f3w powietrza. przeprowadzone pomiary w tunelu badawczym w\u0142oskiej firmy pininfarina wykaza\u0142y, \u017ce corsa tr mia\u0142a wsp\u00f3\u0142czynnik cx=0,38, a typ corsa hb 0,36.\nprodukowano r\u00f3\u017cne wersje silnikowe od 1.0 do 1.6 dm\u00b3. najmocniejsz\u0105 wersj\u0119 okre\u015blano mianem gsi. w 1990 roku samoch\u00f3d zosta\u0142 poddany liftingowi, zmieniono desk\u0119 rozdzielcz\u0105 na bardziej ob\u0142\u0105 oraz zderzaki.\nw 1992 roku uruchomiono monta\u017c modelu corsa a w eisenach na terenie by\u0142ej nrd, w pobli\u017cu dawnych zak\u0142ad\u00f3w veb automobilwerk eisenach produkuj\u0105cych samochody wartburg.\n\n\n== druga generacja ==\nopel corsa ii zosta\u0142 po raz pierwszy zaprezentowany podczas targ\u00f3w motoryzacyjnych w genewie w 1993 roku.\nza projekt nadwozia odpowiada\u0142 japo\u0144ski projektant hideo kodama. w przeciwie\u0144stwie do poprzednika, w europie auto by\u0142o oferowane jedynie wersji trzy i pi\u0119ciodrzwiowego hatchbacka (jedynie we w\u0142oszech dost\u0119pna by\u0142a wersja kombi). na rynkach pozaeuropejskich corsa by\u0142a sprzedawana pod r\u00f3\u017cnymi nazwami w nast\u0119puj\u0105cych wersjach nadwoziowych: 4-drzwiowy sedan, 5-drzwiowe kombi, 2-drzwiowy pick-up i 2 -drzwiowych kabriolet.\nsamoch\u00f3d ma charakterystyczny, ob\u0142y kszta\u0142t karoserii, kt\u00f3rego pierwowzorem by\u0142 przedstawiony w 1983 roku model koncepcyjny opel junior. w wi\u0119kszo\u015bci wersji nadkola, zderzaki i os\u0142ony lusterek zosta\u0142y wykonane z tworzywa syntetycznego. pocz\u0105tkowo cors\u0119 b oferowano wy\u0142\u0105cznie z silnikami benzynowymi 1.2 i 1.4 oraz diesla 1.5. gam\u0119 motor\u00f3w stopniowo uzupe\u0142niano o kolejne jednostki. wyposa\u017cenie standardowe uchodzi\u0142o za do\u015b\u0107 bogate, jak na auto nale\u017c\u0105ce do segmentu b. seryjnie montowano bowiem napinacze pas\u00f3w bezpiecze\u0144stwa oraz poduszk\u0119 powietrzn\u0105 kierowcy (od 1994 roku).\nopel oferowa\u0142 dwie usportowione odmiany \u2013 corsa sport z silnikiem 1.4 o mocy 82 koni mechanicznych (potem 90) oraz corsa gsi z motorem 1.6, dysponuj\u0105cym moc\u0105 106 koni mechanicznych (pocz\u0105tkowo 109). oba warianty wyst\u0119powa\u0142y wy\u0142\u0105cznie z 3-drzwiow\u0105 wersj\u0105 nadwoziow\u0105.\nw 1997 roku przeprowadzono delikatny facelifting modelu. dotyczy\u0142 on g\u0142\u00f3wnie kwestii kosmetycznych \u2013 nowe, szersze listwy boczne, inne wzory ko\u0142pak\u00f3w czy wprowadzenie bocznych kierunkowskaz\u00f3w. ponadto zastosowano unowocze\u015bniona ga\u0142k\u0119 zmiany bieg\u00f3w i tr\u00f3jramienn\u0105 kierownic\u0119. w tym samym roku cors\u0119 poddano testom zderzeniowym euroncap, w kt\u00f3rych uzyska\u0142a wynik 2 gwiazdek za ochron\u0119 doros\u0142ych i 1 gwiazdk\u0119 za ochron\u0119 pieszych. trzy lata p\u00f3\u017aniej auto zdoby\u0142o noty o wy\u017csze o jedn\u0105 gwiazdk\u0119 w obu kategoriach.\nna p\u0142ycie pod\u0142ogowej corsy (gm4200) powsta\u0142o sportowe coupe \u2013 tigra oraz kombivan \u2013 combo.\n\n\n=== silniki ===\n\n\n=== wersje wyposa\u017ceniowe na rynek europejski ===\naffaires(-12.99)\nauto(01.96-)\nauto joy(-01.95)\nauto viva(-01.96)\ncdx(-02.99)\ncdx auto(01.96-)\ncity(-01.00)\neco(01.96-)\ngls(-03.96)\ngsi(-07.95)\ncentury(-12.99)\ncentury auto.(-12.99)\ncool line(-01.98)\ncoupe du monde(-12.98)\nedition 2000(01.00-)\nedition 2000 auto(01.00-)\njimmy(04.00-)\njoy(-01.95)\nnavajo 1(-01.98)\nnavajo 2(-07.98)\nsioux(-04.99)\nsport(-12.99)\ntop(-01.00)\ntop2(01.00-)\nviva(-12.99)\nviva sport(01.96-)najbogatsze:\n-vogue\n-advantage\n-executive(02.99-)\npozosta\u0142e:\natlanta, coiffeur, cappuccino, edition 100, edition 100 cool, family, grand slam, snow, special, swing, trio, twen, twist, webc@r, world cup, world cup cool, young\n\n\n=== rynki pozaeuropejskie ===\nopel corsa b by\u0142 produkowany tak\u017ce poza europ\u0105. w republice po\u0142udniowej afryki sprzedawano wersj\u0119 sprzed faceliftingu jako corsa lite, natomiast w indiach model po modernizacji oferowano pod nazwami corsa sail (sedan), corsa joy (hatchback) i corsa swing (kombi). na rynku japo\u0144skim nazwa corsa musia\u0142a zosta\u0107 zmieniona na vita, ze wzgl\u0119du na wcze\u015bniejsze zastrze\u017cenie jej przez koncern toyota. w ameryce po\u0142udniowej model ten sprzedawano pod mark\u0105 chevrolet jako: chevrolet corsa, chevrolet chevy, chevrolet classic. do 2005 roku w australii i nowej zelandii by\u0142a sprzedana jako holden barina, a w latach 2001 \u2013 2005 na rynku chi\u0144skim pod nazw\u0105 buick sail.\n\n\n== trzecia generacja ==\nopel corsa iii zosta\u0142 po raz pierwszy zaprezentowany w 1999 roku, a w kolejnym roku trafi\u0142 do seryjnej produkcji. by\u0142 to pierwszy pojazd koncernu general motors zbudowany na nowej p\u0142ycie pod\u0142ogowej gamma, kt\u00f3rej w nast\u0119pnych latach u\u017cyto do stworzenia innych modeli pod mark\u0105 opel i chevrolet. jedyn\u0105 wersj\u0105 nadwoziow\u0105 dost\u0119pn\u0105 w europie by\u0142 hatchback w wariantach trzy- i pi\u0119ciodrzwiowym.\nw 2002 roku przeprowadzono delikatn\u0105 modernizacj\u0119 modelu, kt\u00f3ra polega\u0142a na wprowadzeniu chromowanych wyko\u0144cze\u0144 atrapy ch\u0142odnicy oraz innych drobnych zmianach wizualnych, np. nieco zmienione zderzaki oraz elementy wn\u0119trza. pierwszego, du\u017cego faceliftingu dokonano w 2003 roku. polega\u0142 on na wprowadzeniu nowych zderzak\u00f3w oraz modyfikacji tylnych lamp. ponadto od\u015bwie\u017cono gam\u0119 silnikow\u0105. produkcj\u0119 corsy c w europie zako\u0144czono w pa\u017adzierniku 2006.\n\n\n=== bezpiecze\u0144stwo ===\ncorsa c uzyska\u0142a czterogwiazdkow\u0105, w pi\u0119ciogwiazdkowej skali, not\u0119 w te\u015bcie przeprowadzonym przez niezale\u017cny europejski program oceny nowych samochod\u00f3w euro ncap.\n\n\n=== wersje wyposa\u017ceniowe ===\nbase\neco\ncomfort\nenjoy\ncosmo\nsport\ngsi\nelegance\nsilverline\nviva\n100standardowe wyposa\u017cenie podstawowej wersji modelu corsa obejmuje m.in. poduszk\u0119 powietrzn\u0105 kierowcy, abs, pirotechniczne napinacze pas\u00f3w bezpiecze\u0144stwa, \u015bwiat\u0142a asekuracyjne z funkcj\u0105 \"follow me home\", immobiliser oraz instalacj\u0119 radiow\u0105.\nza dop\u0142at\u0105 auto wyposa\u017cy\u0107 mo\u017cna by\u0142o m.in. przednie i boczne poduszki powietrzne, kurtyny powietrzne, tempomat, kierownic\u0119 wielofunkcyjn\u0105, czujniki parkowania, komputer pok\u0142adowy, podgrzewane przednie fotele, regulacje wysoko\u015bci fotela kierowcy, radio z cd, klimatyzacj\u0119, elektryczne wspomaganie uk\u0142adu kierowniczego, reflektory ksenonowe, \u015bwiat\u0142a przeciwmg\u0142owe, przedni\u0105 szyb\u0119 odbijaj\u0105c\u0105 promienie s\u0142oneczne, czujniki deszczu, elektryczne sterowanie szyb, elektryczne sterowanie lusterek, centralny zamek z pilotem, esp, automatyczn\u0105 skrzyni\u0119 bieg\u00f3w oraz aktywne zag\u0142\u00f3wki przednich foteli.\n\n\n=== silniki ===\nsilniki benzynowe o pojemno\u015bci 1.0, 1.2 i 1.4 litra pochodz\u0105 z poprzedniej wersji i uleg\u0142y niewielkim modernizacjom. natomiast silnik diesla o pojemno\u015bci 1.3 litra by\u0142 zupe\u0142nie now\u0105 konstrukcj\u0105 opracowan\u0105 wsp\u00f3lnie z koncernem fiat. ta wysokopr\u0119\u017cna jednostka by\u0142a produkowana wy\u0142\u0105cznie w polskiej fabryce fiata w bielsku-bia\u0142ej.\n\n\n=== rynki pozaeuropejskie ===\nw ameryce po\u0142udniowej, rpa i azji corsa c by\u0142a sprzedawana pod mark\u0105 chevrolet. poza hatchbackiem w ofercie pojawi\u0142a si\u0119 r\u00f3wnie\u017c wersja z nadwoziem typu sedan, a w brazylii r\u00f3wnie\u017c pickup o nazwie montana. wariant przeznaczony na rynek australijski \u2013 holden barina w topowej wersji sri wyposa\u017cany by\u0142 w 1.8l silnik pochodz\u0105cy z modelu astra.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== czwarta generacja ==\nopel corsa iv zosta\u0142 po raz pierwszy zaprezentowany w londynie w 2006 roku.\npojazd zbudowany zosta\u0142 na nowej platformie sccs opracowanej przez gm wsp\u00f3lnie z fiatem, kt\u00f3r\u0105 dzieli m.in. z fiatem grande punto oraz alf\u0105 romeo mito. obszerniejszy od poprzedniczki model wyposa\u017cony zosta\u0142 w system flex-fix umo\u017cliwiaj\u0105cy szerokie konfigurowanie przestrzeni baga\u017cowej. producent nada\u0142 nowej corsie sportowy charakter, kt\u00f3ry najbardziej uwidacznia si\u0119 w modelu trzydrzwiowym, kt\u00f3ry wygl\u0105da jak coup\u00e9.\nw 2011 roku auto przesz\u0142o face lifting, kt\u00f3ry polega\u0142 m.in. na zmianie kszta\u0142tu reflektor\u00f3w przednich (np. w miejscu kierunkowskaz\u00f3w zamontowano \u015bwiat\u0142a do jazdy dziennej), zmianie wygl\u0105du atrapy ch\u0142odnicy oraz obudowy reflektor\u00f3w przeciwmgielnych.\nnajszybsza odmiana ma\u0142ego opla nazwana opc wyposa\u017cona by\u0142a w silnik 1.6 o mocy 192 km, kt\u00f3ry zapewnia bardzo dobre osi\u0105gi. zewn\u0119trznie auto r\u00f3\u017cni si\u0119 od wersji \"zwyk\u0142ych\" wzornictwem zderzak\u00f3w i prog\u00f3w, tylnym spoilerem, obni\u017conym zawieszeniem i zarezerwowanym dla najmocniejszych odmian opli b\u0142\u0119kitnym, metalizowanym lakierem.\nopel corsa d otrzyma\u0142 pi\u0119\u0107 gwiazdek w pi\u0119ciogwiazdkowej skali euro ncap. w plebiscycie na europejski samoch\u00f3d roku 2007 zaj\u0105\u0142 2. pozycj\u0119 (za fordem s-max).\n\n\n=== wyposa\u017cenie ===\nedition\nessentia\nenjoy\ngsi\ncosmo\nsport\nopc\nopc n\u00fcrburgring edition\nvan\nvan business edition\nkaleidoscope \u2013 wersja limitowana\ncolor edition \u2013 wersja limitowana\n\n\n=== silniki ===\noznaczenia literowe i cyfrowe silnik\u00f3w:\n\n\n== pi\u0105ta generacja ==\nopel corsa v zosta\u0142 po raz pierwszy zaprezentowany podczas targ\u00f3w motoryzacyjnych w pary\u017cu w pa\u017adzierniku 2014 roku.\nopel corsa e de facto nie jest ca\u0142kowicie now\u0105 generacj\u0105, a g\u0142\u0119boko zmodyfikowan\u0105 cors\u0105 d. auto zosta\u0142o zbudowane na tej samej p\u0142ycie pod\u0142ogowej, co corsa d. w stosunku do poprzedniej generacji pojazd otrzyma\u0142 ca\u0142kowicie now\u0105 przedni\u0105 cz\u0119\u015b\u0107 nadwozia oraz przeprojektowany ty\u0142.\nznacznie zmieni\u0142a si\u0119 r\u00f3wnie\u017c gama jednostek nap\u0119dowych. do oferty zosta\u0142 wprowadzony nowy aluminiowy, trzycylindrowy benzynowy silnik 1.0 ecotec direct injection turbo o mocy 90 lub 115 km. ponadto gama silnik\u00f3w benzynowych obejmuje tak\u017ce 4\u2011cylindrowe jednostki o pojemno\u015bciach 1.2 i 1.4. znacznej modernizacji poddano turbodo\u0142adowany silnik 1.4 o mocy 100 km. osi\u0105ga on 200 nm momentu obrotowego, jest to najwy\u017csza warto\u015b\u0107 w  gamie zespo\u0142\u00f3w nap\u0119dowych corsy. modernizacji poddano r\u00f3wnie\u017c dobrze znane jednostki wysokopr\u0119\u017cne 1.3 cdti o mocy 75 km i 95 km.na rok modelowy 2016 poczyniono zmiany w corsie. wprowadzono system onstar, dodano silnik 1.4 z fabryczn\u0105 instalacj\u0105 lpg, oraz wprowadzono usportowion\u0105 wersj\u0119 opc.\n\n\n=== wersje wyposa\u017ceniowe ===\nessentia\nenjoy\ncolor edition\ncosmo\nopc line \u2013 wersja charakteryzuj\u0105ca si\u0119 agresywniejsz\u0105 stylistyk\u0105 wyposa\u017cona m.in. w nak\u0142adki na zderzakach i progach, spojler dachowy, czarne detale, chromowan\u0105 ko\u0144c\u00f3wk\u0119 uk\u0142adu wydechowego, sp\u0142aszczon\u0105 na dole kierownic\u0119, sk\u00f3rzan\u0105 ga\u0142k\u0119 zmiany bieg\u00f3w oraz metalowe nak\u0142adki na peda\u0142y.\nopc \u2013 samoch\u00f3d w tej wersji debiutowa\u0142 w lutym 2015 roku. auto jest nap\u0119dzane benzynowym silnikiem 1.6 turbo ecotec. jednostka ta generuje a\u017c 204 km mocy. samoch\u00f3d posiada sportowe zawieszenie i fotele, a do 100 km/h przy\u015bpiesza w 6,8 s. za hamowanie odpowiadaj\u0105 wzmocnione hamulce brembo.standardowe wyposa\u017cenie podstawowej wersji pojazdu obejmuje m.in. system stabilizacji toru jazdy esc, 6 poduszek powietrznych, centralny zamek z pilotem, elektryczne sterowanie szyb przednich, system wspomagania ruszania na wzniesieniach oraz tryb u\u0142atwiaj\u0105cy manewrowanie kierownic\u0105 przy niskich pr\u0119dko\u015bciach (city).\nopcjonalnie auto wyposa\u017cy\u0107 mo\u017cna m.in. w zaawansowanego asystenta parkowania, system ostrzegania o obecno\u015bci innego pojazdu w martwym polu (side blind spot alert), system multimedialny intellilink z 7-calowym ekranem dotykowym, przedni\u0105 kamer\u0119 opel eye ii generacji z funkcj\u0105 rozpoznawania znak\u00f3w drogowych, systemem ostrzegania przed niezamierzonym zjazdem z pasa ruchu (ldw), automatycznymi \u015bwiat\u0142ami drogowymi (hba), uk\u0142adem monitorowania odleg\u0142o\u015bci od poprzedzaj\u0105cego pojazdu i systemem ostrzegaj\u0105cym o zagro\u017ceniu kolizj\u0105 czo\u0142ow\u0105 (fca).\n\n\n=== silniki ===\n\n\n== sz\u00f3sta generacja ==\nopel corsa vi zosta\u0142 zaprezentowany po raz pierwszy w maju 2019 roku.\nsz\u00f3sta generacja corsy to pierwsze, zupe\u0142nie nowe wcielenie opracowane od podstaw od czasu premiery czwartej generacji w 2006 roku.\nsamoch\u00f3d pierwotnie powsta\u0142 pod piecz\u0105 konstruktor\u00f3w general motors i mia\u0142 zosta\u0107 zaprezentowany w 2017 roku, jednak spodziewana data premiery zbieg\u0142a si\u0119 z przej\u0119ciem opla przez koncern psa peugeot citro\u00ebn. nowy, francuski w\u0142a\u015bciciel anulowa\u0142 premier\u0119 dotychczasowego projektu sz\u00f3stej generacji corsy i zarz\u0105dzi\u0142 opracowanie tego modelu jeszcze raz od nowa, tym razem w oparciu o technologi\u0119 peugeota.\nco ciekawe, odrzucony przez psa pierwotny projekt corsy vi zosta\u0142 wykorzystany przez chi\u0144ski oddzia\u0142 marki buick. jako miejski sedan, samoch\u00f3d jest produkowany od lipca 2018 roku w szanghaju jako druga generacja modelu buick excelle.\nnowa corsa zosta\u0142a opracowana w rekordowym czasie 2 lat i ostatecznie doczeka\u0142a si\u0119 premiery p\u00f3\u017an\u0105 wiosn\u0105 2019 roku. prezentacja modelu mia\u0142a miejsce w czerwcu, jednak z powodu wycieku zdj\u0119\u0107 do internetu wygl\u0105d modelu dotar\u0142 do wiadomo\u015bci publicznej ju\u017c w po\u0142owie maja.\ncorsa sz\u00f3stej generacji jest bli\u017aniaczym modelem w stosunku do przedstawionej kilka miesi\u0119cy wcze\u015bniej drugiej generacji peugeota 208 i zarazem blisko spokrewniona z produkowanym od 2016 roku citroenem c3. wida\u0107 to po charakterystycznej sylwetce, kt\u00f3ra wyr\u00f3\u017cnia si\u0119 d\u0142ug\u0105 przedni\u0105 mask\u0105, kr\u00f3tkimi tylnymi drzwiami i du\u017cym rozstawem osi. w stosunku do poprzednika nowa corsa jest d\u0142u\u017csza, szersza i w\u0142a\u015bnie \u2013 ni\u017csza.\nprodukcja modelu rozpocz\u0119\u0142a si\u0119 ju\u017c w pierwszej po\u0142owie 2019 roku, jednak pierwsze sztuki trafi\u0142y do salon\u00f3w dopiero na pocz\u0105tku 2020 roku. po raz pierwszy w historii corsa oferowana jest zar\u00f3wno w wersji benzynowej i wysokopr\u0119\u017cnej, jak i elektrycznej. jest to zarazem najmocniejszy wariant w gamie. do wyboru nie ma ju\u017c 3-drzwiowego hatchbacka. \n\n\n=== lifting ===\nw maju 2023 roku samoch\u00f3d przeszed\u0142 kompleksow\u0105 modernizacj\u0119. otrzyma\u0142 charakterystyczny pas przedni tzw. opel vizor. w miejscu \"klasycznego\" grilla pojawi\u0142 si\u0119 nowy element, kt\u00f3ry \u0142\u0105czy ze sob\u0105 reflektory led. zmieni\u0142y si\u0119 r\u00f3wnie\u017c wloty powietrza. teraz samoch\u00f3d ma sprawia\u0107 wra\u017cenie mocniej osadzonego na drodze. z kolei z ty\u0142u napis \"corsa\" zdobi centraln\u0105 cz\u0119\u015b\u0107 klapy baga\u017cnika. opr\u00f3cz tego cors\u0119 po raz pierwszy mo\u017cna naby\u0107 z lakierem grafik grey. ponadto logotyp marki znajduj\u0105cy si\u0119 z przodu i z ty\u0142u, w zale\u017cno\u015bci od poziomu wyposa\u017cenia, mo\u017ce mie\u0107 czarny lub srebrny kolor. \n\n\n=== corsa-e ===\nna pocz\u0105tku 2020 roku wprowadzono do sprzeda\u017cy elektryczn\u0105 wersj\u0119 opla corsy. wykorzystuje ona elektryczny silnik o mocy 136 km i maksymalnym momencie obrotowym wynosz\u0105cym 260 nm. w poje\u017adzie wykorzystano akumulatory o pojemno\u015bci 50 kwh, a maksymalny zasi\u0119g wynosi 337 km. wed\u0142ug producenta akumulatory na\u0142adujemy do 80 procent w ci\u0105gu 30 minut. do pierwszych stu kilometr\u00f3w na godzin\u0119 zelektryfikowan\u0105 cors\u0119 rozp\u0119dzimy w 8,1 sekundy, a pr\u0119dko\u015b\u0107 maksymalna wynosi 150 km/h. w stylistyce i wn\u0119trzu auto pozostaje bez wi\u0119kszych r\u00f3\u017cnic w stosunku do wersji spalinowych, jednak niestety wprowadzenie nap\u0119du elektrycznego spowodowa\u0142o podniesienie masy pojazdu o a\u017c 350 kg i zmniejszenie pojemno\u015bci baga\u017cnika o ok. 40 litr\u00f3w. w polskich salonach marki ceny zaczynaj\u0105 si\u0119 od 124 490 z\u0142, samoch\u00f3d mo\u017cemy zakupi\u0107 tak\u017ce z rz\u0105dow\u0105 dop\u0142at\u0105 wynosz\u0105c\u0105 18 750 z\u0142.\n\n\n=== wersje wyposa\u017ceniowe ===\ncorsa\nedition\nelegance\ngs linestandardowe wyposa\u017cenie podstawowej wersji corsa pojazdu obejmuje m.in. abs i esp, uk\u0142ad wspomagaj\u0105cy ruszanie pod g\u00f3r\u0119, uk\u0142ad rozpoznawania znak\u00f3w ograniczenia pr\u0119dko\u015b\u0107, ostrzegania przed kolizj\u0105, automatycznego hamowania przy niskich pr\u0119dko\u015bciach, wykrywania zm\u0119czenia kierowcy i utrzymania na pasie ruchu, 7 poduszek powietrznych, elektrycznie regulowane szyby przednie, centralny zamek z pilotem, radio z 4 g\u0142o\u015bnikami, usb i bluetooth sterowane z kierownicy, komputer pok\u0142adowy, tempomat, elektrycznie regulowane i podgrzewane lusterka, dzielon\u0105 tyln\u0105 kanp\u0119, \u015bwiat\u0142a do jazdy dziennej, oraz 15-calowe stalowe obr\u0119cze k\u00f3\u0142.\nbogatsza wersja edition dodatkowo wyposa\u017cona jest w m.in. klimatyzacj\u0119 manualn\u0105, nawiewy tylnych siedze\u0144, klamki zewn\u0119trzne lakierowane pod kolor nadwozia, a tak\u017ce 16-calowe stalowe obr\u0119cze k\u00f3\u0142.\nkolejna w hierarchii wersja elegance dodatkowo wyposa\u017cona zosta\u0142a w m.in. system multimedialny z 6 g\u0142o\u015bnikami, bluetooth, usb, tunerem cyfrowym dab i dotykowym ekranem 7 cali, czujnik deszczu, 7-calowy wy\u015bwietlacz wska\u017anik\u00f3w kierowcy, p\u00f3\u0142sk\u00f3rzane siedzenia, elektrycznie regulowane szyby tylne, reflektor, oraz \u015bwiat\u0142a przeciwmgielne led, chromowana listwa okien, oraz 16-calowe aluminiowe felgi.\nnajbogatsz\u0105 wersj\u0119 gs line o usportowionej charakterystyce dodatkowo wyposa\u017cona zosta\u0142a tak\u017ce w m.in. przednie siedzenia sportowe, czarn\u0105 podsufitk\u0119, aluminiowe nak\u0142adki na peda\u0142y, \u015bwiat\u0142a tylne led, sportowe zderzaki, a tak\u017ce zawieszenie o charakterystyce sportowej.\n\n\n=== silniki ===\n\n\n== sprzeda\u017c w polsce ==\n\n\n== przypisy =="