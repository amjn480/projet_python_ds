"grad celsius (\u00b0c) \u00e4r en enhet f\u00f6r temperatur som har f\u00e5tt sitt namn efter den svenske vetenskapsmannen och astronomen anders celsius, som tog fram en skala f\u00f6r temperaturm\u00e4tning. \ncelsiusskalan \u00e4r graderad i 100 skalstreck mellan vattnets fryspunkt (0 \u00b0c) och vattnets kokpunkt (100 \u00b0c). dessa tillst\u00e5nd har under senare tid reviderats och 0 \u00b0c definieras som den absoluta temperaturen 273,15 kelvin. kelvinskalan anv\u00e4nder samma delning som celsiusskalan men definierar nollan till absoluta nollpunkten. andra temperaturer p\u00e5 skalan uttrycks i termer av temperaturskillnaden i grader celsius mellan nollpunkten och den aktuella temperaturen.\nsambandet mellan temperatur uttryckt i grader celsius och kelvin \u00e4r \n\n  \n    \n      \n        t\n        =\n        t\n        \u2212\n        273\n        ,\n        15\n      \n    \n    {\\displaystyle t=t-273,15}\n  d\u00e4r t \u00e4r temperaturen i grader celsius och t \u00e4r temperaturen i kelvin.\n\n\n== historia ==\nunder termometerns tidigaste historia visste man inte hur den b\u00e4st skulle graderas. fahrenheitskalan inf\u00f6rdes 1724, r\u00e9aumurskalan 1731. anders celsius gjorde m\u00e4tningar p\u00e5 olika orter och vid olika lufttryck och fann att vattnets kokpunkt och fryspunkt vid normalt lufttryck var l\u00e4mpliga referenspunkter. han sammanfattade sina resultat i uppsatsen observationer om tw\u00e4nne best\u00e4ndiga grader p\u00e5 en thermometer i kungliga vetenskapsakademiens handlingar \u00e5r 1742, tv\u00e5 \u00e5r f\u00f6re sin d\u00f6d.\ncelsius delade in omr\u00e5det i 100 grader och satte 0 \u00b0c vid kokpunkten och 100 \u00b0c vid fryspunkten. skalan v\u00e4ndes efter hans d\u00f6d, s\u00e5 att 0 \u00b0c sattes vid vattnets sm\u00e4ltpunkt. en tidig anv\u00e4ndare av termometrar var carl von linn\u00e9. i uppsatsen hortus upsaliensis (16 december 1745) anger han temperaturer i den v\u00e4nda celsiusskalan. eventuellt var det p\u00e5 linn\u00e9s initiativ som skalan v\u00e4ndes.\u00e5r 1967 definierade cgpm celsius-skalan med hj\u00e4lp av enheten kelvin, som \u00e4r si-enheten f\u00f6r temperatur. det innebar att (exakt) 0,01 \u00b0c motsvarade temperaturen vid rent vattens trippelpunkt, det vill s\u00e4ga n\u00e4r balans r\u00e5der mellan tre aggregationsformer: fast  (is), flytande  och gas (\u00e5nga). den 20 maj 2019 definierades kelvin utifr\u00e5n boltzmanns konstant ist\u00e4llet f\u00f6r med trippelpunkten, vilket inneb\u00e4r att trippelpunkten inte l\u00e4ngre ligger exakt (men mycket n\u00e4ra) 0,01 \u00b0c.\n\n\n== konvertering mellan temperaturenheterna ==\n\n\n== se \u00e4ven ==\ngrad fahrenheit\nkelvin\n\n\n== noter ==\n\n\n== externa l\u00e4nkar ==\n wikimedia commons har media som r\u00f6r grad celsius.\nhistory of the celsius temperature scale"