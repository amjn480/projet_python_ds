"ifk g\u00f6teborg, lokalt ofta bara ifk (idrottsf\u00f6reningen kamraterna), \u00e4ven bl\u00e5vitt, \u00e4nglarna och kamraterna, \u00e4r en svensk idrottsf\u00f6rening fr\u00e5n g\u00f6teborg grundad den 4 oktober 1904, med fotboll som den mest k\u00e4nda idrotten, men p\u00e5 senare tid orientering som den mest framg\u00e5ngsrika. sedan 2018 \u00e4r fotbollssektionen en sj\u00e4lvst\u00e4ndig f\u00f6rening som ing\u00e5r i alliansf\u00f6reningen ifk g\u00f6teborg. efter att allsvenskan 2023 avgjorts ligger ifk g\u00f6teborg tv\u00e5a i fotbollsallsvenskans maratontabell och har blivit svenska m\u00e4stare 18 g\u00e5nger.\nunder 1980-talet hade klubben sin storhetstid, och 1982 vann laget samtliga st\u00f6rre t\u00e4vlingar; allsvenskan, sm-slutspelet, svenska cupen, och som f\u00f6rsta svenska klubb uefacupen. ifk fick samma \u00e5r mottaga fair play-priset samt tilldelades hall of fames hedersomn\u00e4mnande vid idrottsmuseet i g\u00f6teborg. 1987 vann klubben uefacupen \u00e4nnu en g\u00e5ng. ifk var n\u00e4ra att ta det sista steget i europacupen, men f\u00f6rlorade mot fc barcelona efter straffavg\u00f6rande i semifinalen 1986.\u00e4ven under 1990-talet var ifk g\u00f6teborg sveriges mest framg\u00e5ngsrika herrfotbollslag, d\u00e5 laget vann sex titlar i allsvenskan, 1990\u20131991 och 1993\u20131996.\n\n\n== historia ==\n\n\n=== b\u00f6rjan ===\nifk g\u00f6teborg grundades den 4 oktober 1904 d\u00e5 ett tjugotal ungdomar samlats p\u00e5 caf\u00e9 olivedal, i h\u00f6rnet av olivedalsgatan och sveaplan i d\u00e5varande majornas sjunde rote, d\u00e4r de bildade krets 39 av idrottsf\u00f6reningen kamraterna. initiativtagare var john s\u00e4wstr\u00f6m och chalmersingenj\u00f6ren arthur wingren, som ocks\u00e5 blev f\u00f6reningens f\u00f6rsta ordf\u00f6rande. chalmers har f\u00f6r \u00f6vrigt gamla fotbollstraditioner med chalmers bollklubb som bildades 1889. de \u00f6vriga i styrelsen var enok olsson (vice ordf\u00f6rande), john s\u00e4wstr\u00f6m (sekreterare), nils andersson (vice sekreterare), meyer kanterowitz (kass\u00f6r), herbert johansson (intendent) samt de b\u00e5da suppleanterna james andersson och stellan ljungberg.ifk:s f\u00f6reg\u00e5ngare var if kamraterna i annedal som bildades 1895, men upph\u00f6rde 1899. ytterligare tv\u00e5 f\u00f6reningar hade uppst\u00e5tt i annedal; idrottss\u00e4llskapet kamraterna och annedals sportklubb. medlemmarna i de tv\u00e5 f\u00f6reningarna hade det sv\u00e5rt i b\u00f6rjan, eftersom det var sv\u00e5rt f\u00f6r arbetare att f\u00e5 tiden att r\u00e4cka till idrott ocks\u00e5. dessutom m\u00f6ttes idrotten med misst\u00e4nksamhet och ibland f\u00f6rakt bland grannarna i annedal, men p\u00e5 f\u00f6rsommaren 1904 samlades de drivande krafterna i idrottss\u00e4llskapet och sportklubben d\u00e5 en sammanslagning diskuterades. de beslutade om att ans\u00f6ka hos centralstyrelsen f\u00f6r kamratf\u00f6rbundet om att f\u00e5 bilda en egen krets i g\u00f6teborg. runt om i sverige fanns redan en rad f\u00f6reningar med namnet \"kamraterna\", men f\u00f6r att bli en av de m\u00e5nga kamratkretsarna beh\u00f6vdes centralstyrelsens godk\u00e4nnande. de fick dock ett \u00f6verraskande besked fr\u00e5n centralstyrelsen i stockholm om att en ans\u00f6kan fr\u00e5n g\u00f6teborg redan hade beviljats, ins\u00e4nd av tv\u00e5 ingenj\u00f6rsstuderande p\u00e5 chalmers tekniska h\u00f6gskola: arthur wingren och stellan ljungberg. eftersom wingren och ljungberg bara hade lyckats samla ett f\u00e5tal intresserade, hade de inte hunnit f\u00e5 ig\u00e5ng n\u00e5gon verksamhet inom kretsen vilket ledde till m\u00f6te.det var strax s\u00f6der om linn\u00e9platsen som karlsrof\u00e4ltet fanns, den f\u00f6rsta tr\u00e4ningsplanen, som bl\u00e5vitt vann fyra v\u00e4nskapsmatcher p\u00e5 under h\u00f6sten 1904 med m\u00e5lskillnaden 8\u20132.\np\u00e5 h\u00f6sten 1904 \u00e4ndrades namnet till idrottsf\u00f6reningen kamraterna g\u00f6teborg genom en sammanslagning med annedals sportklubb. femtio personer betalade medlemsavgift, och den bl\u00e5vitrandiga klubbdr\u00e4kten kom f\u00f6rst 1910, innan dess anv\u00e4ndes vita tr\u00f6jor och bl\u00e5 byxor. f\u00f6rsta lagkaptenen var john s\u00e4wstr\u00f6m, och den f\u00f6rsta regulj\u00e4ra fotbollsmatchen spelades mot ik vikingen som ifk f\u00f6rlorade med 1\u20132. ifk startade i sm f\u00f6rsta g\u00e5ngen 1907, och i f\u00f6rsta matchen f\u00f6rlorade de mot \u00f6rgryte is med 0\u20138. i sveriges f\u00f6rsta fotbollslandskamp, mot norge 1908, deltog tre spelare fr\u00e5n ifk; ove eriksson, nils andersson och erik b\u00f6rjesson.under \u00e5ren 1904\u20131970 vann ifk g\u00f6teborg sju svenska m\u00e4sterskapsguld, det f\u00f6rsta den 11 oktober 1908 mot ifk uppsala som laget besegrade med 4\u20133 inf\u00f6r cirka 3 000 \u00e5sk\u00e5dare p\u00e5 walhalla idrottsplats. bl\u00e5vitts f\u00f6rsta fixstj\u00e4rna var erik b\u00f6rjesson, som kom fr\u00e5n jonsered drygt ett \u00e5r f\u00f6re sm-finalen mot ifk uppsala, i juli 1907. b\u00f6rjesson spelade cirka 300 matcher f\u00f6r bl\u00e5vitt, \u00e5ren 1907\u20131910 och 1912\u20131920. den andra svenska m\u00e4sterskapssegern kom 1910 mot djurg\u00e5rdens if med 3\u20130 inf\u00f6r 5 510 personer, d\u00e4r erik b\u00f6rjesson gjorde alla tre m\u00e5len.\u00f6stra hamngatan 24 var adressen f\u00f6r ifk:s f\u00f6rsta klubblokal, som \u00f6ppnades \u00e5r 1920 (numera riven). den tredje sm-titeln vann ifk g\u00f6teborg under f\u00f6rsta v\u00e4rldskriget 1918. detta var ifk g\u00f6teborgs f\u00f6rsta sm-final i stockholm, p\u00e5 stockholms stadion, d\u00e4r 6 000 \u00e5sk\u00e5dare satt b\u00e4nkade d\u00e5 ifk g\u00f6teborg vann med 5\u20130 mot helsingborgs if. i den f\u00f6rsta s\u00e4songen av allsvenskan 1924/1925, placerade sig ifk p\u00e5 en andra plats. filip \"svarte-filip\" johansson blev allsvenskans f\u00f6rsta skytteligavinnare n\u00e4r han under denna s\u00e4song gjorde 39 m\u00e5l p\u00e5 22 matcher, vilket \u00e4r rekord. det f\u00f6rsta allsvenska guldet kom s\u00e4songen 1934/1935, d\u00e5 laget tr\u00e4nades av eric hjelm. n\u00e4sta sm-titel kom 1942, d\u00e5 laget vann med fyra po\u00e4ngs marginal \u00f6ver gais.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\u00e5r 1924 reste ifk g\u00f6teborg till spanien, f\u00f6r den dittills mest omfattande utlandsturn\u00e9n som ett svenskt fotbollslag hade gjort (d\u00e4r klubben utmanade fc barcelona, athletic bilbao och atletico madrid). en annan l\u00e5ngresa gick 1949 till nordamerika mellan den 12 juni och 9 juli, med syftet att marknadsf\u00f6ra europeisk fotboll. den 35 dagar l\u00e5nga turn\u00e9n hade kostat ifk cirka 30 000 kronor.\n\n\n=== \u00e4nglarna ===\nnamnet \"\u00e4nglarna\" f\u00f6ddes i mitten av 1950-talet, av kolport\u00f6ren bengt nilsson. tidigare denna dag hade ifk g\u00f6teborg slagit aik med 5\u20133. bland g\u00e4sterna fanns den legendariske ny tid-tecknaren gunnar \"bong\" bongberg, som dagen efter ritade sitt dubbelspaltiga ullevi-reportage med temat \"\u00e4nglarna\".det dr\u00f6jde till 1958 innan ifk vann allsvenskan igen, samma \u00e5r som vm spelades i sverige och ullevi var nybyggd. i laget som tr\u00e4nades av walter probst spelade bland andra bengt \"f\u00f6let\" berndtsson, owe \"fiskar-owe\" ohlsson och bertil \"bebben\" johansson. \"bebben\" var mycket v\u00e4rdefull f\u00f6r laget och skulle som tr\u00e4nare vinna sm-titel med ifk 1969, och \"f\u00f6let\" berndtsson och owe ohlsson togs ut i vm-truppen.1961 invigdes kamratg\u00e5rden och ifk spelade 5\u20135 mot de blivande svenska m\u00e4stare if elfsborg i en klassisk match. 1962 ansl\u00f6t landslagsanfallaren yngve brodd fr\u00e5n proffslivet i frankrike till ifk och blev 1963 tr\u00e4nare f\u00f6r laget, som han ledde fram till 1966.1969 tog ifk efter tv\u00e5 niondeplatser 1967\u201368 sm-titeln f\u00f6r f\u00f6rsta g\u00e5ngen p\u00e5 elva \u00e5r med bertil \"bebben\" johansson som tr\u00e4nare. ifk-anfallaren reine almqvist blev allsvensk skyttekung och andra nyckelspelare var mittbacken bj\u00f6rn ericsson, lagkaptenen reine feldt och kreativa mittf\u00e4ltaren g\u00f6ran \"pisa\" nicklasson. i samma veva debuterade nicklasson i landslaget, och blev \u00e4ven uttagen till vm i mexiko 1970. laget spelade en enkel fotboll, av \"bebben\" johansson lanserad som \"bonnfotboll\". ifk var ocks\u00e5 det lag med h\u00f6gst publiksnitt och hade s\u00e4songens h\u00f6gsta publiksiffror i de tv\u00e5 derbyna mot gais. n\u00e4sta s\u00e4song kom ifk att \u00e5ka ur allsvenskan, efter att ha f\u00f6rlorat den sista matchen mot \u00f6rebro sk med 1\u20130 p\u00e5 eyravallen. publikbr\u00e5k uppstod d\u00e5 fans till ifk g\u00f6teborg rusade in och f\u00f6rs\u00f6kte riva ner m\u00e5lburen i hopp om omspel och matchen avbr\u00f6ts med cirka 8 minuter kvar och ifk-supportrar hamnade i br\u00e5k med polis.\n\n\n=== 1970-talet ===\nefter ifk g\u00f6teborgs guld 1969 \u00e5kte klubben ur allsvenskan 1970. ifk f\u00f6rblev i d\u00e5varande division ii (idag superettan) under ett antal \u00e5r. n\u00e5gra spelarprofiler under denna period var bland annat donald niklasson, sten danielsson och eddy magnusson. 1972 spelade 28 spelare i ifk:s a-trupp varav 13 var nyf\u00f6rv\u00e4rv och 1973 var det 19 nya spelare i truppen. samtidigt rasade publiksiffrorna, vilket f\u00f6rs\u00e4mrade klubbens ekonomi. bertil westblad blev ny ordf\u00f6rande 1972 och 1974 blev anders bernmar vice ordf\u00f6rande och klubbdirekt\u00f6r. bernmar l\u00e5g bakom att ifk g\u00f6teborg \u00e5terigen blev ett lag som lockade storpublik. 1976 skrev gert lengstrand l\u00e5ten heja bl\u00e5vitt och schytts spelade in den p\u00e5 albumet \"\u00e4nglal\u00e5tar\". l\u00e5ten spelades p\u00e5 ifk:s hemmamatcher fram tills 2009, d\u00e5 ifk:s inmarschl\u00e5t byttes till snart skiner poseidon skriven av joel alme. 1976 sattes ett rekord f\u00f6r division ii n\u00e4r 50 690 \u00e5sk\u00e5dare f\u00f6ljde derbyt mot gais.under westblads och bernmars ledning inleddes en satsning d\u00e5 kamratg\u00e5rden intecknades och styrelsen gick i borgen f\u00f6r l\u00e5n. ifk gjorde flera uppm\u00e4rksammade v\u00e4rvningar i landslagsspelarna bj\u00f6rn nordqvist och ove kindvall som ansl\u00f6t 1975 och ralf edstr\u00f6m som anl\u00e4nde 1977. 1975 kom ifk tv\u00e5a i division ii efter kalmar ff som avancerade till allsvenskan med en po\u00e4ngs marginal gentemot ifk. n\u00e4stf\u00f6ljande s\u00e4song kunde ifk s\u00e4kra \u00e5terkomsten till allsvenskan n\u00e4r laget vann division ii med \u00e5tta po\u00e4ngs marginal framf\u00f6r tv\u00e5an helsingborgs if. under comebacks\u00e4songen i allsvenskan 1977 hade ifk 23 760 \u00e5sk\u00e5dare i snitt per hemmamatch, det tredje h\u00f6gsta snittet i sverige genom tiderna. 1978 f\u00f6ljde ifk efter malm\u00f6 ff och inf\u00f6rde \"halvproffsverksamhet\" d\u00e4r spelare arbetade halvtid och fick mer tid \u00f6ver till tr\u00e4ning.i slutet av 1970-talet kom en ny ung generation spelare fram som skulle lyfta klubben till toppen. fr\u00e5n jonsered kom anfallaren torbj\u00f6rn nilsson som 1976 debuterade i landslaget och 1975 v\u00e4rvades tvillingbr\u00f6derna conny karlsson och jerry carlsson fr\u00e5n ifk oskarshamn efter tips fr\u00e5n densamme. fr\u00e5n hisingen och if warta h\u00e4mtades glenn hys\u00e9n och fr\u00e5n lerkil glenn str\u00f6mberg. 1976 v\u00e4rvades \u00e5terigen ett br\u00f6drapar i tommy och tord holmgren fr\u00e5n g\u00e4llivare. 1979 blev sven-g\u00f6ran eriksson ny tr\u00e4nare f\u00f6r ifk och implementerade sitt nya spelsystem som skulle komma att lyfta laget till oanade h\u00f6jder. ifk:s spelsystem har beskrivits av sven-g\u00f6ran eriksson som ett som bygger p\u00e5 kollektiv insats med utrymme f\u00f6r individualism.\n\n\n=== 1980-talet ===\nefter ett 1970-tal d\u00e4r malm\u00f6 ff dominerat allsvenskan tog ifk \u00f6ver den rollen under 1980-talet efter \u00f6sters if:s korta tid i toppen av allsvenskan 1980\u20131981. en f\u00f6rsta framg\u00e5ng i europa fick ifk i cupvinnarcupen 1980 d\u00e5 de tog sig till kvartsfinal men f\u00f6rlorade mot arsenal. andraplatsen i allsvenskan 1980 medf\u00f6rde att ifk fick delta i uefacupen 1981/1982. i de inledande omg\u00e5ngarna vann ifk mot finl\u00e4ndska valkeakoski, \u00f6sterrikiska sturm graz samt rum\u00e4nska dinamo bucure\u015fti och kvalificerade sig f\u00f6r kvartsfinal, d\u00e4r de lyckades sl\u00e5 ut valencia. ifk:s hemmamatch inf\u00f6r 50 108 \u00e5sk\u00e5dare vanns med 2\u20130, och efter att ha besegrat kaiserslautern i semifinalen tog de sedan \u00e4ven en finalplats.i finalen m\u00f6tte ifk g\u00f6teborg hamburger sv i tv\u00e5 matcher, som b\u00e5da vanns av ifk. ifk g\u00f6teborg hade som f\u00f6rsta (och \u00e4nnu, 2023, enda) svenska lag vunnit en europeisk titel. segern i uefacupen innebar att klubbens ekonomi kunde r\u00e4ddas, efter en kaotisk v\u00e5r d\u00e5 styrelsemedlemmar hade avg\u00e5tt och klubben hade miljonskulder. f\u00f6r att kunna \u00e5ka till valencia tvingades anders bernmar be sponsorn skf om ett snabbl\u00e5n. ordf\u00f6rande bertil westblad avgick och gunnar larsson valdes till hans eftertr\u00e4dare i mars 1982. i laget spelade inte mindre \u00e4n fyra glenn: glenn hys\u00e9n, glenn str\u00f6mberg, glenn schiller och glenn holm, ett faktum som gett upphov till den popul\u00e4ra ramsan \"alla heter glenn i g\u00f6teborg\" av hammarbys fans under andra sm-finalen 1982 p\u00e5 s\u00f6derstadion. andra profiler i laget var landslagsm\u00e5lvakten thomas wernersson, backarna conny karlsson och ruben svensson, mittf\u00e4ltaren tord holmgren och anfallaren dan corneliusson.1982 vann ifk g\u00f6teborg \u00e4ven allsvenskan och segrade i svenska cupen. i m\u00e4sterskapsfinalen vann ifk mot hammarby if p\u00e5 s\u00f6derstadion i den andra finalmatchen med 3\u20131 och vann d\u00e4rmed med sammanlagt 4\u20133. i samband med finalmatchen tilldelades torbj\u00f6rn nilsson guldbollen. ifk hade \u00e4ven st\u00e5tt f\u00f6r en utklassning i semifinalen mot malm\u00f6 ff med sammanlagt 8\u20131. d\u00e4remot lyckades ifk inte er\u00f6vra bragdguldet, som gick till mats wilander efter hans seger i franska \u00f6ppna. ifk:s grattistelegram till bragdmedalj\u00f6ren l\u00f6d:\n\nifk vann sm-titel \u00e4ven 1983 och 1984 och kunde dessutom f\u00f6rsvara segern i svenska cupen 1983. i allsvenskan slutade ifk trea 1983 men i d\u00e5tidens sm-slutspel kunde ifk ta hem m\u00e4sterskapet efter 1\u20131 och 3\u20130 i finalerna mot \u00f6sters if. 1984 vann ifk allsvenskan och defilerade i m\u00e5l som svenska m\u00e4stare efter sammanlagt 7\u20131 mot ifk norrk\u00f6ping i sm-finalen.\nn\u00e4sta stora internationella framg\u00e5ng f\u00f6r ifk g\u00f6teborg kom 1986 d\u00e5 laget n\u00e5dde semifinal i europacupen f\u00f6r m\u00e4starlag efter segrar \u00f6ver fenerbah\u00e7e och aberdeen. i laget spelade den unge anfallaren johnny ekstr\u00f6m som samma \u00e5r landslagsdebuterade och andra nya spelare efter 1982 var roland nilsson och stefan pettersson. dessutom hade torbj\u00f6rn nilsson \u00e5terv\u00e4nt efter proffs\u00e5ren i kaiserslautern. i den f\u00f6rsta semifinalen vann ifk mot det spanska storlaget fc barcelona med 3\u20130, men barcelona vann med samma siffror hemma och vann sedan straffsparksl\u00e4ggningen. torbj\u00f6rn nilsson blev turneringens skyttekung med sju fulltr\u00e4ffar.\nden framg\u00e5ngsrika s\u00e4songen 1986\u20131987 slutade med sm-titel 1987 efter tv\u00e5 dramatiska finaler mot malm\u00f6 ff. s\u00e4songens h\u00f6jdpunkt blev den andra finalsegern i uefacupen mot dundee med sammanlagt 2\u20131, och tidigare i turneringen stod ifk f\u00f6r kvartsfinalsegern mot inter d\u00e4r ifk gick vidare efter 1\u20131 p\u00e5 san siro. efter segern i uefacupen 1987 f\u00f6rsvann elva spelare; d\u00e4ribland stig fredriksson, glenn hys\u00e9n (fiorentina), peter larsson (ajax), thomas wernersson och tord holmgren (fredrikstad). fredriksson och wernersson uts\u00e5gs till nya klubbdirekt\u00f6rer. 1988 slutade bl\u00e5vitt tv\u00e5a i allsvenskan men \u00e5kte ur slutspelet i semifinalen mot djurg\u00e5rden.\n\n\n=== 1990-talet ===\nunder 1990-talet fortsatte framg\u00e5ngarna f\u00f6r ifk och laget blev svenska m\u00e4stare 1990 och 1991. ifk hade v\u00e4rvat bland annat kennet andersson och stefan rehn. efter n\u00e5gra \u00e5r som ungdomstr\u00e4nare blev roger gustafsson huvudansvarig f\u00f6r a-laget 1990. ifk har sedan b\u00f6rjan av 90-talet en tradition att \u00e4ta pyttipanna, s\u00e5 kallad guldpytt, endast i samband med att de vinner allsvenskan och blir svenska m\u00e4stare i fotboll.1993 inleddes en dominans i allsvenskan n\u00e4r laget 1993\u20131996 tog fyra raka segrar, och spelade \u00e5terkommande i uefa champions league. i 1992/1993 \u00e5rs upplaga slutade laget tv\u00e5a bakom ac milan i gruppspelet som g\u00e4llde en finalplats. i uefa champions league 1994/1995 vann ifk sin grupp f\u00f6re tv\u00e5an fc barcelona men \u00e5kte sedan ut i kvartsfinalen mot bayern m\u00fcnchen p\u00e5 bortam\u00e5lsregeln. denna period hade ifk bland andra landslagsspelarna h\u00e5kan mild, thomas ravelli, magnus erlingmark, jesper blomqvist, teddy lu\u010di\u0107, pontus k\u00e5mark och joachim bj\u00f6rklund i truppen, som alla var med i sveriges vm-trupp som tog brons 1994. ifk:s senaste deltagande i champions league f\u00f6ljde s\u00e4songen 1997/1998 d\u00e5 laget kvalificerade sig genom att sl\u00e5 ut rangers i kvalet med sammanlagt 4\u20131. i gruppspelet slutade ifk p\u00e5 en sistaplats bakom bayern m\u00fcnchen, paris saint-germain och be\u015fikta\u015f.1996 k\u00f6pte ifk niclas alexandersson fr\u00e5n halmstads bk och andreas andersson fr\u00e5n degerfors if. laget slutade tv\u00e5a i allsvenskan efter halmstads bk vilket efter f\u00f6reg\u00e5ende \u00e5r s\u00e5gs som ett misslyckande. de f\u00f6ljande \u00e5ren blev utan framg\u00e5ngar f\u00f6r ifk som \u00e5ret efter slutade p\u00e5 en \u00e5ttondeplats. f\u00f6r f\u00f6rsta g\u00e5ngen p\u00e5 l\u00e4nge var ifk g\u00f6teborg inte heller b\u00e4sta klubben i staden, i och med att v\u00e4stra fr\u00f6lunda if knep en femteplats. flera spelare l\u00e4mnade: jesper blomqvist och andreas andersson blev utlandsproffs och thomas ravelli avrundade karri\u00e4ren i usa. ifk gjorde d\u00e4refter flera v\u00e4rvningar i form av christian karlsson, joakim persson, stefan b\u00e4rlin och magnus pehrsson som hade stora f\u00f6rv\u00e4ntningar p\u00e5 sig men som inte lyckades p\u00e5 kamratg\u00e5rden. ifk v\u00e4rvade \u00e4ven internationellt genom anfallaren emmanuel tetteh. en lyckad v\u00e4rvning blev m\u00e5lvakten bengt andersson. tr\u00e4naren mats jingblad l\u00e4mnade mitt under s\u00e4song efter 0\u20134 mot \u00f6rebro sk och in kom den gamla ifk-anfallaren reine almqvist. almqvist l\u00e4mnade i sin tur under s\u00e4songen 1999 efter en f\u00f6r ifk inte tillfredsst\u00e4llande s\u00e4song och stefan lundin tog \u00f6ver som tr\u00e4nare.\n\n\n=== 2000-talet ===\ninf\u00f6r s\u00e4songen 2000 v\u00e4rvades trion gustaf andersson, tomas rosenkvist och mikael sandklef fr\u00e5n lokalkonkurrenten v\u00e4stra fr\u00f6lunda if fotboll. ifk l\u00e5g i toppen av allsvenskan under sommaren, men det blev till slut en fj\u00e4rdeplats. v\u00e4nsterbacken stefan landberg skadades och tvingades avsluta sin karri\u00e4r. 2000 avgick gunnar larsson som ordf\u00f6rande efter 18 \u00e5r p\u00e5 denna post.2001 kompletterades truppen med hemv\u00e4ndaren pontus k\u00e5mark, och martin ericsson. med hj\u00e4lp av juniorerna fredrik karlsson/risp och sebastian johansson ledde klubben allsvenskan i b\u00f6rjan av juni. h\u00e5kan mild skadade sig p\u00e5 v\u00e5ren, och laget f\u00f6ll s\u00e5ledes i tabellen. mild \u00e5terkom p\u00e5 h\u00f6sten och bl\u00e5vitt slogs om seriesegern, men efter bortaf\u00f6rlusterna mot gif sundsvall och helsingborg i de sista matcherna slutade s\u00e4songen med en ny fj\u00e4rdeplats i den stockholmsdominerade tabellen. 2001 hade ifk totalt 10\u20130 i m\u00e5lskillnad mot malm\u00f6 ff, varav ifk:s st\u00f6rsta segersiffror (6\u20130) blev ett faktum.2002 var f\u00f6r f\u00f6rsta g\u00e5ngen p\u00e5 l\u00e4nge en nederlagss\u00e4song f\u00f6r ifk, som efter viss slutdramatik i botten fick kvala mot v\u00e4stra fr\u00f6lunda if och s\u00e4kra ett nytt allsvenskt kontrakt, d\u00e4r tempor\u00e4ra tr\u00e4narbyten hade gjorts under \u00e5ret. under vintern 2002/2003 blev bosse johansson ny tr\u00e4nare i ifk och laget l\u00e5nade n\u00e5gra spelare; d\u00e4ribland hans blomqvist, som blev en ny publikfavorit i sin hemmadebut med tv\u00e5 m\u00e5l i vinsten 3\u20130 mot malm\u00f6. publiksiffran 40 382 noterades p\u00e5 ullevi i 5\u20132-vinsten mot \u00f6is den 27 maj, och ifk slutade s\u00e4songen p\u00e5 sjunde plats.2004 firades 100-\u00e5rsjubileums\u00e5ret och ifk slutade p\u00e5 tredje plats efter stora spelarinvesteringar, f\u00f6ljt av spelarskador med mera, och n\u00e5gra matcher med stora publiksiffror. den stora investeringen var anfallaren peter ijeh som k\u00f6ptes fr\u00e5n malm\u00f6 ff. efter allsvenskans slut spelade ifk svenska cupen-final mot djurg\u00e5rden, f\u00f6rlust med 1\u20133. efter 2004 l\u00e4mnade bosse johansson klubben och laget beh\u00f6vde en ny tr\u00e4nare, vilken blev norrmannen arne erlandsen fr\u00e5n lillestr\u00f8m sk.\ninf\u00f6r 2005 hade ifk g\u00f6teborg spelat i nystartade royal league men f\u00f6rlorat finalen mot fc k\u00f6penhamn efter 13 straffsparksomg\u00e5ngar. oscar wendt, karl svensson, mattias bj\u00e4rsmyr, pontus wernbloom, andr\u00e9s vasquez samt br\u00f6derna jonatan och marcus berg blev den \"nya generationen\" som tog \u00f6ver efter alla spelare som var skadade eller l\u00e4mnade klubben. ullevi fylldes vid guldmatchen i allsvenskan, som dif vann med 3\u20131.p\u00e5 h\u00f6sten 2005 hade klubben blivit anklagad f\u00f6r skattebrott, och mats persson och peter ijeh h\u00e4mtades av polis f\u00f6r f\u00f6rh\u00f6r. anklagelserna g\u00e4llde peter ijehs och stefan selakovics \u00f6verg\u00e5ngar till klubben. denna h\u00e4ndelse d\u00f6ptes av tidningarna till \"ifk g\u00f6teborgs omtalade skatteaff\u00e4rer\". detta gjorde att d\u00e5varande ordf\u00f6rande bengt halse, sportchefen mats persson och kass\u00f6ren janne \"pl\u00e5nbok\" nilsson, avgick. peter ijeh kr\u00e4vde att f\u00e5 l\u00e4mna laget och s\u00e5ldes till fc k\u00f6penhamn. klubben fick ocks\u00e5 betala 13 miljoner kronor i obetald skatt, samt skattetill\u00e4gg f\u00f6r peter ijeh och stefan selakovic. klubben lyckades dock undvika ytterligare bestraffning, till exempel tv\u00e5ngsnedflyttning, genom att h\u00e4vda trol\u00f6shet mot huvudman vilket gjorde att all skuld lades p\u00e5 de tidigare n\u00e4mnda akt\u00f6rerna.stig lundstr\u00f6m blev efter h\u00f6stens brottsutredning klubbens nya ordf\u00f6rande. gamla storspelaren h\u00e5kan mild avslutade karri\u00e4ren och blev hyllad under sin sista match mot norska lyn i royal league, och blev efter detta sportchef f\u00f6r klubben. under vintern f\u00f6rs\u00f6kte bl\u00e5vitt f\u00f6rst\u00e4rka truppen genom att v\u00e4rva magnus kihlberg, thomas olsson, ali gerba och jonas wallerstedt. de tv\u00e5 f\u00f6rstn\u00e4mnda kom i stort sett gratis till klubben, medan kanadensaren gerba kostade tre miljoner kronor. ifk placerade sig inledningsvis h\u00f6gt upp i tabellen, men efter vm-uppeh\u00e5llet avgick arne erlandsen. orsaken sades vara att erlandsen ville k\u00f6pa in n\u00e5gra rutinerade spelare till guldstriden, men det var emot klubbens vilja. den assisterande tr\u00e4naren kjell petersson tog \u00f6ver. under sommaren l\u00e4mnades ifk av karl svensson (f\u00f6r rangers), och oscar wendt (fc k\u00f6penhamn, f\u00f6r 8 miljoner) och ifk fick backbrister. laget slutade till slut p\u00e5 \u00e5ttonde plats i allsvenskan 2006.ifk g\u00f6teborg gjorde inf\u00f6r s\u00e4songen 2007 klart med en ny tr\u00e4nartrio, och en fortsatt satsning p\u00e5 unga spelare. i augusti s\u00e5ldes marcus berg till den holl\u00e4ndska klubben fc groningen f\u00f6r \u00f6ver 30 miljoner kronor. den tidigare petade mittf\u00e4ltaren pontus wernbloom klev fram i den nya rollen som anfallare och blev lagets nya m\u00e5lskytt. laget provade \u00e4ven 15-\u00e5rige nicklas b\u00e4rkroth som anfallare i hemmamatchen mot if brommapojkarna som d\u00e4rmed blev allsvenskans yngste spelare genom tiderna. ifk blev svenska m\u00e4stare f\u00f6r f\u00f6rsta g\u00e5ngen sedan 1996. i sista hemmamatchen mot trelleborgs ff kom 41 471 \u00e5sk\u00e5dare trots \u00f6sregn och kyla. publiksnittet 15 797 \u00e5sk\u00e5dare blev det h\u00f6gsta allsvenska publiksnittet sedan 1970-talet. i svenska cupen gick ifk g\u00f6teborg till final efter segrar mot \u00e4ngelholm, ljungby if, gefle if, mj\u00e4llby aif och landskrona bois. finalen f\u00f6rlorades borta mot kalmar ff med 3\u20130.\ninf\u00f6r 2008 lade magnus \"\u00f6lme\" johansson och bengt andersson av sina fotbollskarri\u00e4rer p\u00e5 elitniv\u00e5, f\u00f6ljt av n\u00e5gra f\u00f6rs\u00e4ljningar och nyf\u00f6rv\u00e4rv \u00e4ven senare under \u00e5ret. i allsvenskan var ifk p\u00e5 en fj\u00e4rde plats inf\u00f6r fotbolls-em 2008, och kom till slut trea. s\u00e4songens titel kom n\u00e4r ifk g\u00f6teborg vann \u00f6ver kalmar ff med 3\u20131 i svenska supercupen den 23 mars. den 15 juli blev det drabbning mot ss murata fr\u00e5n san marino f\u00f6r att spela den f\u00f6rsta matchen i f\u00f6rsta kvalomg\u00e5ngen f\u00f6r uefa champions league 2008/2009, och vann detta dubbelm\u00f6te med totalt 9-0 i m\u00e5lskillnad. n\u00e4sta kvalomg\u00e5ng spelades mot fc basel fr\u00e5n schweiz d\u00e4r ifk g\u00f6teborg slogs ut. den 21 september spelades finalen i svenska cupen 2008 mellan kalmar ff och ifk g\u00f6teborg, som \u00e4ven var finalister 2007. matchen spelades m\u00e5ll\u00f6s, ifk vann p\u00e5 straffl\u00e4ggning och fick sin femte titel i cupen. den 9 oktober \u00e5kte ifk till bergamo, italien, f\u00f6r att spela en tr\u00e4ningsmatch mot atalanta bc. matchen spelades p\u00e5 f\u00f6rfr\u00e5gan fr\u00e5n glenn str\u00f6mberg, och var till\u00e4gnad familjen bortolotti, och slutade 4\u20130 till atalanta.\ni andra omg\u00e5ngen av 2009 \u00e5rs s\u00e4song spelade ifk sin f\u00f6rsta match p\u00e5 nybyggda gamla ullevi och besegrade djurg\u00e5rdens if med 6\u20130 inf\u00f6r 18 276 \u00e5sk\u00e5dare. den nya arenan blev publikm\u00e4ssigt ett stort lyft f\u00f6r klubben som med 13 813 \u00e5sk\u00e5dare per match 2009 \u00f6kade pubilksnittet med 40% j\u00e4mf\u00f6rt med f\u00f6reg\u00e5ende \u00e5r. laget ledde allsvenskan vid sommaruppeh\u00e5llet, fick en svacka p\u00e5 grund av spelarskador under sensommaren men kom \u00e5ter upp i toppen, och f\u00f6rlorade mot aik i den sista och avg\u00f6rande omg\u00e5ngen. \u00e4ven i svenska cupen tog ifk g\u00f6teborg en andraplats efter en finalf\u00f6rlust p\u00e5 r\u00e5sunda, ocks\u00e5 mot aik.den 10 september 2009 rankade f\u00f6reningen f\u00f6r fotbollshistoria och statistik iffhs (federation of football history and statistics) europas mest framg\u00e5ngsrika fotbollsklubbar under 1900-talet med ifk g\u00f6teborg p\u00e5 32:a plats. detta efter framg\u00e5ngarna i uefacupen, europacupen och champions league under 1980- och 1990-talet. p\u00e5 den 203 lag l\u00e5nga listan \u00e5terfinns \u00e4ven malm\u00f6 ff som enda andra svenska f\u00f6rening p\u00e5 en 94:e plats, delad med bland andra manchester city.efter en allsvensk match mot \u00f6rebro sk 2009 blev ifk g\u00f6teborg en v\u00e4rldsnyhet n\u00e4r det visade sig att laget hade satt i system att flytta stolparna innan matchens b\u00f6rjan f\u00f6r att krympa m\u00e5lets storlek. den d\u00e5varande ifk-m\u00e5lvakten kim christensen undslapp b\u00f6ter och avst\u00e4ngning fr\u00e5n disciplinn\u00e4mnden, som p\u00e5pekade att den sortens f\u00f6rseelser ska rendera i gult kort. \"taktiken\" f\u00f6ljdes \u00e4nd\u00e5 av en dr\u00f6s med kritik, bland annat fr\u00e5n aik:aren jos hooiveld som gick till attack mot ifk g\u00f6teborg och kallade det f\u00f6r \"patetiskt fusk\". flera stora nyhetssajter som bbc, times online och the sun uppm\u00e4rksammade fusket, d\u00e4r den sistn\u00e4mnde publicerade nyheten p\u00e5 f\u00f6rstasidan med rubriken \u201dstopper moves the goalposts. see footage as dodgy keeper shrinks goal\u201d.\n\n\n=== 2010-talet ===\nunder 2010 \u00e5rs f\u00f6rs\u00e4song besegrade klubben lag som fc moskva, fc nordsj\u00e6lland och aalborg och r\u00e4knades som en av favoriterna att vinna allsvenskan \u2013 men tog endast tre segrar i allsvenskan under v\u00e5ren, och klubben var inblandad i nedflyttningsstriden. under sensommaren avancerade klubben sig fr\u00e5n trettonde till femte plats, och slutade sedermera p\u00e5 en sjundeplats. i europa league-kvalet \u00e5kte ifk ut mot az alkmaar trots en segermatch, men f\u00f6rlusten blev en m\u00e5lskillnadsaff\u00e4r till ifk:s motg\u00e5ng. under h\u00f6sten gjorde klubben sin andra f\u00f6rs\u00e4ljning d\u00e5 gustav svensson s\u00e5ldes till turkiska m\u00e4starna bursaspor.svt-programmet \"uppdrag granskning\" gjorde under sommaren 2010 ett reportage om ifk g\u00f6teborg och deras stj\u00e4rnsponsor prioritet finans, som avsl\u00f6jade att factoring-bolaget gjorde aff\u00e4rer med grova ekobrottslingar. trots att uppdrag gransknings reporter helt \u00f6ppet utger sig f\u00f6r att beh\u00f6va kontanter till svarta l\u00f6ner \u00e4r prioritet finans villiga att ha honom som kund. enligt \u00e5klagaren thomas langrot p\u00e5 ekobrottsmyndigheten var det fr\u00e5ga om \"klockren misstanke om penningtv\u00e4tt\". ifk g\u00f6teborg ber\u00e4ttade senare i ett pressmeddelande att samarbetet med skandalomsusade prioritet finans skulle forts\u00e4tta trots uppdrag gransknings reportage och finansinspektionens granskning.ifk:s ledning valde, att ge jonas olsson fortsatt f\u00f6rtroende trots 2010 \u00e5rs misslyckande. truppen f\u00f6rst\u00e4rktes till 2011, men det blev \u00e4nd\u00e5 ifk:s s\u00e4msta allsvenska s\u00e4songsinledning sedan 1950-talet. efter ytterligare v\u00e4rvningar hamnade klubben \u00e5terigen p\u00e5 en sjundeplats i allsvenskan och missade d\u00e4rmed chansen, att ta en av platserna till europa league. i svenska cupen gick ifk till semifinal mot kalmar ff, men f\u00f6rlorade med 3\u20134 efter f\u00f6rl\u00e4ngning.\nen mer omfattande f\u00f6rnyelse av spelartruppen skedde till 2012 \u00e5rs s\u00e4song. dessutom engagerades mikael stahre fr\u00e5n aik, som ny tr\u00e4nare i klubben. av nyf\u00f6rv\u00e4rven m\u00e4rktes s\u00e4rskilt daniel sobralense fr\u00e5n kalmar, som blev ifk g\u00f6teborgs f\u00f6rste brasilianske spelare. detta gjorde klubben favorittippad i allsvenskan och laget d\u00f6ptes om till \"real bl\u00e5vitt\" av media. det bar sig dock inte b\u00e4ttre \u00e4n att ifk endast var en po\u00e4ng fr\u00e5n kvalplatsen efter nio raka matcher utan segrar under sommaren. laget slutade till sist \u00e5ter en g\u00e5ng p\u00e5 sjunde plats i allsvenskan.s\u00e4songen 2013 vann klubben sin sj\u00e4tte titel i svenska cupen, efter finalseger mot djurg\u00e5rden p\u00e5 friends arena den 26 maj 2013. i svenska supercupen f\u00f6rlorade laget borta mot malm\u00f6 med 3\u20132. den allsvenska s\u00e4songen slutade med en tredjeplats f\u00f6r ifk g\u00f6teborg, och i stefan selakovics 200:e och sista allsvenska match med klubben stod han som ende m\u00e5lskytt. inf\u00f6r s\u00e4songen 2014 valdes karl jartun till ny ordf\u00f6rande p\u00e5 klubbens \u00e5rsm\u00f6te den 6 mars 2014, och i juni kom mats gren att eftertr\u00e4da h\u00e5kan mild som sportchef. ifk g\u00f6teborg slutade tv\u00e5a i allsvenskan 2014. klubben vann svenska cupen 2014/15, efter 2\u20131 hemma mot \u00f6rebro sk i finalen, vilket blev nye tr\u00e4naren j\u00f6rgen lennartssons f\u00f6rsta titel i turneringen. 19-\u00e5rige gustav engvall stod som lagets ende m\u00e5lskytt i 2\u20131-segern borta mot aik i den n\u00e4st sista omg\u00e5ngen av allsvenskan 2015 d\u00e4r andraplatsen stod p\u00e5 spel.i allsvenskan 2016 slutade ifk g\u00f6teborg fyra medan det i svenska cupen blev ett utt\u00e5g redan i gruppspelet f\u00f6r f\u00f6rsta g\u00e5ngen sedan 2010, men laget n\u00e5dde playoff i europa league-kvalet. i det allsvenska m\u00f6tet hemma mot malm\u00f6 den 27 april kastades ett knallskott mot malm\u00f6s tobias sana fr\u00e5n hemmapublik, varefter g\u00e4sterna tilld\u00f6mdes seger med 3\u20130. s\u00e4songen 2017 pr\u00e4glades av b\u00e5de sportsligt och ekonomiskt misslyckande, med en elfteplats i allsvenskan 2017 och klubbens st\u00f6rsta minusresultat sedan verksamhetsber\u00e4ttelser funnits offentliga fr\u00e5n 2008. under s\u00e4songen 2018 var klubbens hemmapubliksnitt under 10 000 \u00e5sk\u00e5dare och laget slutade \u00e5ter p\u00e5 elfte plats i allsvenskan, men hade ett stort transfer\u00f6verskott som resulterade i 1,3 msek vinst i slut\u00e4ndan.\n\n\n=== 2020-talet ===\n2023 slutade ifk g\u00f6teborg p\u00e5 13:e plats i allsvenskan vilket var klubbens s\u00e4msta placering i allsvenskan genom tiderna.\n\n\n=== damlag ===\n2019 meddelade ifk g\u00f6teborg att man n\u00e4sta \u00e5r skulle st\u00e4lla upp med ett damlag i seriespel p\u00e5 seniorniv\u00e5 f\u00f6r f\u00f6rsta g\u00e5ngen i klubbens historia. laget skulle best\u00e5 av ton\u00e5ringar fr\u00e5n f\u00f6reningens akademi. inf\u00f6r s\u00e4songen 2020 blev klubben tilldelad en serieplats i division 4. laget kom tv\u00e5a efter likaledes nystartade \u00f6rgryte is. \u00e5r 2021 spelade laget i division 3 och vann serien. \u00e5r 2022 vann man division 2 samt det efterf\u00f6ljande kvalet mot if viken, vilket g\u00f6r att laget spelar i division 1 \u00e5r 2023.\n\n\n== spelare ==\n\n\n=== spelartruppen ===\n  \n\n\n=== utl\u00e5nade spelare ===\n  \n\n\n=== p19-truppen 2023 ===\n\n\n=== minnesv\u00e4rda spelare ===\nsexton av de f\u00f6ljande spelarna har antingen blivit utvalda f\u00f6r \"b\u00e4sta ifk-laget genom tiderna\" \u00e5r 2004 av l\u00e4sarna i g\u00f6teborgs-posten eller blivit invalda i \"dr\u00f6mlaget\" som presenterades i klubbens officiella 100-\u00e5rsjubileumsbok som publicerades 2004. \u00f6vriga har blivit utvalda efter att antingen ha spelat minst 500 matcher f\u00f6r ifk g\u00f6teborg, spelat minst 100 landskamper f\u00f6r sverige, eller vunnit en guldboll. alla p\u00e5 listan har spelat minst 50 matcher f\u00f6r ifk g\u00f6teborg.  \u00e5rtalen inom parentes visar \u00e5ret de debuterade i laget.\n\nb\u00f6rjan av 1900-talet\u20131920-talet: erik b\u00f6rjesson (1907), filip \"svarte-filip\" johansson (1924)\n1930-talet\u20131940-talet: arne nyberg (1932), gunnar gren (1941)\n1950-talet\u20131960-talet: bengt \"f\u00f6let\" berndtsson (1951), bertil \"bebben\" johansson (1955), donald niklasson (1967)\n1970-talet: torbj\u00f6rn nilsson (1974), jerry carlsson (1974), ove kindvall (1975), bj\u00f6rn nordqvist (1975), tommy och tord holmgren (1977), glenn hys\u00e9n (1978), ruben svensson (1978), glenn str\u00f6mberg (1979)\n1980-talet: stig fredriksson (1980), roland nilsson (1983), peter larsson (1984), mikael nilsson (1988), h\u00e5kan mild (1988), thomas ravelli (1989)\n1990-talet: magnus erlingmark (1993), niclas alexandersson (1996)\n2000-talet: bengt andersson (1998)\n\n\n== ledarstruktur ==\n\n\n=== styrelse och ledning ===\n\n\n=== tr\u00e4narstab ===\n\n\n=== noterbara tr\u00e4nare ===\n\ndetta \u00e4r en lista \u00f6ver tr\u00e4nare som har vunnit en eller flera titlar med ifk g\u00f6teborg\n\n\n== supportrar ==\n\ninnan ifk g\u00f6teborg hade grundats var \u00f6rgryte is den dominanta klubben i g\u00f6teborg. \u00f6rgryte ans\u00e5gs vara en klubb f\u00f6r medelklassen och senare f\u00f6r \u00f6verklassen i g\u00f6teborg. ifk blev popul\u00e4ra bland arbetarklassen och det skapades en rivalitet baserad p\u00e5 social klasstillh\u00f6righet. i b\u00f6rjan av 1900-talet ans\u00e5gs det att supportrar borde uppf\u00f6ra sig som gentlem\u00e4n, som st\u00f6dde b\u00e5de sitt eget lag och motst\u00e5ndarna. detta visade sig vara en sv\u00e5r uppgift f\u00f6r g\u00f6teborgarna. lokalpatriotism och klasskillnader resulterade d\u00e5 och d\u00e5 i rena slagsm\u00e5l p\u00e5 l\u00e4ktarna och planen. pressen pekade genast ut supportrarna som avskummet bland sveriges fotbollsklubbar.\nefter f\u00f6rsta v\u00e4rldskriget lugnade det ner sig n\u00e5got och rivaliteten mellan klubbarna ebbade ut. g\u00f6teborgssupportrarna blev k\u00e4nda som v\u00e4nliga och sportsmannaaktiga. detta g\u00e4llde d\u00e4remot bara uppf\u00f6randet p\u00e5 hemmaplan, n\u00e4r det var dags f\u00f6r bortamatcher uppf\u00f6rde sig supportrarna som f\u00f6rut. detta beteende v\u00e4xte kraftigt under 1920-talet och n\u00e5dde sin kulmen 1939, strax efter att andra v\u00e4rldskriget brutit ut, n\u00e4r ungef\u00e4r 2 000 ifk-fans reste till bor\u00e5s f\u00f6r att se ifk spela mot if elfsborg. fansen slogs mot bor\u00e5spolisen och efter att ha \u00e5terv\u00e4nt till g\u00f6teborg st\u00f6rde de den blackout som utf\u00f6rts f\u00f6r kriget.som i de flesta andra delarna av v\u00e4rlden var decennierna efter v\u00e4rldskrigen relativt skonade fr\u00e5n fotbollsv\u00e5ldet. svensk fotbollskultur b\u00f6rjade f\u00f6r\u00e4ndras under 1960-talet, och inspirerades av den engelska kulturen. detta florerade under 1970- och 80-talet, vilket gav upphov till att flera klubbars supportrar startade s\u00e5 kallade supporterklubbar. f\u00f6rsta f\u00f6rs\u00f6ket att starta en supporterklubb f\u00f6r ifk g\u00f6teborg gjordes 1969, n\u00e4r supporterklubben \u00e4nglarna formellt grundades. p\u00e5 grund av svalt intresse efter nedflyttningen \u00e5ret d\u00e4rp\u00e5 blev dock inte supporterklubben aktiv f\u00f6rr\u00e4n 1973, vilket d\u00e4rmed brukar anses vara start\u00e5ret. \u00e4nglarna utm\u00e4rkte sig bland annat genom att l\u00e5na pengar till den n\u00e4stan konkurshotade klubben s\u00e5 att laget skulle ha r\u00e5d att \u00e5ka till en match i uefacupen 1982.n\u00e4r klubben gjorde succ\u00e9 ute i europa under 1980-talet och 1990-talet, och tusentals supportrar reste till hamburg, barcelona, dundee, milano, manchester och m\u00fcnchen, fick supporterklubben mer inflytande \u00f6ver klubben. \u00e4nglarna var \u00e4ven den p\u00e5drivande kraften f\u00f6r att flytta tillbaka fr\u00e5n ullevi till gamla ullevi 1992. under tidigt 1990-tal s\u00e5gs en ned\u00e5tg\u00e5ende trend f\u00f6r medlemskap hos supporterklubben, trots att klubben var framg\u00e5ngsrik, men trenden v\u00e4nde i b\u00f6rjan av 2000-talet och gav klubben de h\u00f6gsta medlemssiffrorna sedan b\u00f6rjan av 1980-talet.under 2000-talet \u00e4ndrades den svenska supporterkulturen fr\u00e5n att ha varit engelskinspirerad till att f\u00e5 mer influenser av kulturen i sydeuropa. tifos och ultras blev popul\u00e4ra och vanliga syner p\u00e5 de svenska arenorna. fr\u00e5n att ha synts under en gemensam flagga, supporterklubben \u00e4nglarna, b\u00f6rjade nu separata supporteravdelningar bildas s\u00e5som ultra bulldogs, young lions och west coast angelz. dessa tre slogs sedan samman f\u00f6r att bilda ultras g\u00f6teborg.\n\n\n=== k\u00e4nda ifk-supportrar ===\nk\u00e4lla\n\n\n== arenor ==\nse \u00e4ven: gamla ullevi, ullevi och nya gamla ullevihistoriskt sett har ifk g\u00f6teborgs hemmaarena varit gamla ullevi, d\u00e4r majoriteten av t\u00e4vlingsmatcherna har spelats. klubben har spelat d\u00e4r under tv\u00e5 separata perioder, mest nyligen efter 1992 d\u00e5 de l\u00e4mnade ullevi. p\u00e5 ullevi spelas fortfarande publikdragande matcher, s\u00e5som derbyn mellan g\u00f6teborgslagen \u00f6rgryte is och gais eller internationella matcher.\ngamla ullevi hade under 2000-talet en publikkapacitet p\u00e5 18 000, medan ullevi har en kapacitet p\u00e5 43 200 \u00e5sk\u00e5dare. gamla ullevi revs den 9 januari 2007 f\u00f6r att bereda plats \u00e5t en ny stadion, nya gamla ullevi, med en publikkapacitet p\u00e5 18 800. den nya stadion f\u00e4rdigst\u00e4lldes under 2008 men anv\u00e4ndes inte f\u00f6rr\u00e4n s\u00e4songsstarten 2009. under byggtiden spelade ifk sina matcher p\u00e5 ullevi.ifk g\u00f6teborg har anv\u00e4nt tre olika stadion som officiella hemma-arenor. den f\u00f6rsta var idrottsplatsen, som anv\u00e4ndes fr\u00e5n 1905 till 1916. den byggdes \u00e5r 1896 f\u00f6r g\u00f6teborgs velocipedklubb och anv\u00e4ndes fr\u00e5n b\u00f6rjan till cykelsport. under 1909 \u00e5rs s\u00e4song anv\u00e4nde ifk \u00e4ven \u00f6is hemmaplan balders hage eftersom en konflikt med \u00e4garen till idrottsplatsen blossat upp. den tredje stadion var valhalla idrottsplats, som anv\u00e4ndes under samma tid som idrottsplatsen f\u00f6r ett antal matcher. en fj\u00e4rde arena, slottsskogsvallen, har aldrig varit den officiella hemmaarenan men har \u00e4nd\u00e5 anv\u00e4nts m\u00e5nga g\u00e5nger f\u00f6r ifk g\u00f6teborgs hemmamatcher.idrottsplatsen f\u00f6rf\u00f6ll p\u00e5 grund av b\u00e5de bristande ledarskap och ekonomi under 1910-talet, och ett beslut fattades om att totalrenovera arenan med hj\u00e4lp av sponsorer och utomst\u00e5ende finansiering. arbetet med den nya arenan b\u00f6rjade 1915 och man anv\u00e4nde samma grund som idrottsplatsen st\u00e5tt p\u00e5. den nya stadion, som fr\u00e5n b\u00f6rjan kallades ullervi men som senare bytte namn till ullevi och \u00e4nnu senare till gamla ullevi invigdes 1916. gamla ullevi stod som hemmaarena \u00e4nda fram till 1958 n\u00e4r nya ullevi, som byggdes f\u00f6r v\u00e4rldsm\u00e4sterskapet i fotboll 1958, invigdes.\n\n\n== ungdomsakademi ==\ni ifk g\u00f6teborgs ungdomsakademi utbildas spelare under 19 \u00e5r, som delas upp i lag baserat p\u00e5 \u00e5lder och k\u00f6n. lagen spelar i diverse barn- och ungdomsligor, till exempel tipselit och juniorallsvenskan.\nflickverksamheten startades i 2007 f\u00f6r flickor i \u00e5ldern 6-7 \u00e5r, (f\u00f6dda 2000 och 2001), men \u00e4r fortfarande ett projekt under utveckling. i takt med att flickorna som var med vid starten blev \u00e4ldre utvidgade man verksamheten till att innefatta \u00e4ven deras nya \u00e5ldersklasser, samtidigt som det ansluter nya flickor i 6-7-\u00e5rs\u00e5ldern. i mitten av 2010-talet hade de \u00e4ldsta av dessa flickor n\u00e5tt ton\u00e5ren.vid klubbens \u00e5rsm\u00f6te den 12 mars 2019 meddelades att klubben kommer starta damseniorlag i fotboll.\n\n\n== f\u00e4rger och vapen ==\nden traditionella f\u00e4rgen f\u00f6r alla kamratf\u00f6reningar \u00e4r bl\u00e5tt och vitt, och ifk g\u00f6teborg \u00e4r inget undantag. klubbens f\u00f6rsta dr\u00e4kter bestod av en bl\u00e5 tr\u00f6ja med ett enda horisontellt vitt streck och en stj\u00e4rna mitt p\u00e5 br\u00f6stet. de n\u00e4stf\u00f6ljande \u00e5ren anv\u00e4ndes vita eller bl\u00e5 tr\u00f6jor utan streck. \u00e5r 1910 introducerades en tr\u00f6ja best\u00e5ende av bl\u00e5-vita streck om vartannat och bl\u00e5 shorts. detta har blivit klubbens f\u00e4rger \u00e4nda sedan dess. bara ett f\u00e5tal andra sponsorer syns p\u00e5 kl\u00e4derna som tack vare det l\u00e5nga anv\u00e4ndandet har gjort kitet till en svensk klassiker. det traditionella borta-kitet \u00e4r r\u00f6tt och vitt, i olika variationer, \u00e4ven andra f\u00e4rgkombinationer som orange och vitt har anv\u00e4nts, mestadels under 1990-talet och b\u00f6rjan av 2000-talet. bortast\u00e4llet som introducerades 2005 har \u00e5terigen f\u00e4rgerna r\u00f6tt och vitt. ett n\u00e4stan helvitt tredje kit introducerades under 2007 efter p\u00e5tryckningar fr\u00e5n supportrarna. matchst\u00e4llsleverant\u00f6rer till ifk har f\u00f6rutom dagens leverant\u00f6r kappa varit adidas, admiral, reebok, asics och sportjohan.ifk g\u00f6teborgs vapensk\u00f6ld har sitt ursprung fr\u00e5n staden g\u00f6teborgs heraldiska vapen, som i sin tur \u00e4r baserad p\u00e5 m\u00e5nga andra olika vapen. lejonet p\u00e5 en bakgrund i silver och bl\u00e5tt \u00e4r bj\u00e4lbo\u00e4ttens heraldiska vapen, och de tre kronorna lejonet h\u00e5ller i syns \u00e4ven p\u00e5 sveriges riksvapen. det som skiljer f\u00f6reningens och stadens vapensk\u00f6ldar \u00e5t \u00e4r dels att lejonet v\u00e4nder sig \u00e5t olika h\u00e5ll, och dels att sk\u00f6lden med de tre kronorna \u00e4r vit i f\u00f6reningens vapen, medan den \u00e4r bl\u00e5 i stadens.\np\u00e5 herrlagets tr\u00f6jor \u00e4r en stj\u00e4rna adderad ovanf\u00f6r emblemet. klubben t\u00e4nker placera en stj\u00e4rna d\u00e4r f\u00f6r var tionde g\u00e5ng de vunnit titeln svenska m\u00e4stare i fotboll. den fyrudigga stj\u00e4rnan som idrottsf\u00f6reningen kamraterna bar f\u00f6rsvann 1910 n\u00e4r laget fick randiga tr\u00f6jor. \u00e5r 1919 introducerades emblemet med texten \"ifk\" ovanf\u00f6r, en variant av g\u00f6teborgs stafsvapen.\n\n\n== meriter ==\n\nifk g\u00f6teborg har spelat 87 s\u00e4songer i allsvenskan. den enda klubben som har spelat fler s\u00e4songer \u00e4r aik med 91 stycken. klubben ligger p\u00e5 andraplats i allsvenskans maratontabell, och \u00e4r den enda svenska klubben som har vunnit en europeisk titel, n\u00e4r de vann uefacupen 1982 och 1987.ifk g\u00f6teborg har vunnit n\u00e4st flest sm-titlar (18), endast efter malm\u00f6 ff som vunnit 22. de har \u00e4ven vunnit svenska cupen n\u00e4st flest g\u00e5nger, efter malm\u00f6 ff (15) och tillsammans med aik (8). majoriteten av ifk g\u00f6teborgs titlar \u00e4r fr\u00e5n 1980- och 1990-talen, och senaste sm-titeln vann de 2007. f\u00f6rsta g\u00e5ngen ifk g\u00f6teborg spelade i en europeisk turnering var under s\u00e4songen 1958/1959 i europacupen och s\u00e4songen 2016/2017 var den senaste s\u00e4songen de spelade i europa. klubbens senaste deltagande i en kontinental huvudturnering var s\u00e4songen 1997/1998 n\u00e4r de spelade i champions league. klubben har \u00e4ven spelat i andra numera nedlagda europeiska t\u00e4vlingar s\u00e5 som cupvinnarcupen och intertotocupen.\n\n\n=== inhemska ===\nsvenska m\u00e4starevinnare (18): 1908, 1910, 1918, 1934/1935, 1941/1942, 1957/1958, 1969, 1982, 1983, 1984, 1987, 1990, 1991, 1993, 1994, 1995, 1996, 2007\nandra plats (12): 1924/1925, 1926/1927, 1929/1930, 1939/1940, 1979, 1981, 1985, 1997, 2005, 2009, 2014, 2015\nallsvenskanvinnare (13): 1934/1935, 1941/1942, 1957/1958, 1969, 1982, 1984, 1990, 1991, 1993, 1994, 1995, 1996, 2007\nandra plats (13): 1924/1925, 1926/1927, 1929/1930, 1939/1940, 1979, 1981, 1986, 1988, 1997, 2005, 2009, 2014, 2015\nsvenska cupenvinnare (8): 1978/1979, 1981/1982, 1982/1983, 1991, 2008, 2013, 2015, 2020\nandra plats (5): 1985/1986, 1998/1999, 2004, 2007, 2009\nsupercupenvinnare (1): 2008\nandra plats (4): 2009, 2010, 2013, 2015dubbeln\n\nallsvenskan och sm-slutspel\nvinnare (2): 1984, 1990\nsvenska cupen och supercupen\nvinnare (1): 2008\nallsvenskan och svenska cupen\nvinnare (1): 1991\nsm-slutspel och uefacupen\nvinnare (1): 1987\nsm-slutspel och svenska cupen\nvinnare (1): 1983kvadruppeln\n\nallsvenskan, sm-slutspel, svenska cupen och uefacupen\nvinnare (1): 1982\n\n\n=== europeiska ===\n\nuefacupenvinnare (2): 1981/1982, 1986/1987\n\n\n== referenser ==\n\n\n=== anm\u00e4rkningar ===\n\n\n=== tryckta k\u00e4llor ===\nandr\u00e9asson, kenth; palmstr\u00f6m uno (1988). bl\u00e5vitt: historien om ett m\u00e4starlag. stockholm: prisma. libris 7407579. isbn 91-518-2232-6 \n ifk g\u00f6teborg 1904-2004: en hundra\u00e5rig bl\u00e5vit historia genom elva epoker. g\u00f6teborg: ifk g\u00f6teborg. 2004. libris 9611468. isbn 9163146592 \npersson, gunnar (1996). vad vet du om ifk g\u00f6teborg?. quiz?, 99-2184022-3. v\u00e4llingby: str\u00f6mberg. sid. 9 ff, 55ff. libris 7609998. isbn 9171510761 \nthylin, stefan (2011). 100 \u00e4nglar. v\u00e4ster\u00e5s: sportf\u00f6rlaget i europa. libris 12305253. isbn 9789188540010 \n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r ifk g\u00f6teborg.\nofficiell webbplats"