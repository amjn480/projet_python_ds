"de universiteit utrecht (uu) is een nederlandse universiteit in de stad utrecht (tot 20 oktober 1992 bekend als de rijksuniversiteit te utrecht (ruu)). met bijna 40.000 studenten (en een jaarlijkse instroom van 7.000 nieuwe studenten) is de uu een van de grootste universiteiten van nederland. aan de universiteit zijn ongeveer 10.000 medewerkers verbonden, waarvan meer dan 700 hoogleraren. de universiteit biedt bacheloropleidingen, minors, masteropleidingen en promotietrajecten. er zijn zeven faculteiten. in 2023 bedroeg het totale jaarbudget circa 1.1 miljard euro.\n\n\n== geschiedenis ==\nin 1634 ontstond de utrechtse illustere school waar, na de latijnse school, een vervolgopleiding kon worden gevolgd. de illustere school werd verbonden aan de hi\u00ebronymusschool en twee jaar later verheven tot universiteit. de opening van de universiteit utrecht vond plaats op 26 maart 1636. de inaugurale rede werd gehouden door de invloedrijke hoogleraar theologie gisbertus voetius; de eerste rector magnificus was hoogleraar rechten en wiskunde bernardus schotanus. de universiteit koos de zinspreuk sol iustitiae illustra nos (zonne der gerechtigheid verlicht ons, afgeleid van maleachi 3:20) en een zon (sol) als wapensymbool. de universiteit telde bij de opening enkele tientallen studenten en er werkten zeven hoogleraren aan vier faculteiten: de filosofische, die een propedeutische opleiding aan alle studenten bood, en de drie hogere faculteiten, de theologische, de juridische en de medische.\nutrecht bloeide in de zeventiende eeuw op, ondanks de concurrentie van de oudere universiteiten van leiden (1575), franeker (1585) en groningen (1614) en van de illustere scholen van harderwijk (1599, universiteit vanaf 1648) en amsterdam (1632). vooral leiden was een geduchte concurrent van utrecht. daarom moesten er de nodige investeringen worden gedaan. de stadsbibliotheek in de janskerk kreeg de functie van universiteitsbibliotheek. het catharijnegasthuis werd voor de medische faculteit in 1636 een academisch ziekenhuis. een medische kruidentuin kon in 1639 worden aangelegd op bolwerk sonnenborgh. drie jaar daarna richtte men op de smeetoren een sterrenwacht in, die later ook gebruikt werd voor weerkundige waarnemingen. in deze beginjaren werd tevens de maliebaan geopend waar het maliespel gespeeld kon worden.\nde universiteit trok vele studenten uit het buitenland aan, met name duitsers, engelsen en schotten. zij waren getuigen van de intellectuele en theologische strijd die de aanhangers van de nieuwe filosofie (ren\u00e9 descartes woonde een tijdlang in utrecht) leverden met de aanhangers van de orthodoxe theoloog voetius, de eerste hoogleraar van de universiteit.\nde franse bezetter degradeerde in 1810 de utrechtse universiteit tot '\u00e9cole secondaire' (middelbare school), maar na de oprichting van het koninkrijk der nederlanden in 1813 kreeg de universiteit haar oude rechten terug. in 1817 werden leiden, groningen en utrecht de drie rijksuniversiteiten (zgn. 'hoge scholen') van het noordelijke deel van de nieuwe staat. leiden kreeg de titel van 'eerste' hoge school. utrecht speelde een prominente rol in de opbloei van de nederlandse natuurwetenschap. rond 1850 vormde zich de zogenaamde 'utrechtse school' in de natuurwetenschappen, met als kopstukken de hoogleraren harting, mulder, buys ballot en donders. zij introduceerden het onderwijslaboratorium als oefenplaats voor hun studenten. de rijks veeartsenijschool werd in 1918 een hogeschool en vanaf 1925 de faculteit diergeneeskunde van de universiteit.\nmet het begin van de tweede wereldoorlog bleef de universiteit geopend. rector kruyt ontsloeg in november 1940 de drie joodse hoogleraren (ornstein, wolff en roos) en vier joodse assistenten (katz, fischer, pais en van der hoeven) en deed daarna een \"dringend beroep\" op de utrechtse studenten om niet als in leiden en delft in opstand te komen. \"nooit probeerden de utrechtse bestuurders de vaak onduidelijke maatregelen [van de duitsers] te interpreteren ten faveure van de [joodse] betrokkenen. in geval van twijfel vroeg men stelselmatig om precisie bij het departement van onderwijs, wat consequent tot verscherping van de verordeningen leidde.\" ook joodse studenten werden buiten de universiteit gezet. eind 1942 eiste de duitse bezetter de naamregisters op in verband met tewerkstellingen. de universiteit weigerde deze te overhandigen. een aantal studenten ging er vervolgens toe over om de studentenadministratie in brand te steken. sommige studenten verzorgden onderdak voor kinderen uit joodse families via het kindercomit\u00e9 en kindjeshaven. studente truus van lier ging over tot gewapend verzet en schoot in 1943 de utrechtse nsb-hoofdcommissaris van politie g.j. kerlen dood.\nvanaf de jaren 1960 is een aanzienlijk deel van de universiteit verhuisd naar de uithof dat het meest oostelijke deel van de stad beslaat en ten zuiden van de bilt ligt.\nde universiteit utrecht is vertegenwoordigd in de stichting academisch erfgoed, een stichting die als doel heeft om universitaire collecties en cultuurschatten in stand te houden.\nin 2020 was de universiteit utrecht mede-initiatiefnemer van de data- en kennishub gezond stedelijk leven, een onafhankelijk en open platform van publieke en private organisaties die samen werken aan een gezonde stedelijke leefomgeving. sinds januari 2020 co\u00f6rdineert de universiteit utrecht het landelijke exposome-nl consortium dat samenwerkt op het gebied van exposoom onderzoek.\n\n\n== bestuur ==\nhet college van bestuur (cvb) bestaat uit:\n\nrector magnificus prof. dr. henk kummeling\nvoorzitter prof. dr. anton pijpers\nvice-voorzitter drs. margot van der starre (ingangsdatum 15 maart 2021)\nstudentassessor chiara stam (ingangsdatum 1 september 2023)naast het cvb is er een raad van toezicht, een toezichthoudend orgaan van de universiteit, bij wet voorgeschreven. de vijf leden van de raad worden voor vier jaar benoemd door de minister van onderwijs, cultuur en wetenschap.\n\n\n=== universitaire bestuursdienst ===\nhet college van bestuur (cvb) en de universiteit worden ondersteund door de universitaire bestuursdienst (ubd). de verschillende directies van de ubd geven beleidsadvies en voeren diensten uit op het gebied van onderwijs, onderzoek, administratie, it, ontwikkeling en beheer van vastgoed, juridische zaken, enzovoort. ook het centrum voor wetenschap en cultuur (cwc) is onderdeel van de ubd. het cwc bestaat uit met het universiteitsmuseum utrecht (umu) (met de oude hortus), het programmabureau dat onder andere de lezingenreeks studium generale organiseert en parnassos cultuurcentrum, waar studenten en medewerkers cursussen kunnen volgen in bijvoorbeeld muziek, dans, theater, fotografie, en waar voorstellingen worden gegeven.\n\n\n== faculteiten ==\nde gebouwen van de universiteit utrecht zijn over de stad verspreid. de meeste faculteiten zijn gevestigd in de uithof. twee grote faculteiten (geesteswetenschappen en recht, economie, bestuur en organisatie) zijn gevestigd in de binnenstad.\nde zeven faculteiten van de uu zijn:\n\nb\u00e8tawetenschappen\ndiergeneeskunde\ngeesteswetenschappen\ngeneeskunde - onderdeel van het umc utrecht\ngeowetenschappen\nrecht, economie, bestuur en organisatie\nsociale wetenschappennaast de faculteiten zijn er binnen de uu nog 7 graduate schools en twee onderwijsinstituten:\n\ngraduate schools:\ngraduate school of geosciences\ngraduate school of humanities\ngraduate school of law, economics and governance\ngraduate school of life sciences\ngraduate school of natural sciences\ngraduate school of social and behavioural science\ngraduate school of teaching\nonderwijsinstituten:\nuniversity college utrecht\nuniversity college roosevelt\n\n\n=== faculteit b\u00e8tawetenschappen ===\nde faculteit b\u00e8tawetenschappen is in november 2004 ontstaan als fusie en bestaat uit de volgende departementen:\n\nvoorheen waren dit zelfstandige faculteiten, behalve de laatste twee, die samen een faculteit vormden.\n\nundergraduate school b\u00e8tawetenschappen (bacheloropleidingen)\ngraduate school of natural sciences (masteropleidingen in richtingen wiskunde, natuurkunde, informatica, scheikunde, wijsbegeerte en toepassingen)\ngraduate school of life sciences (masteropleidingen in richtingen biologie, farmacie, scheikunde, diergeneeskunde, geneeskunde en biomedische wetenschappen)\nutrecht school of pharmacy (masterprogramma dat opleidt tot apotheker)de bacheloropleiding biomedische wetenschappen wordt samen door de faculteiten b\u00e8tawetenschappen, diergeneeskunde en geneeskunde aangeboden, en bevindt zich onder de faculteit geneeskunde.\n\n\n==== studieverenigingen ====\nde faculteit b\u00e8tawetenschappen kent zes studieverenigingen, die opkomen voor de belangen van studenten, maar vooral ook studie-inhoudelijke en sociale activiteiten organiseren:\n\na-eskwadraat (natuurkunde, wiskunde, informatica en informatiekunde)\nsticky (game-technologie, informatica en informatiekunde)\nu.s.s. proton (scheikunde)\nstudievereniging sticky (informatica en informatiekunde)\nutrechtse biologen vereniging (ubv) (biologie)\nunitas pharmaceuticorum (up) (farmacie en college of pharmaceutical sciences)\nu.l.s.v. amino (moleculaire and biofysische levenswetenschappen)\n\n\n=== faculteit diergeneeskunde ===\nde faculteit diergeneeskunde is de enige instelling in nederland waar dierenartsen worden opgeleid, met ongeveer 1500 studenten en 1000 medewerkers. deze faculteit bestaat uit de volgende departementen met daaronder afdelingen:\n\nbiomedical health sciencescelbiologie, metabolisme & kanker\ninfectieziekten en immunologie\npathologie\nclinical sciencesgezondheidszorg paard\nchirurgie gezelschapsdieren\ninwendige geneeskunde gezelschapsdieren\nspoed en intensieve zorg gezelschapsdieren\noverkoepelende disciplines\npopulation health sciencesdier in wetenschap en maatschappij\ngezondheidszorg landbouwhuisdieren\ninstitute for risk assessment sciences (iras)om het onderwijs en onderzoek te faciliteren, beschikt de faculteit diergeneeskunde over drie universiteitsklinieken:\n\nuniversiteitskliniek voor gezelschapsdieren\nuniversiteitskliniek voor paarden\nuniversitaire landbouwhuisdierenpraktijkhier kunnen verschillende diersoorten op (meestal) doorverwijzing specialistische zorg krijgen, waarbij gelijktijdig studenten worden opgeleid. gezamenlijk vormen de drie klinieken een academisch dierenziekenhuis, het grootste academische dierenziekenhuis buiten de verenigde staten.\nde bacheloropleiding biomedische wetenschappen wordt samen door de faculteiten b\u00e8tawetenschappen, diergeneeskunde en geneeskunde aangeboden, en bevindt zich onder de faculteit geneeskunde.\n\n\n=== faculteit geesteswetenschappen ===\nde faculteit geesteswetenschappen is opgedeeld in vier verschillende departementen:\n\ndepartement geschiedenis en kunstgeschiedenis\ndepartement media- en cultuurwetenschappen\ndepartement talen, literatuur en communicatie\ndepartement filosofie en religiewetenschapde faculteit geesteswetenschappen is een van de grootste faculteiten van de universiteit utrecht, verantwoordelijk voor meer dan veertig bacheloropleidingen en meer dan zeventig masterprogramma's.\n\n\n==== studieverenigingen ====\nde faculteit geesteswetenschappen kent verschillende studieverenigingen, die opkomen voor de belangen van studenten, maar vooral ook studie-inhoudelijke en sociale activiteiten organiseren, waaronder:\n\nstichting art (kunstgeschiedenis)\nhucbald (muziekwetenschappen)\nuhsk (geschiedenis)\ns.v. aladdin (religiewetenschappen en islam & arabisch)\nu.s.c.k.i. incognito (kunstmatige intelligentie)\n\n\n=== faculteit geneeskunde ===\nhet onderwijs dat gegeven wordt door de faculteit geneeskunde wordt veel in samenwerking gedaan met het umc utrecht. onder de faculteit geneeskunde vallen 2 bacheloropleidingen en 3 masteropleidingen:\n\ngeneeskunde (bachelor en master)\nbiomedische wetenschappen\nde bacheloropleiding biomedische wetenschappen wordt samen door de faculteiten b\u00e8tawetenschappen, diergeneeskunde en geneeskunde aangeboden.\nbiomedical sciences\nklinische gezondheidswetenschappen\nmaster verplegingswetenschap\nmaster fysiotherapiewetenschap\nmaster logopediewetenschap\nselective utrecht medical master (summa)\n\n\n=== faculteit geowetenschappen ===\nde faculteit geowetenschappen is met 4 bacheloropleidingen en 16 masteropleidingen het grootste opleidingscentrum op het terrein van geowetenschappen met ongeveer 3200 studenten. deze faculteit bestaat uit de volgende departementen:\n\naardwetenschappen\nfysische geografie\nsustainable development\nsociale geografie en planologie\n\n\n==== studieverenigingen ====\nnwsv helix (natuurwetenschappen en innovatie management)\nstorm (global sustainability science)\nu.a.v. (aardwetenschappen)\nv.u.g.s (sociale geografie en planologie)\n\n\n=== faculteit recht, economie, bestuur en organisatie ===\nde faculteit recht, economie, bestuur en organisatie (afgekort rebo) bestaat uit de volgende departementen:\n\ndepartement rechtsgeleerdheid\ndepartement economie: utrecht university school of economics (use)\ndepartement bestuurs- en organisatiewetenschap (usbo)\n\n\n==== studieverenigingen ====\nde faculteit recht, economie, bestuur en organisatie kent drie studieverenigingen, die opkomen voor de belangen van studenten, maar vooral ook studie-inhoudelijke en sociale activiteiten organiseren:\n\njsvu (rechtsgeleerdheid)\nalgemeen rechtshistorisch dispuut salvius julianus (rechtsgeschiedenis)\necu '92 (economie en bedrijfseconomie)\nperikles (bestuurs- en organisatiewetenschap)\n\n\n=== faculteit sociale wetenschappen ===\nde faculteit sociale wetenschappen bestaat uit de volgende departementen:\npsychologie\neducatie & pedagogiek\nmaatschappijwetenschappen\n\n\n== campus ==\nde universiteit heeft ervoor gekozen een flink deel van haar budget in moderne architectuur in de uithof te investeren. zodoende staan er nu onder andere het educatorium van rem koolhaas, een studentencomplex van rudy uytenhaak en een bibliotheek van wiel arets. de campus trekt daardoor veel bezoekende architectuurstudenten. in 2011 is het david de wiedgebouw (vernoemd naar david de wied) in gebruik genomen, ontworpen door herman hertzberger en laurens jan ten kate.\ntot 2020 had de campus de naam \u2018de uithof\u2019, dit kwam van een oude boerderij die jarenlang op het terrein gevestigd was. het hele landbouwgebied hoorde bij het toenmalige klooster oostbroek. in 2020 is de universiteit begonnen met een rebranding van de campus onder de nieuwe naam \"utrecht science park\".\n\n\n== studentenleven ==\nhet studentenleven speelt zich af bij studie- en studenten(sport)verenigingen.\nzie voor een opsomming:\n\nlijst van studieverenigingen\nlijst van studentengezelligheidsverenigingen\nlijst van confessionele studentenverenigingen\nlijst van studentenmuziekverenigingen\nlijst van studentensportverenigingen\n\n\n== enkele bekende alumni en medewerkers ==\neen aantal bekende personen is alumnus en/of (voormalig) medewerker van de uu, onder wie enkele winnaars van de nobelprijs. onder de eredoctores van de universiteit utrecht geniet vooral winnie mandela bekendheid (1986).\nzie: lijst van alumni en medewerkers van de universiteit utrecht\nzie: lijst van eredoctoraten van de universiteit utrecht\n\n\n== zie ook ==\nlijst van rectores magnifici van de universiteit utrecht\nsol lumen, een kunstproject ter gelegenheid van het 375-jarig bestaan van de universiteit\nbijvoet centrum voor biomoleculair onderzoek, een onderzoeksinstituut van de universiteit op het gebied van de moleculaire levenswetenschappen\ndub, digitaal universiteitsblad, het redactioneel onafhankelijke blad van de universiteit utrecht\n\n\n== publicaties over de universiteit utrecht ==\nherv\u00e9 jamin, m.m.v. marijke huisman: kennis als opdracht. de universiteit utrecht 1636-2001. utrecht, uitgeverij matrijs, utrecht, 2001. isbn 9789053451885\nsander van walsu: ook al voelt men zich gewond. de utrechtse universiteit tijdens de duitse bezetting, 1940 \u2013 1945.  utrecht, universiteit utrecht,  1995. isbn 9789039306581\n\n\n== externe link ==\noffici\u00eble website universiteit utrecht"