"yolanthe cabau (ibiza, 19 maart 1985) is een nederlands-spaanse actrice en tv-presentatrice. ze is ook bekend als yolanthe sneijder-cabau, yolanthe cabau van kasbergen en yolanthe van kasbergen.\n\n\n== biografie ==\n\n\n=== jeugd ===\ncabau werd geboren op het spaanse eiland ibiza en groeide op in een bemiddeld gezin met een spaanse vader en nederlandse moeder. zij heeft zeven broers en zussen, en nog vijf halfbroers en -zussen uit een eerder huwelijk van haar vader. naar spaans gebruik werd haar achternaam uit die van haar vader en haar moeder samengesteld: cabau van kasbergen. ze kwam op vijfjarige leeftijd met haar moeder, broers en zussen naar nederland. toen ze zeventien jaar oud was werd ze aangenomen bij de trap, een amsterdamse instelling voor kort beroepsonderwijs op het gebied van acteerkunst.\n\n\n=== carri\u00e8re ===\ncabau figureerde onder andere in een videoclip van charly luske. ze speelde vervolgens in diverse tv-programma's, zoals costa!, snowfever, onderweg naar morgen, zwolle, het glazen huis, my special girlfriend (van idols-winnaar boris), zomervibe (van ali b), wiegelied (van de volendamse 3js) en in 2019 de serie dna op sbs6.\nin 2006 speelde zij in de korte speelfilm turkse chick. films die volgden waren onder meer de amerikaanse film pain & gain, de turkse versie van police academy (2015). en de nederlandse speelfilm f*ck de liefde (2019).\ncabau is tevens actief op televisie, waar ze meerdere programma's heeft gepresenteerd. in 2006 begon ze met het bnn-programma urbnn, in 2007 was ze teamlid van try before you die (ook van bnn), waarna ze diverse andere programma's ging presenteren, zoals twinzz bij de tros, expeditie poolcirkel op rtl 5 in 2015, de jongens tegen de meisjes in 2018 (als vervangster van chantal janzen) en temptation island vips samen met kaj gorgels.\n\n\n=== priv\u00e9leven ===\ncabau had relaties met bekende nederlanders, rapper bart zeilstra ('baas b.'), zanger jan smit en voetballer wesley sneijder, met wie ze trouwde en later weer brak. met sneijder heeft ze een zoon.\n\n\n== trivia ==\nsamen met onder anderen arjan erkel richtte cabau in 2008 de stichting stop kindermisbruik op, die sinds 18 juli 2013 opereert onder de naam free a girl.\nin juni 2006, mei 2007 en september 2009 kozen de lezers van het mannenblad fhm haar tot de meest sexy vrouw van nederland. in 2008 trok cabau zich vrijwillig terug uit de competitie, \"om andere vrouwen ook een kans te geven\". eind maart 2007 won cabau bnn's hoofdprijs voor beste actrice.\ncabau mocht tijdens het eurovisiesongfestival enige malen de punten doorgeven voor nederland.\n\n\n== filmografie ==\n\n\n== theater ==\nthe christmas show: a christmas carol (2017), als bobbie de assistente\n\n\n== prijzen en nominaties =="