"z\u00faric (en alemany z\u00fcrich, [\u02c8t\u0361sy\u02d0\u0281\u026a\u00e7], pronunciat [\u02c8tsyri] en el dialecte local) \u00e9s la ciutat m\u00e9s gran de su\u00efssa i la capital del cant\u00f3 de z\u00faric. est\u00e0 localitzada a la planura central de su\u00efssa, a l'extrem nord-oest del llac de z\u00faric i a prop de la serralada dels alps. el municipi tenia una poblaci\u00f3 de 436.332 habitants (dels quals un 32,2% eren estrangers) l'any 2021, mentre que la seva \u00e0rea metropolitana comptava amb aproximadament 1,4 milions d'habitants. tant l'aeroport de z\u00faric com l'estaci\u00f3 central s\u00f3n els m\u00e9s importants i m\u00e9s actius nuclis de transport del pa\u00eds.\nz\u00faric \u00e9s una important ciutat global i un dels centres financers m\u00e9s grans del m\u00f3n. \u00e9s la seu de gran nombre d'institucions financeres i d'importants bancs. a m\u00e9s, la majoria dels centres d'investigaci\u00f3 i desenvolupament estan concentrats a z\u00faric i la baixa taxa d'impostos atrau a les companyies a establir-hi la seva seu. segons diversos estudis des de 2006 fins a 2008, z\u00faric va ser nomenada la ciutat amb millor qualitat de vida del m\u00f3n i la ciutat m\u00e9s rica d'europa.\n\n\n== hist\u00f2ria ==\nl'origen del nom \u00e9s la paraula celta turus, tal com suggereix una inscripci\u00f3 en una tomba que data de l'ocupaci\u00f3 romana del segle ii. el nom rom\u00e0 del poble va ser turicum i en el dialecte local de l'alemany su\u00eds s'anomena z\u00fcri.\n\n\n=== or\u00edgens ===\ndurant l'era de l'imperi rom\u00e0, turicum va ser fundada per les tropes romanes com un empla\u00e7ament estrat\u00e8gic de duanes i va servir de fort juntament amb el riu limmat. els primers assentaments se situen a l'actual \"lindenhof\" i es creu que, durant l'etapa romana, turicum va arribar als 300 habitants. segons la llegenda, a z\u00faric van ser capturats i executats cap el 300 dc els sants patrons de les ciutats f\u00e8lix i r\u00e8gula, igual que el seu servent exuperantus, tots ells procedents de la regi\u00f3 de tebes. poc abans de la retirada de l'imperi l'any 401 dc, l'emperador valentini\u00e0 i man\u00e0 construir un castell amb deu torres en el \"lindenhof\" per tal de protegir les duanes dels pobles germ\u00e0nics que amena\u00e7aven des del nord.\nal segle vii es va construir un nou castell carolingi, amb el qual es van utilitzar pedres de l'anterior i destrossat castell rom\u00e0. cap al 853, llu\u00eds el germ\u00e0nic, net de carlemany, va fundar el \"fraum\u00fcnster\" o convent de dones i 20 anys despr\u00e9s es va aixecar la primera esgl\u00e9sia d'aquest convent. no obstant aix\u00f2, s'han trobar restes d'una possible esgl\u00e9sia del segle vi en els terrenys de l'esgl\u00e9sia st peter. el 929 es recull per escrit la primera menci\u00f3 de z\u00faric com a ciutat. el 1045, el rei enric iii el negre concedeix al convent (m\u00e9s concretament a la princesa abadessa) els drets de mercat, duana i moneda de la ciutat de z\u00faric, quedant la ciutat sota el monopoli eclesi\u00e0stic. la ciutat va esdevenir ciutat imperial l'any 1218, quan moren els ducs de z\u00e4hringen i queden sota el control de l'emperador frederic ii. pocs anys despr\u00e9s, la burgesia provoca una revolta que culmina amb la destrucci\u00f3 del palatinat i la construcci\u00f3 del primer ajuntament en aquest mateix empla\u00e7ament. cap al 1229 arriben a z\u00faric els dominicans, els quals construeixen l'esgl\u00e9sia dels predicadors.\n\n\n=== poder de l'antiga confederaci\u00f3 su\u00efssa ===\nel 1230 la ciutat es fortifica amb una muralla aixecada per la burgesia i que ocupa una \u00e0rea d'uns 0,38 km\u00b2. la fortalesa es componia de dues muralles paral\u00b7leles de 7 m d'altura i uns 1250 m de longitud. al llarg del segle xiii se succeeixen les fundacions dels convents franciscans i agustins. el 1291 mor el rei rodolf i. \u00e9s llavors quan es crea la confederaci\u00f3 su\u00efssa; el 1291, un any despr\u00e9s, el duc albert d'habsburg tracta d'assetjar la ciutat sense \u00e8xit. el fam\u00f3s manuscrit il\u00b7lustrat conegut com el c\u00f2dex manesse, ara a heidelberg (descrit com el \"manuscrit alemany m\u00e9s meravellosament il\u00b7luminat en segles\"), va ser encarregat per la fam\u00edlia manesse de z\u00faric, copiat i il\u00b7lustrat a la ciutat en algun temps del per\u00edode compr\u00e8s entre 1304 i 1340. document d'un treball i prestigi molt alts, va necessitar diversos anys per la seva detallada escriptura i pintures en miniatura.\nel 7 de juny de 1336, el cavaller rudolf brun substitueix el consell de z\u00faric per la primera constituci\u00f3 gremial o carta juramentada del 16 de juliol. el mateix brun es va autoproclamar alcalde vitalici i sota aquesta constituci\u00f3 es va mantenir l'organitzaci\u00f3 pol\u00edtica de z\u00faric fins al 1798. la nit del 23 de febrer del mateix any es va produir un assalt a la ciutat per part d'uns consellers expulsats, que amb \u00e0nim de venjan\u00e7a van provar d'assassinar el burgmestre brun. l'1 de maig de 1350, z\u00faric passa a formar part de la confederaci\u00f3 helv\u00e8tica, en va ser el cinqu\u00e9 cant\u00f3. el 1360, el burgmestre brun mor, segurament enverinat pels seus enemics. de 1386 a 1388 es va produir la batalla de sempach, en la qual els confederats es van enfrontar altra vegada amb els habsburg. el 1474 va seguir la guerra de borgonya contra berna, en la qual carles i de borgonya \u00e9s derrotat. els confederats van ser ven\u00e7uts el 1515 a la batalla de marignano, al nord de mil\u00e0, el que significa la fi de l'expansi\u00f3 confederada.\n\n\n=== conflictes religiosos i napole\u00f3 ===\na partir del segle xvi apareixen les pol\u00e8miques religioses. el 1523, z\u00faric se separa del bisbat de constan\u00e7a i, per tant, del catolicisme, provocant la retirada massiva d'imatges de sants a les esgl\u00e9sies. aix\u00f2 va portar a la secularitzaci\u00f3 de la ciutat el 1524 i a l'haver de requisar tots els b\u00e9ns i riqueses de l'\u00faltima princesa abadessa, katharina von zimmern. el 1685, la ciutat va a collir als protestants que fugien del rei gal llu\u00eds xiv. el 1717 va acabar el poder dels cantons cat\u00f2lics amb la derrota d'aquests enfront dels cantons protestants de z\u00faric i berna. el 1780 es llan\u00e7a la primera edici\u00f3 del diari \"neue z\u00fcrcher zeitung\", que avui en dia encara existeix.\nnapole\u00f3 va entrar sense oposici\u00f3 a su\u00efssa amb el seu directori el 1798 i va elaborar una nova constituci\u00f3 de la rep\u00fablica helv\u00e8tica, que va substituir a l'anterior del gremis. l'ex\u00e8rcit austr\u00edac, sota el mandat de l'arxiduc carles, va derrotar l'ex\u00e8rcit napole\u00f2nic en la primera batalla de z\u00faric. la segona seria la de la conquesta definitiva l'any 1799. les hist\u00f2riques muralles medievals van ser destru\u00efdes el 1811, i quatre anys m\u00e9s tard es va declarar la perp\u00e8tua neutralitat de su\u00efssa. la poblaci\u00f3 de z\u00faric va augmentar el 1893, passant de 28.000 a 121.000 habitants, en integrar-se una s\u00e8rie de municipis perif\u00e8rics de l'urbs. a principis del segle xx, su\u00efssa va ser testimoni d'una vaga general davant l'amena\u00e7a del bolxevisme, i a z\u00faric van arribar a produir-se v\u00edctimes mortals a causa de la intervenci\u00f3 militar. el 1934 es van unir, per votaci\u00f3 popular, vuit comunitats m\u00e9s confrontants amb z\u00faric, passant aleshores de 200.000 a 300.000 habitants.\n\n\n== geografia ==\nel terme municipal de la ciutat de z\u00faric t\u00e9 una superf\u00edcie de 91,88 km\u00b2. la ciutat est\u00e0 situada on el riu limmat conflueix en direcci\u00f3 nord-oest amb el llac de z\u00faric, a uns 30 km dels alps. z\u00faric est\u00e0 envoltat de frondosos turons incloent-hi el gubrist, h\u00f6nggerberg (541 m), k\u00e4ferberg (571 m), z\u00fcrichberg (676 m), adlisberg (701 m) i oettlisberg a l'est; i el uetliberg (part de la serralada albis) a l'oest. el riu sihl desemboca al limmat al final de platzspitz, que voreja el museu nacional su\u00eds o landesmuseum.\nel centre geogr\u00e0fic i hist\u00f2ric de la ciutat \u00e9s el lindenhof, un petit tur\u00f3 natural situat junt al riu limmat. amb 392 m sobre el nivell del mar, el limmat \u00e9s el punt m\u00e9s baix del terme municipal, mentre que l'uetliberg, amb 869 m sobre el nivell del mar, \u00e9s el punt de major elevaci\u00f3. el seu cim es pot aconseguir amb facilitat, i des de la plataforma de la torre-mirador ofereix una espectacular panor\u00e0mica de la ciutat i el llac, aix\u00ed com una vista dels alps.\n\n\n=== districtes ===\n\nels l\u00edmits de la ciutat anteriors a 1893 eren pr\u00e0cticament els mateixos que a la ciutat antiga o hist\u00f2rica. es van produir dos expansions l'any 1893 i el 1934, quan z\u00faric es va fusionar amb altres municipis perif\u00e8rics que havien crescut constantment des del segle xix. actualment, la ciutat est\u00e0 dividida en dotze districtes (anomenats kreise en alemany), cadascun dels quals cont\u00e9 d'un a quatre barris diferents. els districtes de la ciutat s\u00f3n:\n\ndistricte 1: \u00e9s conegut com a altstadt i correspon al centre hist\u00f2ric de la ciutat.\ndistricte 2: es troba al costat del llac de z\u00faric i inclou els barris d'enge, wollishofen i leimbach.\ndistricte 3: \u00e9s conegut com a wiedikon i es troba entre el riu sihl i l'uetliberg. inclou els barris d'alt-wiedikon, sihlfeld i friesenberg.\ndistricte 4: \u00e9s conegut com a aussersihl i es troba entre el sihl i les vies de tren de l'estaci\u00f3 de z\u00faric.\ndistricte 5: correspon a l'antiga zona industrial de la ciutat coneguda amb el nom de industriequartier.\ndistricte 6: aquest districte es troba a la part est de la ciutat i compr\u00e8n els barris de oberstrass i unterstrass.\ndistricte 7: aquest districte es troba a la part est de la ciutat i compr\u00e8n els barris de hottingen i hirslanden.\ndistricte 8: \u00e9s conegut com a riesbach i est\u00e0 situat a la part est del llac de z\u00faric.\ndistricte 9: cont\u00e9 els barris de altstetten i albisrieden.\ndistricte 10: compr\u00e8n els barris de h\u00f6ngg i wipkingen.\ndistricte 11: compr\u00e8n els barris de affoltern, oerlikon i seebach.\ndistricte 12: \u00e9s conegut com a schwamendingen i est\u00e0 situat al nord-est de z\u00faric.\n\n\n=== clima ===\nel clima de z\u00faric \u00e9s temperat. situat a la zona de transici\u00f3 entre el clima atl\u00e0ntic i el continental, est\u00e0 sota la influ\u00e8ncia de les depressions procedents de l'oce\u00e0 atl\u00e0ntic, que porten precipitacions i temperatures m\u00e9s c\u00e0lides de l'habitual en la latitud en qu\u00e8 est\u00e0 situada la ciutat (47\u00b0n), i dels vents freds del nord-est (coneguts a su\u00efssa com bise) procedents d'europa oriental. la temperatura mitjana anual (mesurada des de l'estaci\u00f3 meteorol\u00f2gica de z\u00fcrichberg a 556 msnm) \u00e9s de 8,5 \u00b0c. a l'estiu es poden arribar temperatures de fins a 35 \u00b0c i a l'hivern m\u00ednimes de -10 \u00b0c.\n\n\n== demografia ==\nhi ha aproximadament 380.000 persones vivint a z\u00faric (segons estad\u00edstiques de l'any 2010), convertint-la en la ciutat m\u00e9s poblada de su\u00efssa. dels habitants empadronats, un 30,6% (115.379 persones) no tenen la nacionalitat su\u00efssa. d'aquest grup, els ciutadans alemanys constitueixen el grup m\u00e9s nombr\u00f3s amb un 22%, seguits de la nacionalitat italiana. l'\u00e0rea metropolitana de la ciutat de z\u00faric (incloent-hi les ciutats de winterthur, baden, brugg, schaffhausen, frauenfeld, uster/wetzikon, rapperswil-jona i zug) t\u00e9 una poblaci\u00f3 d'uns 1,68 milions d'habitants.\n\n\n=== llengua ===\nl'idioma oficial utilitzat pel govern i en la major part de les publicacions \u00e9s l'alemany, mentre que el dialecte m\u00e9s comunament parlat a z\u00faric \u00e9s el z\u00fcrichdeutsch i el dialecte local l'alemany su\u00eds. l'any 2000 l'alemany era la llengua materna del 77,7% de la poblaci\u00f3, seguit per l'alban\u00e8s (5,8%) i l'itali\u00e0 (4,7%).\n\n\n=== religi\u00f3 ===\npel que fa a la religi\u00f3, des de la reforma de huldrych zwingli, z\u00faric s'ha mantingut com a centre i baluard del protestantisme a su\u00efssa. no obstant aix\u00f2, al segle xx els cat\u00f2lics s'han convertit en el major grup religi\u00f3s de la ciutat (a causa de la immigraci\u00f3), amb un 33,9%, els evang\u00e8lics reformats (protestants) representen el 30,3% mentre que cada vegada m\u00e9s habitants de z\u00faric es declaren sense confessi\u00f3 (un 16,8% l'any 2000).\n\n\n=== societat ===\nel nivell d'atur a z\u00faric era del 2,6% (agost de 2007). al voltant d'un 4% de la poblaci\u00f3 (15.500 persones) viuen directe o indirectament del subsidi de l'estat (abril de 2005).\n\n\n== govern ==\n\n\n=== consell de la ciutat ===\nel consell de la ciutat (stadtrat) constitueix el poder executiu de la ciutat de z\u00faric i participa com un \u00f2rgan de l'autoritat. est\u00e0 compost de 9 consellers i cada un presideix un departament. el president del departament executiu actua com a alcalde. l'actual presidenta de la ciutat \u00e9s corine mauch. les tasques del departament, les mesures de coordinaci\u00f3 i la implantaci\u00f3 de lleis s\u00f3n decretades pel parlament de la ciutat i s\u00f3n portades a terme pel consell de la ciutat. l'elecci\u00f3 del consell de la ciutat per votants registrats se celebra cada quatre anys.\n\n\n=== parlament de la ciutat ===\nel parlament de la ciutat (gemeinderat) ostenta el poder legislatiu. est\u00e0 compost de 125 membres, amb eleccions cada quatre anys. el parlament de la ciutat decreta reglaments i ordenances que s\u00f3n executades pel consell de la ciutat i l'administraci\u00f3. a difer\u00e8ncia dels membres del consell de la ciutat, els membres del parlament de la ciutat no s\u00f3n pol\u00edtics per professi\u00f3, per\u00f2 se'ls paguen honoraris basats en la seva assist\u00e8ncia. qualsevol resident a z\u00faric que tingui dret a votar pot ser elegit com a membre del parlament de la ciutat.\n\n\n== economia ==\ndes de la fi del segle xx, z\u00faric \u00e9s el centre financer i motor econ\u00f2mic de su\u00efssa. malgrat aix\u00f2, antigament la ind\u00fastria mec\u00e0nica era la base de l'economia de z\u00faric. avui en dia, \u00e9s la seu de nombrosos bancs i companyies d'assegurances i \u00e9s un centre empresarial de companyies d'alta tecnologia. una quarantena de les cent empreses m\u00e9s importants de su\u00efssa tenen la seva seu a z\u00faric, especialment bancs, com credit suisse, swiss re, zurich financial services i ubs. la borsa su\u00efssa, el swx swiss exchange, tamb\u00e9 t\u00e9 la seu a la ciutat.\nz\u00faric \u00e9s una de les ciutats amb millor qualitat de vida del m\u00f3n, despr\u00e9s d'un estudi realitzat per l'empresa de consultoria en recursos humans mercer que ha mantingut durant anys la ciutat de z\u00faric en primera posici\u00f3 del r\u00e0nquing mundial. en particular, z\u00faric va rebre altes puntuacions pel treball, l'habitatge, l'oci, l'educaci\u00f3 i la seguretat. altres ciutats de su\u00efssa, berna i ginebra, tamb\u00e9 van ser llistades entre les deu primeres posicions del r\u00e0nquing mundial. a m\u00e9s, \u00e9s la tercera ciutat m\u00e9s cara d'europa i la segona ciutat m\u00e9s cara de su\u00efssa despr\u00e9s de ginebra.\nl'\u00e8xit de l'\u00e0rea econ\u00f2mica de z\u00faric com una de les m\u00e9s importants del m\u00f3n es deu a diferents raons: la baixa taxa d'imposici\u00f3 i la possibilitat que companyies estrangeres i individus privats puguin optimitzar els seus impostos mitjan\u00e7ant acords personalitzats amb les autoritats s\u00f3n una de les causes directes m\u00e9s notables. aquesta pr\u00e0ctica provoca conflictes amb els ve\u00efns de su\u00efssa a europa, que no veuen gaire b\u00e9 aquesta estrat\u00e8gia per atreure grans corporacions i grans centres d'investigaci\u00f3.\n\n\n== transport ==\nel transport p\u00fablic \u00e9s molt popular a z\u00faric i els seus habitants utilitzen el transport p\u00fablic en grans nombres. aproximadament un 70% dels visitants de la ciutat utilitzen el tramvia o l'autob\u00fas i gaireb\u00e9 la meitat dels despla\u00e7aments dins el municipi es duen a terme en transport p\u00fablic. dins de la ciutat de z\u00faric i el cant\u00f3 de z\u00faric, la xarxa de transport p\u00fablic z\u00fcrcher verkehrsverbund (zvv) t\u00e9 una densitat de tr\u00e0nsit de les m\u00e9s altes del m\u00f3n. existeixen tres mitjans de transport massiu: s-bahn (trens de rodalia), tramvies i autobusos (tant en di\u00e8sel com el\u00e8ctrics, tamb\u00e9 anomenats troleib\u00fas). a m\u00e9s, la xarxa de transport p\u00fablic, inclou els transbordadors en el llac i el riu, els funiculars i el luftseilbahn adliswil-felsenegg, un telef\u00e8ric entre adliswil i felsenegg.\nper la qualitat, comoditat i poca extensi\u00f3 de su\u00efssa, el tren \u00e9s el mitj\u00e0 de transport preferit pels su\u00efssos. l'estaci\u00f3 central de z\u00faric de la sbb-cff-ffs, tamb\u00e9 coneguda localment com a hauptbahnhof, \u00e9s l'estaci\u00f3 de ferrocarril m\u00e9s gran de su\u00efssa i l'epicentre del transport ferroviari de la ciutat. l'edifici es troba localitzat al districte 1 o altstadt, poc abans de la conflu\u00e8ncia del riu sihl amb el limmat, davant del museu nacional de su\u00efssa. l'estaci\u00f3 ofereix serveis d'alta velocitat com l'intercityexpress alemany i el tgv franc\u00e8s. tamb\u00e9 existeixen connexions di\u00e0ries cap a i des de roma, ven\u00e8cia, barcelona, viena i budapest. altres estacions importants dins de l'\u00e0rea de la ciutat de z\u00faric s\u00f3n oerlikon, stadelhofen, hardbr\u00fccke, tiefenbrunnen, enge, wiedikon i altstetten.\nl'aeroport de z\u00faric est\u00e0 localitzat a 10 km al nord-est de la ciutat, dins el municipi de kloten. l'aeroport t\u00e9 estaci\u00f3 de tren pr\u00f2pia, la qual \u00e9s soterrada. est\u00e0 directament connectat amb z\u00faric i la majoria de principals ciutats su\u00efsses. hi ha tamb\u00e9 un petit aer\u00f2drom a d\u00fcbendorf.\nles carreteres i la seva designaci\u00f3 segueixen el sistema europeu (e, a i b). l'autopista a1 voreja z\u00faric des de ginebra i berna cap a winterthur i sankt gallen. la a3 fa el mateix amb la part sud-oriental del llac de z\u00faric des de lucerne (via a4), coira i sargans. la a136 connecta z\u00faric amb innsbruck i la e17 nord amb m\u00fanic, mentre que la e17 sud enlla\u00e7a z\u00faric amb basilea. la a51 \u00e9s l'autopista que uneix z\u00faric amb el seu aeroport. des de basilea, es tarda al voltant d'una hora i, des de m\u00fanic, al voltant de tres hores.\n\n\n== educaci\u00f3 ==\nuna altra ra\u00f3 de l'\u00e8xit econ\u00f2mic de z\u00faric \u00e9s l'extens camp educacional i d'investigaci\u00f3 de la ciutat. l'escola polit\u00e8cnica federal de z\u00faric lidera aquest aspecte al costat de la universitat de z\u00faric. els edificis principals de les dues universitats es troben just al cim de la ciutat vella, anomenada \"z\u00faric acr\u00f2poli\". els dos centres gaudeixen d'una gran reputaci\u00f3 internacional i varen ser inclosos entre les cinquanta universitats de l'any 2007.\nl'escola polit\u00e8cnica federal de z\u00faric o eth z\u00fcrich va ser fundada l'any 1855 i \u00e9s una universitat p\u00fablica controlada per l'estat, pionera en investigacions a europa i a tot el m\u00f3n. prestigiosos cient\u00edfics han passat per les seves aules i laboratoris, en total 21 premis nobel en els seus m\u00e9s de 150 anys d'exist\u00e8ncia, destacant especialment albert einstein. a la part francoparlant de su\u00efssa s'hi troba la seva universitat germana, l'escola polit\u00e8cnica federal de lausana.\nla universitat de z\u00faric \u00e9s la universitat m\u00e9s gran de su\u00efssa i \u00e9s gestionada pel cant\u00f3 de z\u00faric. va ser fundada l'any 1833, encara que el seu origen data de l'any 1525, en plena reforma protestant portada a terme per huldrych zwingli, que va crear el col\u00b7legi de teologia. la reputaci\u00f3 internacional del centre es basa fonamentalment en la investigaci\u00f3 pionera de diferents mat\u00e8ries i, en concret, en biologia molecular, investigaci\u00f3 sobre el cervell i antropologia, a m\u00e9s de per la tasca de l'hospital veterinari. destaca tamb\u00e9 la facultat de ci\u00e8ncies econ\u00f2miques que es troba entre les deu primeres a nivell europeu i \u00e9s la primera de l'\u00e0rea germanoparlant.\n\n\n== ciutadans il\u00b7lustres ==\npersones que han nascut o han mort a z\u00faric:\n\nconrad gessner (1516\u20131565), naturalista, nascut i mort a z\u00faric\njohann gaspar bachofen (1697-1755), compositor musical su\u00eds\njohann heinrich pestalozzi (1746\u20131827), reformista educatiu, nascut a z\u00faric\ngottfried keller (1819\u20131890), poeta, nascut i mort a z\u00faric\njohanna spyri (1827\u20131901), autora de heidi, morta a z\u00faric\ngran duquessa maria alexandrovna de r\u00fassia (1853-1920), duquessa d'edinburgh, morta a z\u00faric\ncarl jung (1875\u20131961), psiquiatre, mort a z\u00faric\nwilhelm filchner (1877\u20131957), explorador, mort a z\u00faric\nrudolf ganz (1877-1972), compositor i pianista\njames joyce (1882\u20131941), escriptor irland\u00e8s, mort a z\u00faric\notto klemperer (1885\u20131973), director d'orquestra alemany, mort a z\u00faric\nwolfgang pauli (1900\u20131958), f\u00edsic, mort a z\u00faric\nfelix bloch (1905\u20131983), f\u00edsic, mort a z\u00faric\nelias canetti (1905\u20131994), escriptor, mort a z\u00faric\nmax frisch (1911\u20131991), escriptor, nascut i mort a z\u00faric\nhugo koblet (1925\u20131964), ciclista professional, nascut a z\u00faric\namanullah khan (1929\u20131960), rei afgan\u00e8s reformista, mort a z\u00faric\nandreas vollenweider (n. 1953), m\u00fasic, compositor i cantant m\u00fasica new-age nascut a z\u00faric\ndiego benaglio (n. 1983), futbolista, nascut a z\u00faricresidents famosos:\n\nmileva maric, matem\u00e0tica s\u00e8rbia i la primera dona d'albert einstein\nalbert einstein (1896\u20131900, 1909\u20131911, 1912\u20131914)\njames joyce (1915\u20131919)\nvlad\u00edmir lenin (1917)\nthomas mann (1933\u20131942)\nkurt tucholsky (1932\u20131933)\ntina turner\ntristan tzara (1896\u20131963)\nrichard wagner (1849\u20131861)\njonas kaufmann\n\n\n== refer\u00e8ncies ==\n\n\n== enlla\u00e7os externs ==\nstadt z\u00fcrich\nz\u00fcrich tourism\ncasa nostra de z\u00faric arxivat 2005-11-24 a wayback machine.\ncasal catal\u00e0 de z\u00faric\nviccionari"