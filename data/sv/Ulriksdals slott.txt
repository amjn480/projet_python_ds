"ulriksdals slott \u00e4r ett kungligt slott som med byggnader och park ing\u00e5r i kungliga nationalstadsparken vid edsviken i solna kommun, stockholms l\u00e4n. slottet uppf\u00f6rdes cirka 1638\u20131645 f\u00f6r jakob de la gardie med hans jacob kristler som arkitekt och byggm\u00e4stare. det d\u00f6ptes ursprungligen till jacobsdal (ej att f\u00f6rv\u00e4xla med villa jacobsdal p\u00e5 slottsomr\u00e5det) men fick senare sitt nuvarande namn efter karl xi:s son ulrik.\nden nuvarande exteri\u00f6ren gestaltades av nicodemus tessin den \u00e4ldre under 1600-talet slut och fullbordades av carl h\u00e5rleman under mitten av 1700-talet. en del av inredningarna av fredrik wilhelm scholander, utf\u00f6rda i mitten p\u00e5 1800-talet tillsammans med kung karl xv, \u00e4r bevarade och har av nationalmuseum \u00e5terst\u00e4llts med ursprunglig m\u00f6blering. fr\u00e5n 1900-talet finns inredningar av arkitekt sigge cronstedt f\u00f6r gustaf vi adolf och drottning louise med m\u00f6bler av carl malmsten. anl\u00e4ggningen disponeras idag av det svenska kungahuset.\nslottet \u00e4gs av svenska staten och f\u00f6rvaltas av fastighetsverket. ulriksdals slott \u00e4r sedan 1935 ett statligt byggnadsminne. f\u00f6rutom slottet finns flera byggnader, bland annat ulriksdals slottsteater (confidencen), ulriksdals slottskapell, ulriksdals w\u00e4rdshus och orangerimuseet, ett skulpturmuseum som \u00e4r inrymt i slottets gamla orangeri. sedan 1986 \u00e4r slottet \u00f6ppet f\u00f6r allm\u00e4nheten juni\u2013augusti med guidad visning.\n\n\n== historia ==\njacobsdal anlades i en \u00f6dslig och bergig terr\u00e4ng intill edsviken. byggherre var jakob de la gardie och hans arkitekt och byggm\u00e4stare var hans jacob kristler fr\u00e5n strasbourg. kristler arbetade vid samma tid med palatset makal\u00f6s i stockholm, varifr\u00e5n han h\u00e4mtade arbetskraft till jacobsdal. huvudbyggnaden stod f\u00e4rdig 1644 och arbetena med flygelbyggnaderna avslutades troligen 1645. slottet var uppf\u00f6rt i senren\u00e4ssans och huvudbyggnaden bestod av tv\u00e5 v\u00e5ningar och vindsv\u00e5ning.slottet blev snabbt ett popul\u00e4rt bes\u00f6ksm\u00e5l f\u00f6r adel och kungligheter och g\u00e4stades ofta av drottning kristina. hon uppskattade det s\u00e5 mycket att hon l\u00e4t sin kr\u00f6ningsprocession 1650 utg\u00e5 d\u00e4rifr\u00e5n.slottet s\u00e5ldes 1669 till \u00e4nkedrottningen hedvig eleonora. \u00e5r 1684 sk\u00e4nkte hon det som fadderg\u00e5va till sin sonson prins ulrik efter vilken det erh\u00f6ll namnet ulriksdal. efter hans d\u00f6d 1685 \u00e5tergick det till hedvig eleonora och blev vid hennes d\u00f6d 1715 statens egendom.\nunder lovisa ulrikas och gustav iii:s tid h\u00f6lls lysande fester p\u00e5 slottet. det beboddes av \u00e4nkedrottning sofia magdalena som dog d\u00e4r 1813, och det stod d\u00e4refter obebott fram till 1821. mellan 1822 och 1849 anv\u00e4nde karl xiv johan slottet som invalidinr\u00e4ttning f\u00f6r krigsveteraner fr\u00e5n bland annat finska kriget  och all v\u00e4rdefull inredning flyttades till andra lustslott. som mest fanns samtidigt 82 invalider p\u00e5 ulriksdal. av de avlidna begravdes cirka 200 personer p\u00e5 invalidkyrkog\u00e5rden som fortfarande ligger i syd\u00f6stra delen av slottsomr\u00e5det.\nslottet f\u00f6rvandlades till ett museum av karl xv och drottning lovisa med antika m\u00f6bler, porsliner och konstsamlingar av alla slag. detta testamenterade kungen till staten och tillh\u00f6r till st\u00f6rre delen statens samlingar i nationalmuseum. efter hans d\u00f6d l\u00e4mnades ulriksdal l\u00e4nge \u00e5t sitt \u00f6de och bar en tid sp\u00e5r av f\u00f6rfall. drottning sofia uppeh\u00f6ll sig d\u00e4r vanligen vintertid och hade det enligt riksdagens beslut 1885 som \u00e4nkes\u00e4te till sin d\u00f6d 1913.kronprinsparet gustaf adolf och louise mountbatten disponerade slottet fr\u00e5n 1923 och bodde d\u00e4r ofta resten av livet. under finska vinterkriget inr\u00e4ttade kronprinsessan louise ett barnhem p\u00e5 slottet f\u00f6r finska krigsbarn.\n\n\n=== slottet idag ===\nsedan 1986 \u00e4r slottet \u00f6ppet med visningar juni\u2013augusti. i de rum som visas presenterar nationalmuseum delar av den stora donation fr\u00e5n karl xv som ing\u00e5r i museets samlingar. \u00e4ven inredningar utf\u00f6rda p\u00e5 1920-talet och med m\u00f6bler ritade av carl malmsten f\u00f6r gustaf vi adolfs och drottning louises \u00e4r \u00f6ppna f\u00f6r bes\u00f6karna. dessutom anv\u00e4nds vissa av de tidigare bostadsrummen f\u00f6r att visa delar av gustaf vi adolfs samlingar av konst och konsthantverk. i den s\u00f6dra flygeln har v\u00e4rldsnaturfonden wwf sitt svenska huvudkontor. tv-programmet hela sverige bakar spelas sedan 2023 in i slottsparken.\n\n\n== slottsbyggnaden ==\nslottsbyggnaden uppf\u00f6rdes cirka 1638\u20131645, men slottet genomgick redan tidigt flera p\u00e5kostade ombyggnader. hedvig eleonora hade stora planer f\u00f6r ulriksdals slott och l\u00e4t nicodemus tessin d.\u00e4. utarbeta diverse skisser och f\u00f6rslag eftersom slottets ren\u00e4ssanskarakt\u00e4r inte l\u00e4ngre motsvarade tidens smak. men penningbrist stoppade projektet och bara mindre ombyggnader genomf\u00f6rdes. f\u00f6r utsmyckningen av slottet anlitades en stab av skickliga hantverkare som \u00e4ven var sysselsatta med arbeten vid drottningholms slott. bland dem fanns stuckat\u00f6ren carlo carove, f\u00f6rgyllaren magnus medelwijk och hovm\u00e5laren hans georg m\u00fcller.\u00e5r 1728 \u00e5terupptogs byggprocessen under carl h\u00e5rlemans ledning. h\u00e5rleman f\u00f6rverkligade bland annat ett av de allra f\u00f6rsta brutna mansardtaken i sverige. i mitten av 1700-talet disponerades slottet av kung adolf fredrik och drottning lovisa ulrika. lovisa ulrika inr\u00e4ttade i det gamla beridarehuset sin f\u00f6rsta teater, idag kallad confidencen.\n\nslottets nuvarande yttre h\u00e4rr\u00f6r fr\u00e5n 1700-talets mitt. men dess inre har f\u00f6r\u00e4ndrats vid flera tillf\u00e4llen. i synnerhet efter invalidtiden var rummen mycket slitna. under karl xv:s tid p\u00e5 slottet nyinreddes stora delar av slottet i en historieromantisk stil med hj\u00e4lp av arkitekten fredrik wilhelm scholander. han gestaltade bland annat \"riddarsalen\", slottets st\u00f6rsta rum, d\u00e4r han prydde den stora \u00f6ppna spisen med en riddarrustning. han lade \u00e4ven fram f\u00f6rslag till nygestaltning av fasaderna men det kom inte till utf\u00f6rande. karl xv hade en stor konstsamling som troligen var den st\u00f6rsta enskilda i sverige. kungen, sj\u00e4lv m\u00e5lare, hade k\u00f6pt en omfattande samling m\u00e5lningar av fr\u00e4mst samtida nordiska konstn\u00e4rer.  i ett s\u00e4rskilt rum fanns kungens samling av fajanser.under karl xv:s tid tillkom \u00e4ven ulriksdals slottskapell (1864\u20131865) och ulriksdals w\u00e4rdshus (1868) samt, l\u00e4ngst i s\u00f6der, v\u00e4ntorp. st\u00e4llet innehades efter 1866 av sk\u00e5despelerskan hanna styrell, \u00e4lskarinna till karl xv, och mellan 1965 och 1983 hade skulpt\u00f6ren eric grate sin bostad och atelj\u00e9 h\u00e4r.\n\n\n=== historiska exteri\u00f6rbilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== historiska interi\u00f6rbilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== \u00e4ndringar p\u00e5 1900-talet ===\ntill slottets s\u00e4rart h\u00f6r n\u00e5got s\u00e5 ovanligt som en sentida kunglig inredning. carl malmsten iordningst\u00e4llde bland annat den gamla riddarsalen till vardagsrum f\u00f6r kronprins gustaf vi adolf i b\u00f6rjan av 1920-talet. riddarsalens innertak \u00e5terst\u00e4lldes med grova bj\u00e4lkar, en enklare \u00f6ppen spis installerades och v\u00e4ggarna str\u00f6ks vita. rummet, som \u00e4ven kallas stora salongen, inreddes med m\u00f6bler som i huvudsak var en g\u00e5va av 8 000 stockholmare till kronprinsens br\u00f6llop 1923. de nygiftas \u00f6nskan var att interi\u00f6ren skulle ge en representativ bild av svensk, speciellt stockholmsk, konstsl\u00f6jd fr\u00e5n 1900-talets b\u00f6rjan. ulriksdals slott har i h\u00f6g grad kommit att f\u00f6rknippas med dem. deras namnchiffer gal pryder grinden till slottsparken.\nvapenbilderna p\u00e5 slottsfasaden \u00e4r endast fragmentariskt beskrivna i \u00e4ldre och modern litteratur. det r\u00f6r sig om vapnet ovanf\u00f6r portalen mot borgg\u00e5rden samt vapnet i de triangul\u00e4ra gavelf\u00e4lten p\u00e5 huvudbyggnadens v\u00e4st- och \u00f6stsida. vapenbilderna ber\u00e4ttar bland annat historien om karl xv som slottsherre p\u00e5 ulriksdal, f\u00f6rst som kronprins och sedan som kung.\n\n\n=== bilder, slottsbyggnad ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== bilder, detaljer ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== \u00f6vriga slottsbyggnader i urval ==\n\n\n=== slottskapellet ===\n\ndet nuvarande ulriksdals slottskapell uppf\u00f6rdes i b\u00f6rjan av 1860-talet p\u00e5 initiativ av karl xv, som d\u00e5 bebodde slottet. invigningen \u00e4gde rum p\u00e5 lovisadagen den 25 augusti 1865. kapellet ritades av kungens v\u00e4n, arkitekten fredrik wilhelm scholander, som \u00e4ven ansvarade f\u00f6r karl xv:s nyinredningar av slottet. ulriksdals slottskapell \u00e4r idag en av sveriges mest eftertraktade vigselkyrkor.\n\n\n=== orangerimuseet ===\n\ndet f\u00f6rsta orangeriet p\u00e5 ulriksdal byggdes 1662\u20131664 efter jean de la vall\u00e9es ritningar. d\u00e5 odlades bland annat pomeranser, citroner och apelsiner i huset. sommartid flyttades v\u00e4xterna ut i slottsparken. i b\u00f6rjan av 1700-talet uppf\u00f6rdes det nuvarande orangeriet; arkitekt var nicodemus tessin d.y.. byggnaden uppf\u00f6rdes i sten ist\u00e4llet f\u00f6r tr\u00e4, vilket var ovanligt f\u00f6r tiden. \u00e5ren 1987\u201391 restaurerades och ombyggdes orangeriet f\u00f6r att man h\u00e4r skulle kunna \u00f6ppna ett skulpturmuseum. de ursprungliga orangerigallerierna \u00e4r sedan 1988 ett museum d\u00e4r nationalmuseums samlingar av svensk bildhuggarkonst fr\u00e5n 1700-talets b\u00f6rjan till 1900-talet visas. bland verken finns arbeten av tobias sergel, bengt erland fogelberg, johan niklas bystr\u00f6m och christian eriksson.\n\n\n=== museet f\u00f6r drottning kristinas kr\u00f6ningsekipage ===\n\nmuseet f\u00f6r drottning kristinas kr\u00f6ningsekipage \u00e4r ett museum i stallbyggnaden p\u00e5 ulriksdals slottsomr\u00e5de. museet visar bland annat den rekonstruerade kr\u00f6ningskarossen fr\u00e5n drottning kristinas kr\u00f6ning den 20 oktober 1650 med dess originaltextilier. kr\u00f6ningst\u00e5get utgick fr\u00e5n ulriksdal p\u00e5 sin v\u00e4g till storkyrkan i stockholm. vagnen ing\u00e5r i livrustkammarens samlingar. stallet med kr\u00f6ningsvagnen \u00e4r \u00f6ppet n\u00e5gra veckor varje sommar samt n\u00e4r som helst vid bokade gruppbes\u00f6k.\n\n\n=== ulriksdals slottsteater \"confidencen\" ===\n\nvid ulriksdal ligger ocks\u00e5 sveriges \u00e4ldsta bevarade teater ulriksdals slottsteater eller confidencen,  som \u00e4r en juvel bland teatrar. den inreddes p\u00e5 initiativ av drottning lovisa ulrika och invigdes 1753. teatern anv\u00e4ndes \u00e4ven av gustav iii och carl michael bellman, och p\u00e5 1980-talet \u00e5teruppt\u00e4cktes den av operas\u00e5ngerskan kjerstin dellert.  i samband med en omfattande renovering 1994\u20131997 genom peter von knorrings arkitektkontor har den unika confidencematsalen \u00e5teruppst\u00e5tt; det \u00e4r spegelsalen med det magiska bordet, som gett namn \u00e5t teaterbyggnaden p\u00e5 ulriksdal. rekonstruktionen byggde p\u00e5 arkeologiska unders\u00f6kningar och p\u00e5 arkivuppgifter om utf\u00f6randet p\u00e5 1700-talet samt j\u00e4mf\u00f6rande studier av kina slotts confidencemaskineri och av andra liknande anl\u00e4ggningar i europa. under sommars\u00e4songen visas opera och balett och ges konserter. teatern ing\u00e5r i det nordiska avsnittet av europav\u00e4gen historiska teatrar. sommartid ges visningar av interi\u00f6rerna.\n\n\n=== ulriksdals w\u00e4rdshus ===\n\nmittemot confidencen finns ulriksdals w\u00e4rdshus, en tr\u00e4byggnad med mycket snickargl\u00e4dje. den ersatte ett \u00e4ldre v\u00e4rdshus fr\u00e5n 1740-talet, dagens villa ottilielund. v\u00e4rdshusf\u00f6rest\u00e5ndare a.g. carlsson hemst\u00e4llde \u00e5r 1867 till st\u00e5th\u00e5llar\u00e4mbetet och kung karl xv att f\u00e5 uppf\u00f6ra en ny byggnad d\u00e4r. idag (2020) \u00e4r v\u00e4rdshuset en del av svenska brasserier som \u00e4ven driver bland annat restaurangerna sturehof och riche.\n\n\n=== slottsk\u00f6ket ===\n\nulriksdals f\u00f6rsta k\u00f6k l\u00e5g i en separat byggnad ungef\u00e4r 30 meter norr om norra flygeln. det var en enplansbyggnad av sten under ett h\u00f6gt, valmat sadeltak med fem skorstenar. hur byggnaden s\u00e5g ut framg\u00e5r av en illustration uppr\u00e4ttad av axel fredrik cederholm \u00e5r 1821. till k\u00f6ket h\u00f6rde \u00e4ven en stenbrygga i edsviken dit alla r\u00e5varor anl\u00e4nde som inte producerades p\u00e5 slottsomr\u00e5det. frukt och gr\u00f6nt odlades i slottets k\u00f6kstr\u00e4dg\u00e5rd som l\u00e5g s\u00f6der om slottet, ungef\u00e4r \u00f6ster om dagens slottskapell. \u00e5r 1862 uppf\u00f6rdes en ny k\u00f6ksbyggnad efter ritningar av arkitekt fredrik wilhelm scholander (dagens ulriksdals slottscaf\u00e9). n\u00e4r ulriksdal elektrifierades 1910 bygges ett nytt k\u00f6k med moderna elspisar i slottets norra flygel.\n\n\n=== gamla smedjan ===\n\nsmedjan placerades n\u00e5got avskild fr\u00e5n \u00f6vriga byggnader i s\u00f6dra delen av slottsparken eftersom verksamheten var eldfarlig. byggnaden \u00e4r stocktimrad och r\u00f6df\u00e4rgad och flyttades till sin nuvarande plats omkring \u00e5r 1860. troligen stod den tidigare vid fogdebostaden ovanf\u00f6r ulriksdals slottskapell.\n\n\n=== bilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== privatvillor p\u00e5 slottsomr\u00e5det i urval ==\ni ulriksdals slotts omr\u00e5de ligger ett tjugotal privatvillor som uppf\u00f6rdes huvudsakligen under 1800-talets andra h\u00e4lft. de var avsedda som sommarn\u00f6jen f\u00f6r f\u00f6rm\u00f6gna stockholmare eller f\u00f6r hovet n\u00e4rst\u00e5ende personer. villorna st\u00e5r p\u00e5 arrenderad mark och utm\u00e4rker sig f\u00f6r sin tidstypiska panelarkitektur med torn, glasverandor,  l\u00f6vs\u00e5gerier och amerikansk stick style. n\u00e5gra ritades av framst\u00e5ende arkitekter, exempelvis villa skogsborg d\u00e4r magnus is\u00e6us var upphovsman.\n\n\n=== villa berglunda ===\n\nkoordinater: 59\u00b023\u20320.9\u2033n 18\u00b01\u20325.8\u2033\u00f6vid s\u00f6dra infarten till slottsomr\u00e5det ligger villa berglunda. p\u00e5 platsen fanns ursprungligen slottets vaktstuga. huvudbyggnaden uppf\u00f6rdes \u00e5r 1831 p\u00e5 initiativ av destillat\u00f6ren j.d. leufvenmark och fick sitt nuvarande utseende p\u00e5 1860-talet under vinhandlaren johan daniel gr\u00f6nstedt som hade berglunda som sommarvilla. under gr\u00f6nstedt tillkom \u00e4ven tv\u00e5 stora verandor, som gav upphov till namnet \u201dpunschveranda\u201d.\n\n\n=== villa beylon ===\n\nkoordinater: 59\u00b023\u20328\u2033n 18\u00b00\u203252\u2033\u00f6villa beylon (\u00e4ven beylonshof) ligger v\u00e4ster om ulriksdals slottsteater och byggdes 1803. villan har f\u00e5tt sitt namn efter den schweiziske lekt\u00f6ren jean francois beylon som var v\u00e4n och r\u00e5dgivare till gustav iii och lovisa ulrika. beylon \u00e4r en env\u00e5ningsbyggnad i putsat tegel med \u00e5t norr utskjutande flyglar. den har sadeltak, p\u00e5 huvudbyggnaden valmat. statens fastighetsverk f\u00f6rvaltar fastigheten, och st\u00e5th\u00e5llar\u00e4mbetet har dispositionsr\u00e4tten och v\u00e4ljer hyresg\u00e4ster.\n\n\n=== villa loviseberg ===\n\nkoordinater: 59\u00b023\u203218.1\u2033n 18\u00b01\u203220\u2033\u00f6loviseberg uppf\u00f6rdes som sommarvilla 1862\u20131864 och byggdes vid sekelskiftet 1900 om f\u00f6r att bli permanentbostad. byggnaden best\u00e5r av en huvuddel i tv\u00e5 v\u00e5ningar och d\u00e4rifr\u00e5n utstickande tv\u00e5 olika l\u00e5nga flyglar i en v\u00e5ning. fasaderna gestaltades i amerikanska stick style och k\u00e4nnetecknas av avancerad panelarkitektur under pl\u00e5tt\u00e4ckta sadeltak. takens gavelspetsar \u00e4r smyckade med akroterier. verandan mot edsviken har enast\u00e5ende l\u00f6vs\u00e5gerier.\n\n\n=== villa skogsborg ===\n\nkoordinater: 59\u00b023\u203210.6\u2033n 18\u00b01\u203215.9\u2033\u00f6villa skogsborg ligger i s\u00f6dra delen av ulriksdals slottsomr\u00e5de och uppf\u00f6rd 1877 som sommarn\u00f6je f\u00f6r theodor blanch efter ritningar av magnus is\u00e6us. utformningen \u00e4r amerikanskinfluerad l\u00f6vs\u00e5geriarkitektur samt olika nystilar med en del fornnordiska inslag. huset anv\u00e4nds som privatbostad.\n\n\n=== villa skuggan ===\n\nkoordinater: 59\u00b023\u203216.6\u2033n 18\u00b01\u203215\u2033\u00f6skuggans huvudbyggnad best\u00e5r flera timrade stugor som byggts ihop till dagens vinkelhus. den \u00f6stra flygeln h\u00e4rr\u00f6r m\u00f6jligtvis fr\u00e5n 1770-talet och var ett fiskarebost\u00e4lle och senare g\u00e5rdsdr\u00e4ngbost\u00e4lle. under 1800-talets f\u00f6rsta h\u00e4lft b\u00f6rjade st\u00e4llet utarrenderas som sommarn\u00f6je. dagens byggnad fick sitt nuvarande utseende efter 1800-talets mitt genom flera om- och tillbyggnader.\n\n\n=== villa sk\u00f6ntorp ===\n\nkoordinater: 59\u00b023\u203242\u2033n 18\u00b00\u203219\u2033\u00f6i norra delen av ulriksdals slottspark, vid edsviken och mittemot kaninholmen ligger villa sk\u00f6ntorp. byggnaden uppf\u00f6rdes p\u00e5 mark som  arrenderades ut under karl xv:s tid p\u00e5 ulriksdal. sk\u00f6ntorps byggherre var grosshandlaren anders c. lundstr\u00f6m. huset formgavs i tidstypisk schweizerstil med riklig l\u00f6vs\u00e5gerier kring f\u00f6nster, d\u00f6rrar och l\u00e4ngs takfoten.  byggnaden \u00e4r ett bra exempel p\u00e5 sommarhus som vid 1800-talets mitt uppf\u00f6rdes av en ny f\u00f6rm\u00f6gen borgarklass.\n\n\n=== villa sn\u00f6rin ===\n\nkoordinater: 59\u00b023\u203219\u2033n 18\u00b01\u203215.6\u2033\u00f6sn\u00f6rins huvudbyggnad h\u00e4rr\u00f6r troligen fr\u00e5n 1700-talets slut och l\u00e5g vid stora uplands winterv\u00e4g genom edsviken som var en viktig vinterv\u00e4g vilken f\u00f6rband uppsala med stockholm. under vinterm\u00e5naderna var sn\u00f6rin v\u00e4rdshus men omkring 1850 drogs krogr\u00e4ttigheterna in och d\u00e4refter var st\u00e4llet enbart bostad. huset har 1\u00bd v\u00e5ningar med inredd vind under ett brutet sadeltak. stommen \u00e4r timrad och fasaderna panelade samt avf\u00e4rgade i gr\u00e5vit kul\u00f6r. d\u00f6rrar och f\u00f6nsterluckor \u00e4r fr\u00e5n ursprungstiden.\n\n\n=== orn\u00e4sstugan ===\n\nkoordinater: 59\u00b023\u203217.2\u2033n 18\u00b01\u203212.3\u2033\u00f6orn\u00e4sstugen p\u00e5 ulriksdals slottsomr\u00e5de \u00e4r en mindre kopia av orn\u00e4sstugan i dalarna och var ursprungligen paviljongen f\u00f6r svensk-norska unionen vid v\u00e4rldsutst\u00e4llningen i paris \u00e5r 1867. p\u00e5 utst\u00e4llningen kallades byggnaden maison de gustave wasa (gustav wasas hus). under parisutst\u00e4llningen visades i byggnaden en svensk folkskoleinteri\u00f6r och svenska jordbruks- och fiskeredskap. knappt tv\u00e5 \u00e5r efter utst\u00e4llningens slut f\u00f6rv\u00e4rvade kung karl xv byggnaden och l\u00e4t flytta den till ulriksdals slottsomr\u00e5de. 1921 blev huset permanentbostad med tv\u00e5 l\u00e4genheter och konstn\u00e4rsboning \u00e5t bildhuggaren gustav sandberg och konstn\u00e4ren axel wallert.\n\n\n=== bilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== slottsparken ==\nparken p\u00e5 ulriksdal var ursprungligen en typisk barocktr\u00e4dg\u00e5rd som formades under 1600-talets andra h\u00e4lft. den inneh\u00f6ll bland annat flera skulpturgrupper. i lusttr\u00e4dg\u00e5rden anlades en markerad mittg\u00e5ng som ledde fr\u00e5n slottet till den \"stora grottan\". framf\u00f6r grottan restes en triumfb\u00e5ge flankerad av bosk\u00e9er. i centralg\u00e5ngens mitt placerades en rund bass\u00e4ng med en vattensprutande triton i brons, formgiven 1664 av jean baptista dieussart. han stod \u00e4ven bakom en skulpturgrupp s\u00f6der om grottan, den s\u00e5 kallade andromedaklippan. d\u00e4r fanns perseus p\u00e5 sin bevingade h\u00e4st som skulle befria sin andromeda, fastkedjad i klippan och bevakad av draken. 1704 var draken \"gammal och s\u00f6ndrig\" och plockades bort, men sj\u00e4lva klippan finns kvar.\nl\u00e4ngst i norr p\u00e5 en kulle, \"mons mariae\", placerades ett lusthus. p\u00e5 jacob de la gardies tid fanns \u00e4ven p\u00e5f\u00e5glar, svanar och duvor i parken och i den nordv\u00e4stra delen l\u00e5g en djurg\u00e5rd f\u00f6r hjortar, p\u00e5f\u00e5glar och fasaner.lars salvius bes\u00f6ker ulriksdal, troligen runt \u00e5r 1740, och beskriver i sin bok beskrivning \u00f6fver sverige fr\u00e5n 1741 parken med f\u00f6ljande ord:\n\nmed vatten-konster menar salvius font\u00e4ner och med ritningar avses s\u00e5 kallade broderiparterrer d\u00e4r l\u00e5ga buxbomsh\u00e4ckar klipptes i intrikata m\u00f6nster.\n\n\n=== historiska bilder, parken ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nunder hedvig eleonoras tid fortsatte utbyggnaden av parken efter ritningar av nicodemus tessin d.\u00e4..  hon l\u00e4t \u00e4ven uppf\u00f6ra ett nytt orangeri byggt i sten och ritat av tessin d.\u00e4. omkring 1705. byggnaden finns fortfarande kvar och inneh\u00e5ller idag orangerimuseet. p\u00e5 hennes initiativ flyttades den stora font\u00e4nen till en central plats i parken. den var prydd med 14 delfinhuvuden, som ursprungligen var avsedda f\u00f6r drottningholms slottspark.  1704 kom parken under slottstr\u00e4dg\u00e5rdsm\u00e4staren johan h\u00e5rleman. han genomf\u00f6rde en del moderniseringar av slottstr\u00e4dg\u00e5rden.\u00e5r 1801 anlades en engelsk tr\u00e4dg\u00e5rd i trakten kring igelb\u00e4cken. till parken flyttades 1863 \u00e4ven en skulpturgrupp fr\u00e5n hagaparken f\u00f6rest\u00e4llande n\u00e4tdragande morianer. under karl xv revs allt i lusttr\u00e4dg\u00e5rden utom orangeriet, mittfont\u00e4nen och de av carl h\u00e5rleman anlagda bosk\u00e9erna. efter hans d\u00f6d f\u00f6rf\u00f6ll parkanl\u00e4ggningen. huvudparten av de nuvarande planteringarna tillkom p\u00e5 1930-talet under gustaf vi adolfs tid. f\u00f6r arbetet anlitades 1935 tr\u00e4dg\u00e5rdsarkitekten g\u00f6sta reutersw\u00e4rd. en del av parken ing\u00e5r i igelb\u00e4ckens naturreservat och kulturreservat.\n\n\n=== slottstr\u00e4dg\u00e5rden ulriksdal ===\n\nulriksdals slottstr\u00e4dg\u00e5rd ligger i slottsparkens norra del. sedan 1600-talet odlades v\u00e4xter f\u00f6r ulriksdals slott och park, med d\u00e5 l\u00e5g tr\u00e4dg\u00e5rden p\u00e5  \u201dv\u00e4rdshus\u00e4ngen\u201d nedanf\u00f6r ulriksdals v\u00e4rdshus. i b\u00f6rjan av 1800-talet flyttades tr\u00e4dg\u00e5rden till sitt nuvarande l\u00e4ge. d\u00e5 uppf\u00f6rdes \u00e4ven den s\u00e5 kallade direkt\u00f6rsbostaden som st\u00e5r strax s\u00f6der om slottstr\u00e4dg\u00e5rden. \u00e5r 1916 tillkom ytterligare ett hus, arbetarbostaden, ritad av arkitekt sigge cronstedt.\ni b\u00f6rjan p\u00e5 1950-talet \u00f6vertogs driften av slottstr\u00e4dg\u00e5rden av familjen rappne. nuvarande \u00e4garen \u00e4r tr\u00e4dg\u00e5rdsm\u00e4staren bosse rappne som 1985 fortsatte verksamheten tillsammans med sin mor och utvecklade tr\u00e4dg\u00e5rden till dagens handelstr\u00e4dg\u00e5rd med f\u00f6rs\u00e4ljning till butiker och privatpersoner. idag finns h\u00e4r ett femtiotal medarbetare och omkring 5 000 m\u00b2 inglasade odlingsytor. till anl\u00e4ggningen h\u00f6r \u00e4ven en visningstr\u00e4dg\u00e5rd och tr\u00e4dg\u00e5rdscaf\u00e9 med restaurang. p\u00e5 slottsomr\u00e5det finns ytterligare en handelstr\u00e4dg\u00e5rd, brunnsvikens tr\u00e4dg\u00e5rd, bel\u00e4gen l\u00e4ngst i s\u00f6der.\n\n\n=== koloniomr\u00e5den ===\n\nkvarnvretens koloniomr\u00e5de omfattar 34 000 m\u00b2 mark som ligger strax v\u00e4ster om ulriksdals slotts huvudbyggnad. kvarnvreten som kallades tidigare \u201dmj\u00f6lnarens \u00e5kervret\u201d. vid bildandet av f\u00f6reningen \u00e5r 1954 medverkade solna kommun som arrenderade marken av st\u00e5th\u00e5llar\u00e4mbetet. \u00e4ven d\u00e5varande kungen gustaf vi adolf visade stort intresse f\u00f6r koloniomr\u00e5dets tillkomst och vidare utveckling. idag finns h\u00e4r 108 kolonilotter och mark\u00e4garen \u00e4r statens fastighetsverk.l\u00e4ngst i s\u00f6der p\u00e5 ulriksdals slottsomr\u00e5den ligger ytterligare ett koloniomr\u00e5de, ulriksdals koloniomr\u00e5de, \u00e4ven kallat sk\u00f6ndals koloniomr\u00e5de. det anlades omkring 1960 p\u00e5 marken f\u00f6r sk\u00f6ndals gamla handelstr\u00e4dg\u00e5rd vars odlingar och huvudbyggnad l\u00e5g i dalg\u00e5ngen som str\u00e4cker sig fr\u00e5n dagens ulriksdalsv\u00e4gen ner till brunnsviken. h\u00e4r finns idag 44 kolonistugor och lika m\u00e5nga lotter p\u00e5 en areal om 20 000m\u00b2.\n\n\n=== skulpturer ===\ni parken finns carl milles skulpturgupp tv\u00e5 vildsvin. skulpturerna gjordes 1929 f\u00f6r lord melchett i england och f\u00f6rest\u00e4ller tv\u00e5 sittande vildsvin i brons. v\u00e4nner till stiftelsen v\u00e4rldsnaturfonden wwf l\u00e4t gjuta en pandaskulptur som st\u00e5r framf\u00f6r slottet f\u00f6r att hedra sin \"ordf\u00f6rande hm konungen carl xvi gustaf p\u00e5 50-\u00e5rsdagen den 30 april\". strax \u00f6ster om slottskapellet finns den liggande \"gepard\", skapad av carina wallert 1991.\ni parken finns en skulpturgrupp f\u00f6rest\u00e4llande tv\u00e5 n\u00e4tdragande morianer (\u00e4ven morianbron), som skapades 1845 av konstn\u00e4ren per henrik lundgren. gruppen placerades ursprungligen p\u00e5 \u00f6mse sidor om en bro \u00f6ver en av kanalerna framf\u00f6r haga slott i hagaparken. efter s\u00e4nkningen av vattenniv\u00e5n i brunnsviken 1863 hamnade bron och morianerna p\u00e5 torra land, varf\u00f6r skulpturerna samma \u00e5r flyttades till ulriksdals slottspark och placerades vid igelb\u00e4cken. varje skulptur st\u00e5r p\u00e5 en fem cm h\u00f6g gjutj\u00e4rnsplatta, vilande p\u00e5 en gr\u00e5sten.\n\n\n=== skulpturer bilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== mons mariae-kullen ===\nmons mariae, \u00e4ven kallad lusthuskullen \u00e4r en kulle p\u00e5 norra sidan om parken. p\u00e5 kullen fanns en vattenreservoar f\u00f6r parkens font\u00e4ner och bevattningen av dammarna. p\u00e5 den gamla lusthuskullen uppf\u00f6rdes ett nytt lusthus som kallades mons mariae efter magnus gabriel de la gardies hustru maria euphrosyne. nedanf\u00f6r kullen byggdes ett orangeri. anl\u00e4ggningen syns p\u00e5 kopparsticket av adam perelle i suecia antiqua et hodierna fr\u00e5n 1668. lusthuset \u00e4r numera borta  och orangeriet ersattes omkring 1705 av en ny orangeribyggnad som idag inneh\u00e5ller orangerimuseet. vattenbass\u00e4ngens ovala f\u00f6rdjupning finns kvar men \u00e4r kraftigt \u00f6verv\u00e4xt.\n\n\n=== invalidkyrkog\u00e5rden ===\n\ninvalidkyrkog\u00e5rden tillkom i samband med att ulriksdals slott 1822 uppl\u00e4ts av karl xiv johan som invalidinr\u00e4ttning, allts\u00e5 som v\u00e5rdhem f\u00f6r krigsveteraner fr\u00e5n krigen 1788 till 1814. gravplatsen ligger i ett skogsparti strax syd\u00f6st om ulriksdals w\u00e4rdshus. den inr\u00e4ttades 1824 och den sista begravningen skedde h\u00e4r 1905.\n\n\n=== slottsparken bilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ulriksdals kvarnkulle ==\n\ni skogsomr\u00e5det som ansluter s\u00f6der om parken ligger ulriksdals kvarnkulle. kullen \u00e4r 43 meter h\u00f6g och var tidigare platsen f\u00f6r en v\u00e4derkvarn. den finns avbildad p\u00e5 1600-talet i suecia antiqua et hodierna. s\u00e5 sent som 1865 \u00e4r det dokumenterat att det fanns en kvarn h\u00e4r. idag \u00e5terstod bara en stor kvarnsten.kvarnkullen \u00e4r en del av stockholms\u00e5sen som \u00e4r intressant s\u00e5v\u00e4l ur botanisk som geologisk och kulturhistorisk aspekt. kulturen har p\u00e5verkat v\u00e4xtligheten p\u00e5 kullen sedan l\u00e5ng tid tillbaka, troligen sedan j\u00e4rn\u00e5ldern. tallheden utg\u00f6r h\u00e4r den naturliga vegetationstypen liksom p\u00e5 stockholmstraktens grus\u00e5sar. den n\u00e4rmast st\u00e4ppartade floran inneh\u00e5ller bland annat backsippa, \u00e4ngshavre, femfinger\u00f6rt, tj\u00e4rblomster och den s\u00e4llsynta tallriksr\u00f6ksvampen.\nkvarnkullens s\u00f6dra sluttning var under l\u00e5ng tid en grust\u00e4kt som fylldes igen med tippmassor under 1970- och 1980-talen. gr\u00e4nsen mellan ursprunglig \u00e5s och fyllnadsmaterial syns tydligt p\u00e5 vegetationen, som \u00e4r l\u00e5gv\u00e4xt p\u00e5 den ursprungliga norra delen, medan den \u00e4r frodig och h\u00f6gv\u00e4xt p\u00e5 den nya s\u00f6dra delen. omr\u00e5det ing\u00e5r i ulriksdals naturreservat.\n\n\n== kaninholmen ==\nstrax norr om slottet \u00e5terfinns kaninholmen som h\u00f6r till slottsomr\u00e5det ulriksdal och \u00e4r edsvikens st\u00f6rsta \u00f6. redan p\u00e5 1660-talet f\u00f6rekom namnet \u201dcanyneholmen\u201d, anledning till namnet \u00e4r ok\u00e4nd. p\u00e5 en karta fr\u00e5n 1709 framg\u00e5r att det fanns en siktlinje mot slottet i form av en uthuggen all\u00e9. kaninholmen var ett omtyckt utflyktsm\u00e5l f\u00f6r kungligheterna. karl xv med familj anv\u00e4nde lustb\u00e5tarna galten och delfinen vid sina utflykter p\u00e5 edsviken.\nunder karl xv:s tid gick en liten f\u00e4rja \u00f6ver till \u00f6n och p\u00e5 \u00f6n l\u00e5g tre byggnader: schweizerstugan, ett kallbadhus och en lekstuga. schweizerstugan var formgiven i schweizerstil av arkitekt pehr johan ekman och var en g\u00e5va fr\u00e5n drottning lovisa till karl xv. huset tillverkades av ab ekmans mekaniska snickerifabrik i stockholm och fraktades hit i delar i slutet av 1860-talet. p\u00e5 en illustration av carl johan billmark fr\u00e5n 1871 syns schweizerstugan.\nibland firades midsommarafton p\u00e5 kaninholmen, d\u00e4r \u00e4ven fritz von dardel var n\u00e4rvarande. midsommaren 1861 beskrev han p\u00e5 f\u00f6ljande s\u00e4tt:\n\n\n== ulriksdals h\u00f6stmarknad ==\nh\u00f6stmarknaden p\u00e5 ulriksdals slottsomr\u00e5de \u00e4r ett \u00e5terkommande \u00e5rligt evenemang som \u00e4ger rum en l\u00f6rdag och s\u00f6ndag i slutet av oktober eller b\u00f6rjan av november. i slottsparken utanf\u00f6r ulriksdals ekonomibyggnad (slottscaf\u00e9et) finns marknadsst\u00e5nd med f\u00f6rs\u00e4ljning av delikatesser och hantverk fr\u00e5n lokala akt\u00f6rer. i samband med h\u00f6stmarknaden visas slottet, orangerimuseet, slottskapellet och museet f\u00f6r drottning kristinas kr\u00f6ningsekipage. h\u00f6stmarknaden arrangeras av ulriksdals slottsf\u00f6rvaltning.\n\n\n=== ulriksdals h\u00f6stmarknad 2011 bilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n=== noter ===\n\n\n=== tryckta k\u00e4llor ===\nkjellberg, sven t.; svensson, artur och von malmborg, boo (1966\u20131971). \u201dde kungliga slotten, band 1, kungliga slottet i stockholm\u201d. slott och herres\u00e4ten i sverige: ett konst- och kulturhistoriskt samlingsverk. malm\u00f6: allhems f\u00f6rlag ab. libris 8207997 \nsfv statens fastighetsverk - ulriksdals slott\nartikel: vapenbilderna p\u00e5 ulriksdals slott - en ber\u00e4ttelse i sten\nholm, l & schantz, p. (red.) 2002. nationalstadsparken \u2013 ett experiment i h\u00e5llbar utveckling. studier av v\u00e4rdefr\u00e5gor, lagtill\u00e4mpning och utvecklingslinjer. forskningsr\u00e5det f\u00f6r milj\u00f6, areella n\u00e4ringar och samh\u00e4llsbyggande (formas, stockholm.\nschantz, p. 2006. the formation of national urban parks: a nordic contribution to sustainable development? i: the european city and green space; london, stockholm, helsinki and s:t petersburg, 1850-2000 (ed. peter clark), historical urban studies series (eds. jean-luc pinol & richard rodger), ashgate publishing limited, aldershot.\n\n\n== externa l\u00e4nkar ==\n wikimedia commons har media som r\u00f6r ulriksdals slott.\nofficiell webbplats"