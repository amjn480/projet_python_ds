F [eff] är den sjätte bokstaven i det moderna latinska alfabetet.


== Betydelser ==


=== Versalt F ===
Förkortning för Teknisk fysik
Länsbokstav för Jönköpings län.
Förkortning för temperaturenheten Fahrenheit.
Inom fysiken, beteckningen för kraft.
Kemiskt tecken för grundämnet fluor. Se även periodiska systemet.
Beteckning för farad, måttenheten som storheten kapacitans mäts i.
Nationalitetsbeteckning för motorfordon från Frankrike.
Symbol för talet 15 i det hexadecimala talsystemet.
Inom bibliotekens klassifikationssystem SAB beteckning för språkvetenskap, se SAB:F.
Tre olika svenska lok har haft littera F, Se F (lok).
Segelmärke för Folkbåt.
Söndagsbokstav för normalår som börjar en tisdag


=== Gement f ===
Beteckning för måttenhetsprefixet femto (10–15).
Fjärde tonen i C-dur- och grundtonen i F-dur-skalan.
Beteckningen för frekvens inom fysiken.


== Historia ==
Till det latinska alfabetet kom bokstaven F från den grekiska bokstaven digamma, som dock inte längre används i modern grekiska, sedan det ljud, som det representerade, "w", för länge sedan försvann ur det språket. Bokstaven gav dock upphov till flera bokstäver i det latinska alfabetet (se även U, V, W och Y). Grekerna hade i sin tur fått "digamma" från den feniciska bokstaven "waw", som ursprungligen föreställde en krok eller en klubba.


== Datateknik ==
I datorer lagras F samt förkomponerade bokstäver med F som bas och vissa andra varianter av F med följande kodpunkter:

I ASCII-baserade kodningar lagras F med värdet 0x46 (hexadecimalt) och f med värdet 0x66 (hexadecimalt).
I EBCDIC-baserade kodningar lagras F med värdet 0xC6 (hexadecimalt) och f med värdet 0x86 (hexadecimalt).
Övriga varianter av F lagras med olika värden beroende på vilken kodning som används, om de alls kan representeras.