"elvis aaron presley (wym. [\u02c8p\u0279\u025bsli]; ur. 8 stycznia 1935 w tupelo, zm. 16 sierpnia 1977 w memphis) \u2013 ameryka\u0144ski piosenkarz i aktor. wykonywa\u0142 muzyk\u0119 z pogranicza rocka, popu, country, rock and rolla czy rockabilly.\nkarier\u0119 muzyczn\u0105 rozpocz\u0105\u0142 w 1954, kiedy to podj\u0105\u0142 wsp\u00f3\u0142prac\u0119 z samem phillipsem, w\u0142a\u015bcicielem wytw\u00f3rni muzycznej sun records. jako aktor zadebiutowa\u0142 rol\u0105 w filmie kochaj mnie czule (1956). w 1958 zosta\u0142 powo\u0142any do armii, a dwa lata p\u00f3\u017aniej powr\u00f3ci\u0142 do nagrywania. przez wi\u0119kszo\u015b\u0107 lat 60. xx wieku gra\u0142 w filmach i nagrywa\u0142 do nich \u015bcie\u017cki d\u017awi\u0119kowe. w 1968 wr\u00f3ci\u0142 do \u015bpiewania na \u017cywo po siedmioletniej przerwie. w 1973 wzi\u0105\u0142 udzia\u0142 w aloha from hawaii, pierwszym koncercie nadawanym przez satelit\u0119.\npozostaje jedn\u0105 z wa\u017cniejszych ikon popkultury xx wieku. by\u0142 jednym z popularniejszych muzyk\u00f3w popowych w usa, nawet w czasach tzw. brytyjskiej inwazji, kiedy to rynek muzyczny zdominowa\u0142 nowoczesny, europejski rock and roll i rock. cz\u0119sto nazywany \u201ekr\u00f3lem rock and rolla\u201d lub po prostu \u201ekr\u00f3lem\u201d. okre\u015blony przez magazyn \u201ebillboard\u201d najlepszym artyst\u0105 lat 50. szacowany nak\u0142ad wszystkich wydawnictw muzycznych presleya na ca\u0142ym \u015bwiecie si\u0119gn\u0105\u0142 ponad 600 mln p\u0142yt. w 1986 zosta\u0142 upami\u0119tniony w muzeum rock and roll hall of fame.\nz powodzeniem \u015bpiewa\u0142 muzyk\u0119 country, rhythm and blues, pop, rock, a tak\u017ce gospel, za kt\u00f3r\u0105 trzy razy otrzyma\u0142 grammy awards (za album how great thou art z 1967 oraz he touched me z 1971, a tak\u017ce za wykonanie na \u017cywo utworu gospel how great thou art 20 marca 1974 w memphis). \u0142\u0105cznie by\u0142 nominowany do tej nagrody a\u017c 14 razy, a w 1971 otrzyma\u0142 grammy za osi\u0105gni\u0119cia \u017cycia.\nzmar\u0142 nagle 16 sierpnia 1977 po wielu latach nadu\u017cywania lek\u00f3w. po \u015bmierci zosta\u0142 po\u017cegnany przez prezydenta stan\u00f3w zjednoczonych jimmy\u2019ego cartera s\u0142owami: jego muzyka i osobowo\u015b\u0107 zmieni\u0142y oblicze ameryka\u0144skiej kultury. by\u0142 symbolem buntowniczego ducha naszego narodu.\nw 2005 powsta\u0142 film dokumentalny elvis by the presleys, natomiast w 2022 film fabularny elvis, gdzie w rol\u0119 g\u0142\u00f3wn\u0105 wcieli\u0142 si\u0119 austin butler.\n\n\n== \u017cyciorys ==\n\n\n=== dzieci\u0144stwo ===\nurodzi\u0142 si\u0119 8 stycznia 1935 o godz. 4:30 w tupelo w stanie missisipi jako syn gladys love presley (ur. 25 kwietnia 1912, zm. 14 sierpnia 1958) i vernona presleya (ur. 10 kwietnia 1916, zm. 26 czerwca 1979). jego przodkowie pochodzili w wi\u0119kszo\u015bci z europy \u2013 matka by\u0142a cz\u0119\u015bciowo szkockiego, francusko-normandzkiego i (po praprababce) czirokeskiego pochodzenia, a ojciec mia\u0142 szkocko-niemieckie korzenie. urodzi\u0142 si\u0119 jako bli\u017aniak jednojajowy; jego brat \u2013 jesse garon \u2013 urodzi\u0142 si\u0119 martwy. ich por\u00f3d nast\u0105pi\u0142 w ma\u0142ym, dwupokojowym domu zbudowanym przez vernona z powodu zbli\u017caj\u0105cych si\u0119 narodzin. gladys by\u0142a uwa\u017cana przez znajomych za osob\u0119 nadopieku\u0144cz\u0105 wzgl\u0119dem syna, co \u2013 jak podkre\u015bli\u0142o wielu biograf\u00f3w presleya \u2013 znacznie odbi\u0142o si\u0119 na jego psychice. vernon z kolei by\u0142 ma\u0142o ambitny i cz\u0119sto zmienia\u0142 prac\u0119; w chwili narodzin syn\u00f3w pracowa\u0142 jako kierowca ci\u0119\u017car\u00f3wki, by\u0142 tak\u017ce drwalem oraz pracowa\u0142 na plantacjach bawe\u0142ny i trzciny cukrowej.\ndorasta\u0142 w skrajnie biednej rodzinie. jako dziecko razem z rodzin\u0105 chodzi\u0142 do ko\u015bcio\u0142a zbor\u00f3w bo\u017cych, kt\u00f3ry by\u0142 jego pierwsz\u0105 muzyczn\u0105 inspiracj\u0105. we wrze\u015bniu 1941 rozpocz\u0105\u0142 edukacj\u0119 w east tupelo consolidated, gdzie jego instruktorzy ocenili go jako \u201e\u015bredniego\u201d. odizolowany od r\u00f3wie\u015bnik\u00f3w przez nadopieku\u0144cz\u0105 matk\u0119, w wolnych chwilach cz\u0119sto s\u0142ucha\u0142 radia \u2013 jego pierwszymi idolami muzycznymi byli ernest tubb, jimmy rodgers i roy acuff. zach\u0119cony przez nauczyciela, kt\u00f3ry dostrzeg\u0142 jego talent wokalny podczas porannych modlitw, 3 pa\u017adziernika 1945 wzi\u0105\u0142 udzia\u0142 w konkursie piosenki, na kt\u00f3rym po wykonaniu utworu \u201eold shep\u201d ostatecznie zaj\u0105\u0142 pi\u0105te miejsce.\n\njesieni\u0105 1948 wraz z rodzicami przeni\u00f3s\u0142 si\u0119 do memphis i zamieszka\u0142 na osiedlu lauderdale courts przy audubon drive. uczy\u0142 si\u0119 w humes high school. z racji swojej nie\u015bmia\u0142o\u015bci przed wyst\u0119pami publicznymi r\u00f3wie\u015bnicy sporadycznie przezywali go \u201emaminsynkiem\u201d, jednocze\u015bnie wy\u015bmiewali go i bili ze wzgl\u0119du na jego ekstrawagancki styl ubierania si\u0119 i charakterystyczn\u0105 fryzur\u0119. gdy nauczyciel muzyki powiedzia\u0142 mu, \u017ce nie ma talentu do muzyki, nast\u0119pnego dnia presley przyni\u00f3s\u0142 do szko\u0142y gitar\u0119 i za\u015bpiewa\u0142 utw\u00f3r \u201ekeep them cold icy fingers off me\u201d, \u017ceby udowodni\u0107 mu, \u017ce si\u0119 myli. w 1950 zacz\u0105\u0142 regularnie gra\u0107 na gitarze pod nadzorem s\u0105siada jesse lee densona. po uko\u0144czeniu nauki w 1953 rozpocz\u0105\u0142 wieczorowe kursy kszta\u0142c\u0105ce na elektryka, jednak ostatecznie porzuci\u0142 nauk\u0119 po zatrudnieniu si\u0119 w crown electric company jako kierowca ci\u0119\u017car\u00f3wki.\n\n\n=== pierwsze nagrania ===\nchc\u0105c sprawi\u0107 mamie prezent urodzinowy, latem 1953 postanowi\u0142 nagra\u0107 dla niej p\u0142yt\u0119 w studiu nale\u017c\u0105cym do sama phillipsa, w\u0142a\u015bciciela wytw\u00f3rni sun records. ostatecznie nagra\u0142 na ta\u015bmie piosenki \u201emy happiness\u201d i \u201ethat\u2019s when your heartaches begin\u201d. jedna z kopii ta\u015bmy \u2013 za spraw\u0105 marion keisker, kt\u00f3ra kontrolowa\u0142a przebieg nagra\u0144 \u2013 trafi\u0142a do phillipsa. producent pocz\u0105tkowo nie zainteresowa\u0142 si\u0119 nagraniami presleya, on sam nagra\u0142 na w\u0142asny u\u017cytek kolejne piosenki \u2013 \u201ecasual love affair\u201d i \u201ei\u2019ll never stand in your away\u201d. w lipcu na zaproszenie phillipsa nagra\u0142 utw\u00f3r \u201ewithout you\u201d, nie wzbudzaj\u0105c jednak entuzjazmu producenta. podczas tej samej sesji zacz\u0105\u0142 parodiowa\u0107 spos\u00f3b \u015bpiewania deana martina, billy\u2019ego eckstine\u2019a i billa haleya, czym zach\u0119ci\u0142 phillipsa do zaaran\u017cowania mu spotkania z gitarzyst\u0105 scottym moore\u2019em, z kt\u00f3rym wkr\u00f3tce zacz\u0105\u0142 wyst\u0119powa\u0107 w klubach. chc\u0105c poprawi\u0107 sobie humor w przerwie podczas kolejnej sesji, zorganizowanej w lipcu 1954, zacz\u0105\u0142 gra\u0107 na gitarze utw\u00f3r arthura crudupa \u201ethat\u2019s all right, mama\u201d, co phillips niezw\u0142ocznie zacz\u0105\u0142 nagrywa\u0107. trzy dni p\u00f3\u017aniej dj dewey phillips pu\u015bci\u0142 nagranie w swoim programie red, hot, and blue. s\u0142uchacze dzwonili do studia, \u017ceby dowiedzie\u0107 si\u0119, kto jest wykonawc\u0105 piosenki, a wielu odbiorc\u00f3w uwa\u017ca\u0142o go za czarnosk\u00f3rego. 19 lipca wyda\u0142 debiutancki singiel \u201ethat\u2019s alright (mama)/blue moon of kentucky\u201d, kt\u00f3ry pod koniec miesi\u0105ca dotar\u0142 do trzeciego miejsca na li\u015bcie memphis country music. 10 sierpnia w overton park shell auditorium zagra\u0142 sw\u00f3j pierwszy koncert, na kt\u00f3rym zosta\u0142 przychylnie przyj\u0119ty przez publiczno\u015b\u0107. we wrze\u015bniu odby\u0142 kolejn\u0105 sesj\u0119 nagraniow\u0105, podczas kt\u00f3rej zarejestrowa\u0142 piosenki \u2013 \u201egood rockin\u2019\u201d, \u201etonight\u201d, \u201ei don\u2019t care if the sun don\u2019t shine\u201d, \u201euncle pen\u201d i \u201ejust because\u201d. w tym samym miesi\u0105cu wyst\u0105pi\u0142 w grand ole opry w nashville, jednak tym razem zosta\u0142 wygwizdany przez konserwatywn\u0105 widowni\u0119, kt\u00f3ra by\u0142a zszokowana ekspresj\u0105 i ruchami scenicznymi presleya. rok zako\u0144czy\u0142 kolejnymi sesjami dla sun records, podczas kt\u00f3rej nagra\u0142 utwory \u2013 \u201eoakie boogie\u201d, \u201etomorrow night\u201d, \u201emilkcow blues boogie\u201d, \u201eyou\u2019re a heartbreaker\u201d, \u201emy baby\u2019s gone\u201d i \u201ei\u2019m left, you\u2019re right, she\u2019s gone\u201d.\nwraz z up\u0142ywem czasu presley sta\u0142 si\u0119 popularniejszy mi\u0119dzy tennessee a zachodnim teksasem. w styczniu i lutym 1955 odby\u0142 sesje nagraniowe dla sun records, podczas kt\u00f3rych zarejestrowa\u0142 m.in. piosenki \u201ei\u2019ll never let you go\u201d, \u201ebaby, let\u2019s play house\u201d i \u201emystery train\u201d. w mi\u0119dzyczasie promotor bob neal podpisa\u0142 oficjalny dokument wsp\u00f3\u0142pracy z artyst\u0105 i skupi\u0142 na nim uwag\u0119 pu\u0142kownika toma parkera, kt\u00f3ry umo\u017cliwi\u0142 mu wyst\u0119py podczas lutowej trasy koncertowej swojego innego podopiecznego, hanka snowa. w lipcu odby\u0142 ostatni\u0105 sesj\u0119 dla sun records, podczas kt\u00f3rej powsta\u0142y piosenki \u201ei forgot to remember to forget\u201d i \u201etrying to get to you\u201d, a w sierpniu odnowi\u0142 umow\u0119 z nealem, a parker zosta\u0142 jego mened\u017cerem i promotorem. grupa utrzymywa\u0142a obszerny harmonogram trasy koncertowej przez drug\u0105 po\u0142ow\u0119 roku. akompaniowali mu gitarzysta scotty moore i basista bill black.\npodczas zjazdu country disc jockey na pocz\u0105tku listopada presley by\u0142 okre\u015blony mianem najbardziej obiecuj\u0105cego m\u0119skiego artysty roku, a kilka wytw\u00f3rni p\u0142ytowych \u2013 w tym atlantic records i rca victor \u2013 wyrazi\u0142o ch\u0119\u0107 podpisania z nim kontraktu. 21 listopada parker i phillips zawarli umow\u0119 z rca victor na sum\u0119 40 tys. dolar\u00f3w. presley w wieku 20 lat ci\u0105gle by\u0142 ma\u0142oletni, przez co kontrakt by\u0142 podpisany przez jego ojca. phillips w\u00f3wczas zrzek\u0142 si\u0119 praw do tw\u00f3rczo\u015bci presleya, podobnie jak sam artysta, dlatego biografowie cz\u0119sto uznaj\u0105 zawart\u0105 z parkerem umow\u0119 za \u201enajgorszy kontrakt stulecia\u201d, kt\u00f3ry spowodowa\u0142, \u017ce presley sta\u0142 si\u0119 komercyjnym produktem kosztem bycia autentycznym artyst\u0105. pod koniec grudnia tego samego roku wytw\u00f3rnia stale reklamowa\u0142a swojego nowego wykonawc\u0119, a do ko\u0144ca miesi\u0105ca wyda\u0142a ponownie wi\u0119kszo\u015b\u0107 nagra\u0144 z sun records.\n\n\n=== kolejne piosenki, debiut filmowy i s\u0142u\u017cba wojskowa ===\n10 stycznia 1956 stworzy\u0142 swoje pierwsze nagrania dla rca w nashville, zarejestrowa\u0142 w\u00f3wczas piosenki \u201eheartbreak hotel\u201d, \u201ei got a woman\u201d, \u201emoney money\u201d, \u201ei\u2019m counting on you\u201d i \u201ei was the one\u201d. 27 stycznia wyda\u0142 singiel \u201eheartbreak hotel\u201d, kt\u00f3ry osi\u0105gn\u0105\u0142 sukces komercyjny, rozchodz\u0105c si\u0119 w nak\u0142adzie 2 mln egzemplarzy na \u015bwiecie. na prze\u0142omie stycznia i lutego nagra\u0142 jeszcze kilka piosenek w studiu rca \u2013 \u201eblue suede shoes\u201d, \u201emy baby left me\u201d, \u201eone-sided love affair\u201d, \u201eso glad you\u2019re mine\u201d, \u201etutti frutti\u201d, \u201ei\u2019m gonna sit right now and cry over you\u201d, \u201elawdy, miss clawdy\u201d i \u201eshake, rattle and roll\u201d, kt\u00f3re w marcu znalaz\u0142y si\u0119 na jego pierwszym albumie d\u0142ugograj\u0105cym, zatytu\u0142owanym po prostu elvis presley, kt\u00f3ry jeszcze przed premier\u0105 zam\u00f3wiono w w\u00f3wczas rekordowym nak\u0142adzie 362 tys. sztuk. wiosn\u0105 odby\u0142 pierwsz\u0105 tras\u0119 koncertow\u0105 po usa. jego wyst\u0119py zachwyca\u0142y licznie gromadz\u0105c\u0105 si\u0119 pod scen\u0105 m\u0142odzie\u017c, za to oburza\u0142y miejscowych polityk\u00f3w i przedstawicieli organizacji religijnych, kt\u00f3rzy okre\u015blali je jako \u201eskandaliczne\u201d i \u201enieprzyzwoite\u201d.\n\nwiosn\u0105 1956 rozpocz\u0105\u0142 r\u00f3wnie\u017c karier\u0119 aktorsk\u0105. na zaproszenie wytw\u00f3rni 20th century fox rozpocz\u0105\u0142 zdj\u0119cia do westernu kochaj mnie czule, kt\u00f3ry tu\u017c po premierze wzbudzi\u0142 du\u017ce zainteresowanie szczeg\u00f3lnie w\u015br\u00f3d m\u0142odej widowni. w mi\u0119dzyczasie wyda\u0142 singiel z piosenkami \u201ei want you, i need you, i love you\u201d i \u201emy baby left me\u201d. 2 lipca nagra\u0142 utwory \u201ehound dog\u201d, \u201edon\u2019t be cruel\u201d i \u201eany way you want me\u201d, a singiel z pierwszymi dwiema piosenkami w kr\u00f3tkim czasie rozszed\u0142 si\u0119 w nak\u0142adzie 5\u20136 mln egzemplarzy i przez 11 tygodni pozostawa\u0142 na pierwszym miejscu listy przeboj\u00f3w hot 100. kilka dni p\u00f3\u017aniej zagra\u0142 plenerowy koncert w memphis, podczas kt\u00f3rego powiedzia\u0142: wiecie, ci ludzie w nowym jorku w og\u00f3le mnie nie zmieni\u0105. poka\u017c\u0119 wam dzisiaj jaki jest prawdziwy elvis. w sierpniu s\u0119dzia w jacksonville na florydzie, nakaza\u0142a presleyowi poskromi\u0107 swoje zachowanie, z czego artysta zakpi\u0142 na kolejnym koncercie, przez ca\u0142y wyst\u0119p stoj\u0105c niemal nieruchomo na scenie w jednym miejscu, nie licz\u0105c poruszania ma\u0142ym palcem. w tym czasie zacz\u0119\u0142y ukazywa\u0107 si\u0119 na rynku pierwsze gad\u017cety z wizerunkiem presleya, m.in. koszulki, swetry, pi\u00f3ra, gitary, wody kolo\u0144skie oraz szminki . we wrze\u015bniu za kwot\u0119 50 tys. dol. da\u0142 wyst\u0119p w programie telewizyjnym eda sullivana; jego popisy sceniczne zosta\u0142y jednak ocenzurowane, a operatorzy kamer kr\u0119cili go wy\u0142\u0105cznie od pasa w g\u00f3r\u0119, by nie demoralizowa\u0107 widz\u00f3w widokiem rozko\u0142ysanych bioder presleya. program z udzia\u0142em artysty odnotowa\u0142 rekordowe wyniki ogl\u0105dalno\u015bci \u2013 obejrza\u0142o go ok. 54 mln widz\u00f3w, co da\u0142o stacji cbs ok. 83% udzia\u0142u w rynku). w tym samym miesi\u0105cu wyda\u0142 singiel z piosenkami \u201elove me tender\u201d i \u201eanyway you want me\u201d.\nw grudniu 1956 prasa nada\u0142a mu nieformalny tytu\u0142 \u201ekr\u00f3la rock and rolla\u201d, kt\u00f3ry przylgn\u0105\u0142 do niego do ko\u0144ca jego kariery. w pierwszej po\u0142owie 1957 wyda\u0142 trzy single \u201etoo much\u201d, \u201eall shook up\u201d i \u201eteddy bear\u201d, kt\u00f3re dotar\u0142y do pierwszego miejsca na listach przeboj\u00f3w. wyda\u0142 tak\u017ce minialbum pt. peace in the valley, na kt\u00f3rym po raz pierwszy umie\u015bci\u0142 piosenki gospelowe. po podpisaniu siedmioletniego kontraktu z paramount pictures zagra\u0142 g\u0142\u00f3wne role w filmach wytw\u00f3rni: kochaj\u0105c ciebie i wi\u0119zienny rock, za wyst\u0119py w nich otrzyma\u0142 ga\u017c\u0119 w wysoko\u015bci 250 tys. dol. oraz 50% zysk\u00f3w. pierwsz\u0105 produkcj\u0119 promowa\u0142 singlem \u201eloving you\u201d, kt\u00f3ry dotar\u0142 do pierwszego miejsca na ameryka\u0144skiej li\u015bcie przeboj\u00f3w, oraz albumem z piosenkami z kochaj\u0105c ciebie. pod koniec sierpnia 1957 wyruszy\u0142 w kolejn\u0105 tras\u0119 koncertow\u0105 po usa, w kolejnym miesi\u0105cu wyda\u0142 singiel \u201ejailhouse rock\u201d, a w listopadzie \u2013 minialbum z pozosta\u0142ymi piosenkami z filmu wi\u0119zienny rock. po sukcesie ostatniej ep-ki nagra\u0142 album \u015bwi\u0105teczny pt. elvis christmas album. do ko\u0144ca 1957 sprzeda\u0142 28 mln egzemplarzy wszystkich swoich singli oraz prawie 1 mln sztuk album\u00f3w studyjnych. w tym okresie zacz\u0105\u0142 za\u017cywa\u0107 proszki nasenne z powodu bezsenno\u015bci spowodowanej nieregularnymi godzinami pracy.\n24 marca 1958 zg\u0142osi\u0142 si\u0119 do komisji poborowej i zosta\u0142 powo\u0142any do armii, zastrzegaj\u0105c sobie jedynie 60-dniowe odroczenie s\u0142u\u017cby z racji kr\u0119cenia filmu kr\u00f3l kreol. zg\u0142aszaj\u0105c si\u0119 do komisji, podkre\u015bla\u0142, \u017ce nie chce by\u0107 traktowany inaczej ni\u017c ktokolwiek inny, twierdzi\u0142: armia mo\u017ce zrobi\u0107 ze mn\u0105 wszystko, co chce. przypisano mu numer us 533110761. w trakcie pobytu presleya w wojsku wytw\u00f3rnia podtrzymywa\u0142a zainteresowanie wok\u00f3\u0142 artysty, wydaj\u0105c kolejne nagrania: w marcu premier\u0119 mia\u0142 album pt. elvis golden records vol. 1, kt\u00f3ry pozosta\u0142 przez 50 tygodni na li\u015bcie billboard 200, a miesi\u0105c p\u00f3\u017aniej ukaza\u0142 si\u0119 singiel \u201ewear ring around your neck\u201d, kt\u00f3ry dotar\u0142 do trzeciego miejsca na li\u015bcie hot 100. w trakcie pe\u0142nienia s\u0142u\u017cby wojskowej zacz\u0105\u0142 za\u017cywa\u0107 deksedryn\u0119, kt\u00f3ra go pobudza\u0142a.\nna pocz\u0105tku sierpnia 1958 u matki presleya zdiagnozowano zapalenie w\u0105troby, a jej stan gwa\u0142townie si\u0119 pogorszy\u0142, dlatego artysta zosta\u0142 wypuszczony na przepustk\u0119; gladys zmar\u0142a 14 sierpnia 1958 z powodu niewydolno\u015bci serca i w\u0105troby w wieku 46 lat. \u015bmier\u0107 matki za\u0142ama\u0142a presleya. 1 pa\u017adziernika trafi\u0142 do 3. dywizji pancernej w niemczech. odda\u0142 swoje wynagrodzenie z armii na cele charytatywne, poza tym zakupi\u0142 telewizory do bazy i dodatkowy zestaw mundur\u00f3w dla ka\u017cdego kompana. 3 marca 1960 zako\u0144czy\u0142 s\u0142u\u017cb\u0119 wojskow\u0105.\n\n\n=== powr\u00f3t do \u015bpiewania i spadek popularno\u015bci ===\ntu\u017c po zako\u0144czeniu s\u0142u\u017cby wojskowej powr\u00f3ci\u0142 do wyst\u0119powania w telewizji i nagrywania piosenek. w kwietniu 1960 wyda\u0142 sw\u00f3j dziesi\u0105ty album w karierze \u2013 elvis is back!, a miesi\u0105c p\u00f3\u017aniej telewizja abc wyemitowa\u0142a program the frank sinatra timex show: welcome home elvis, w kt\u00f3rym za\u015bpiewa\u0142 kilka piosenek. w lipcu wyda\u0142 singiel \u201eit\u2019s now or never\u201d, kt\u00f3ry rozszed\u0142 si\u0119 w nak\u0142adzie 9 mln egzemplarzy. w tym samym miesi\u0105cu jego ojciec o\u017ceni\u0142 si\u0119 z m\u0142odsz\u0105 o 20 lat dee stanley, kt\u00f3ra mia\u0142a trzech syn\u00f3w \u2013 davida, ricky\u2019ego i billy\u2019ego \u2013 z poprzedniego ma\u0142\u017ce\u0144stwa; elvis nie stawi\u0142 si\u0119 na \u015blubie ojca i macochy. pod koniec roku wyda\u0142 singiel \u201eare you lonesome tonight?\u201d.\nw tym samym czasie powr\u00f3ci\u0142 tak\u017ce do grania w filmach, do czego nak\u0142onili go mened\u017cerowie, upatruj\u0105c w tym du\u017cych zysk\u00f3w ze wzgl\u0119du na du\u017ce zainteresowanie artyst\u0105 w\u015br\u00f3d nastoletnich widz\u00f3w. w listopadzie 1960 premier\u0119 mia\u0142 \u017co\u0142nierski blues, w kt\u00f3rym presley zagra\u0142 \u2013 kolejn\u0105 w swojej filmografii \u2013 g\u0142\u00f3wn\u0105 rol\u0119. cho\u0107 produkcja okaza\u0142a si\u0119 komercyjnym sukcesem, presley aspirowa\u0142 do grania w ambitniejszych produkcjach. wykreowa\u0142 powa\u017cniejsze role w p\u0142on\u0105cej gwie\u017adzie (1960) i dzikusie z prowincji (1961), jednak oba filmy okaza\u0142y si\u0119 sprzeda\u017cowymi i artystycznymi klapami, dlatego agenci presleya ponownie zlecali mu mniej wymagaj\u0105ce role, co zniech\u0119ci\u0142o artyst\u0119 do pracy oraz wyst\u0119powania na du\u017cym ekranie i nagrywania kolejnych \u015bcie\u017cek d\u017awi\u0119kowych. kolejny sukces przynios\u0142a mu rola w b\u0142\u0119kitnych hawajach (1961) oraz album z \u015bcie\u017ck\u0105 d\u017awi\u0119kow\u0105 do filmu, kt\u00f3ry promowa\u0142 singlem \u201ecan\u2019t help falling in love\u201d. z powodu kontynuowania kariery filmowej zaprzesta\u0142 grania koncert\u00f3w. ostatni wyst\u0119p przed prawie o\u015bmioletni\u0105 przerw\u0105 da\u0142 26 marca 1961 w pearl harbor, a doch\u00f3d z koncertu przekaza\u0142 funduszowi pami\u0119ci poleg\u0142ych na \u201euss arizona\u201d.\nprzez nast\u0119pne kilka lat gra\u0142 g\u0142\u00f3wne role w kolejnych ma\u0142o ambitnych produkcjach, do kt\u00f3rych cz\u0119sto nagrywa\u0142 tak\u017ce \u015bcie\u017cki d\u017awi\u0119kowe. w marcu 1962 pojawi\u0142 si\u0119 w filmie do\u015bcign\u0105\u0107 marzenie, a miesi\u0105c p\u00f3\u017aniej wyda\u0142 minialbum pt. follow that dream z piosenkami z produkcji. w czerwcu wyda\u0142 album studyjny pt. pot luck, a z promuj\u0105cym p\u0142yt\u0119 singlem \u201ekiss me quick\u201d dotar\u0142 do pierwszego miejsca na li\u015bcie uk singles chart, cho\u0107 przepad\u0142 we w\u0142asnym kraju, zajmuj\u0105c zaledwie 34. miejsce na li\u015bcie hot 100. w drugiej po\u0142owie 1962 premier\u0119 mia\u0142 jego singiel \u201eshe\u2019s not you\u201d oraz dziesi\u0105ty film w dorobku \u2013 kid galahad, ponadto wyda\u0142 singiel \u201ereturn to sender\u201d z nast\u0119pnego filmu \u2013 dziewczyny! dziewczyny! dziewczyny!, do kt\u00f3rego nagra\u0142 \u015bcie\u017ck\u0119 d\u017awi\u0119kow\u0105 (zaj\u0119\u0142a trzecie miejsce na li\u015bcie billboard 200). w pierwszej po\u0142owie 1963 wyst\u0105pi\u0142 w filmie co si\u0119 zdarzy\u0142o na targach \u015bwiatowych, do kt\u00f3rego nagra\u0142 \u015bcie\u017ck\u0119 d\u017awi\u0119kow\u0105 promowan\u0105 singlem \u201eone broken heart for sale\u201d; utw\u00f3r zaj\u0105\u0142 drugie miejsce na li\u015bcie przeboj\u00f3w hot 100. wyda\u0142 tak\u017ce singiel \u201eyou\u2019re the devil in disguise\u201d, kt\u00f3ry dotar\u0142 do trzeciego miejsca na ameryka\u0144skiej li\u015bcie przeboj\u00f3w. w drugiej po\u0142owie roku wyda\u0142 album pt. elvis golden records vol. 3 oraz wyst\u0105pi\u0142 w filmie zabawa w acapulco, do kt\u00f3rego nagra\u0142 soundtrack pt. fun in acapulco. w marcu 1964 premier\u0119 mia\u0142 film kochaj\u0105cy si\u0119 kuzyni, a w kolejnym miesi\u0105cu nagrana do niego \u015bcie\u017cka d\u017awi\u0119kowa pt. kissin\u2019 cousins oraz film mi\u0142o\u015b\u0107 w las vegas, kt\u00f3ry by\u0142 promowany przebojem \u201eviva las vegas\u201d. w drugiej po\u0142owie roku wyda\u0142 singiel \u201eain\u2019t that loving you baby\u201d, a w kinie ukaza\u0142 si\u0119 film wagabunda wraz ze \u015bcie\u017ck\u0105 d\u017awi\u0119kow\u0105.\nw 1965 premier\u0119 mia\u0142y kolejne trzy produkcje z presleyem: szcz\u0119\u015bliwa dziewczyna (wraz ze \u015bcie\u017ck\u0105 d\u017awi\u0119kow\u0105), po\u0142askotaj mnie i harum scarum (wraz z soundtrackiem), kt\u00f3ry uznawany jest przez krytyk\u00f3w za najgorszy film artysty. w tym samym roku wyda\u0142 album pt. elvis for everyone zawieraj\u0105cy piosenki niefilmowe nagrane przez niego w latach 1954\u20131964. w 1966 ukaza\u0142y si\u0119 kolejne filmy z presleyem: frankie i johnny (wraz ze \u015bcie\u017ck\u0105 d\u017awi\u0119kow\u0105), podrap mnie w plecy (z albumem pt. paradise, hawaiian style) i spos\u00f3b na sp\u0119dzanie czasu (z p\u0142yt\u0105 pt. spinout). w 1967 zagra\u0142 g\u0142\u00f3wne role w filmach: wielkie k\u0142opoty, \u0142atwo przysz\u0142o, \u0142atwo posz\u0142o i piknik, do kt\u00f3rych tradycyjnie nagra\u0142 tak\u017ce \u015bcie\u017cki d\u017awi\u0119kowe (zatytu\u0142owane, kolejno: double trouble, easy come, easy go i clambake). w tym samym roku wyda\u0142 tak\u017ce album gospelowy pt. how great thou art, za kt\u00f3r\u0105 otrzyma\u0142 nagrod\u0119 grammy za najlepsze wykonanie pie\u015bni religijnych. w 1968 wyda\u0142 album pt. elvis gold records vol. 4, a do kin trafi\u0142y kolejne filmy z udzia\u0142em presleya: trzymaj si\u0119 z daleka, joe, wy\u015bcigi i tylko j\u0105 kochaj. ostatni z film\u00f3w promowa\u0142 m.in. swoj\u0105 interpretacj\u0105 przeboju \u201ea little less conversation\u201d, kt\u00f3ra sta\u0142a si\u0119 przebojem.\no ile pierwsze filmy z udzia\u0142em presleya cieszy\u0142y si\u0119 du\u017c\u0105 popularno\u015bci\u0105 i uznaniem krytyk\u00f3w, ostatnie nie wzbudzi\u0142y ju\u017c wi\u0119kszego zainteresowania widz\u00f3w oraz otrzymywa\u0142y ch\u0142odne recenzje. do 1968 artysta zagra\u0142 \u0142\u0105cznie w 31 filmach. by wytrwa\u0107 w napi\u0119tym harmonogramie pracy, mi\u0119dzy kolejnymi zdj\u0119ciami za\u017cywa\u0142 leki pobudzaj\u0105ce.\n\n\n=== powr\u00f3t do koncertowania i rezydencja w las vegas ===\nzmuszony pogarszaj\u0105c\u0105 si\u0119 sytuacj\u0105 finansow\u0105 spowodowan\u0105 zako\u0144czeniem kontraktu z wytw\u00f3rni\u0105 filmow\u0105 mgm i swoj\u0105 rozrzutno\u015bci\u0105, w 1968 powr\u00f3ci\u0142 do wyst\u0119powania na \u017cywo. pod koniec czerwca w burbank nagra\u0142 koncert telewizyjny, kt\u00f3ry stacja nbc wyemitowa\u0142a 3 grudnia 1968 pod nazw\u0105 elvis. program zebra\u0142 42% og\u00f3\u0142u ca\u0142kowitej widowni i uzyska\u0142 przychylne recenzje od krytyk\u00f3w. jeszcze przed premier\u0105 programu nagra\u0142 i wyda\u0142 album pt. singer presents elvis singing flaming star and others, kt\u00f3ry sprzedawany by\u0142 wy\u0142\u0105cznie w sklepach firmy singer, a tu\u017c po emisji koncertu ukaza\u0142a si\u0119 p\u0142yta pt. jako elvis (nbc tv special). w tym czasie zrealizowa\u0142 tak\u017ce kolejne nagrania w studiu w nashville, gdzie stworzy\u0142 piosenki: \u201eguitar man\u201d, \u201ebig boss man\u201d i \u201ehigh heel sneakers\u201d.\nw 1969 rozpocz\u0105\u0142 sze\u015bciotygodniow\u0105 sesj\u0119 nagraniow\u0105 w american sound studio w memphis, gdzie zarejestrowa\u0142 materia\u0142 \u0142\u0105cz\u0105cy gatunki gospel, blues i rock\u2019n\u2019roll; w\u015br\u00f3d w\u00f3wczas nagranych piosenek znalaz\u0142y si\u0119 przeboje: \u201esuspicious minds\u201d (1. miejsce na li\u015bcie przeboj\u00f3w w sierpniu 1969), \u201ein the ghetto\u201d, \u201edon\u2019t cry daddy\u201d i \u201ekentucky rain\u201d. 26 lipca 1969 zagra\u0142 sw\u00f3j pierwszy od lat koncert w international hotel w las vegas, ostatecznie odby\u0142 miesi\u0119czn\u0105 seri\u0119 wyst\u0119p\u00f3w (po dwa koncerty ka\u017cdego wieczoru) w tym hotelu, za co otrzyma\u0142 ga\u017c\u0119 w wysoko\u015bci 500 tys. dol.. nagrania z koncert\u00f3w umie\u015bci\u0142 na albumie pt. from memphis to vegas/from vegas to memphis. koncerty zosta\u0142y ciep\u0142o przyj\u0119te przez publiczno\u015b\u0107 i krytyk\u0119, dzi\u0119ki czemu presley podpisa\u0142 pi\u0119cioletni kontrakt na wyst\u0119py w international hotel. do ko\u0144ca roku wyda\u0142 jeszcze single \u201esuspicious minds\u201d i \u201edon\u2019t cry daddy\u201d oraz pojawi\u0142 si\u0119 w filmach charro!, k\u0142opoty z dziewczynami i z\u0142amane \u015bluby, kt\u00f3ry by\u0142 ostatnim filmem fabularnym z jego udzia\u0142em.\npod koniec stycznia 1970 rozpocz\u0105\u0142 kolejn\u0105 seri\u0119 wyst\u0119p\u00f3w w las vegas, wtedy te\u017c zacz\u0105\u0142 ubiera\u0107 si\u0119 w bia\u0142y kombinezon z wysokim ko\u0142nierzem i spodniami-dzwonami, kt\u00f3ry sta\u0142 si\u0119 jego znakiem rozpoznawczym. nagrania z tych koncert\u00f3w zosta\u0142y umieszczone na albumach on stage i elvis in person at the international hotel, las vegas, nevada oraz pokazane w filmie dokumentalnym elvis: tak to jest, do kt\u00f3rego wyda\u0142 r\u00f3wnie\u017c \u015bcie\u017ck\u0119 d\u017awi\u0119kow\u0105. opr\u00f3cz tego w 1970 wypu\u015bci\u0142 jeszcze kilka album\u00f3w studyjnych: let\u2019s be friends, almost in love, elvis\u2019 christmas album i back to memphis oraz czterop\u0142ytow\u0105 sk\u0142adank\u0119 pt. worldwide 50 gold awards hits vol. 1. 21 grudnia 1970 spotka\u0142 si\u0119 z prezydentem usa richardem nixonem, by wyrazi\u0107 i zaoferowa\u0107 swoj\u0105 pomoc w zwalczaniu kultury narkotykowej i poprosi\u0107 o przyznanie odznaki biura ds. narkotyk\u00f3w i niebezpiecznych lek\u00f3w. podczas spotkania uzna\u0142 tak\u017ce muzyk\u0119 zespo\u0142u the beatles za \u201ezagro\u017cenie dla ameryka\u0144skiego ducha\u201d. w tym czasie odwiedzi\u0142 tak\u017ce siedzib\u0119 fbi w waszyngtonie. w 1970 zagra\u0142 \u0142\u0105cznie 137 koncert\u00f3w w usa.\nw kolejnych latach kontynuowa\u0142 ameryka\u0144sk\u0105 tras\u0119, a jednocze\u015bnie nagrywa\u0142 nowe p\u0142yty. w 1971 wyda\u0142 a\u017c osiem album\u00f3w (studyjnych lub kompilacyjnych): elvis country (i\u2019m 10,000 years old), kt\u00f3ry uchodzi za jedn\u0105 z najlepszych p\u0142yt w dorobku presleya, you\u2019ll never walk alone, love letters from elvis, c\u2019mon everybody, elvis the other sides \u2013 worldwide gold award hits, vol. 2, i got lucky i elvis sings the wonderful world of christmas oraz zagra\u0142 156 koncert\u00f3w. rok p\u00f3\u017aniej da\u0142 164 wyst\u0119py, a kulisy trasy koncertowej po usa zosta\u0142y pokazane w filmie dokumentalnym elvis w trasie (1972). mimo du\u017cej popularno\u015bci w kraju tom parker uniemo\u017cliwi\u0142 presleyowi granie w europie, azji i australii, t\u0142umacz\u0105c decyzj\u0119 niewystarczaj\u0105co op\u0142acalnymi ofertami z tych kontynent\u00f3w; pojawia\u0142y si\u0119 tak\u017ce g\u0142osy m\u00f3wi\u0105ce o tym, \u017ce mened\u017cer by\u0142 nielegalnym emigrantem z holandii, dlatego odrzuca\u0142 propozycje koncertowe spoza ameryki. r\u00f3wnie\u017c w 1972 wyda\u0142 albumy: elvis now i he touched me, kr\u0105\u017cek koncertowy pt. elvis at recorded at madison square garden (dokumentuj\u0105cy cztery koncerty w nowym jorku, na kt\u00f3ry sprzedano 80 tys. bilet\u00f3w) oraz sk\u0142adanki: elvis sings hits from his movies vol. 1 i burning love and hits from his movies vol. 2. 14 stycznia 1973 wyst\u0105pi\u0142 na organizowanej na hawajach imprezie charytatywnej aloha from hawaii, kt\u00f3ra by\u0142a pierwszym w historii koncertem transmitowanym na ca\u0142y \u015bwiat przez satelit\u0119 i zgromadzi\u0142a ponad 1,5 mld telewidz\u00f3w. materia\u0142 zarejestrowany podczas koncertu wyda\u0142 p\u00f3\u017aniej na albumie pt. aloha from hawaii: via satellite. do ko\u0144ca roku wypu\u015bci\u0142 jeszcze sk\u0142adank\u0119 pt. seperate ways, kt\u00f3r\u0105 promowa\u0142 coverem przeboju \u201ealways on my mind\u201d, oraz dwa albumy: elvis i raised on rock.\n\n\n=== ostatnie lata kariery ===\nw 1974 zagra\u0142 seri\u0119 koncert\u00f3w z memphis, kt\u00f3re zosta\u0142y zarejestrowane i wydane w formie albumu pt. elvis: recorded live on stage in memphis. za wykonanie na \u017cywo podczas jednego z wyst\u0119p\u00f3w utworu gospel \u201ehow great thou art\u201d dosta\u0142 trzeci\u0105 nagrod\u0119 grammy. w tym\u017ce roku zagra\u0142 \u0142\u0105cznie 150 koncert\u00f3w w usa oraz wypu\u015bci\u0142 albumy: elvis: a legendary performer volume 1, good times i having fun with elvis on stage. w 1975 wyda\u0142 p\u0142yty: promised land, kt\u00f3ry zaj\u0105\u0142 pierwsze miejsce na listach przeboj\u00f3w country, i elvis today. 21 sierpnia po trzech dniach wyst\u0119p\u00f3w w las vegas odwo\u0142a\u0142 dalsze koncerty z powodu przem\u0119czenia. w 1976 wyda\u0142 dwie sk\u0142adanki przeboj\u00f3w: elvis: a legendary performer volume 2 i the sun sessions oraz album studyjny pt. from elvis presley boulevard, memphis, tennessee, z kt\u00f3rym \u2013 cho\u0107 sprzeda\u0142 zaledwie 400 tys. egzemplarzy \u2013 dotar\u0142 do pierwszego miejsca na li\u015bcie przeboj\u00f3w country.\nw drugiej po\u0142owie lat 70. jako\u015b\u0107 jego koncert\u00f3w spad\u0142a, a rozczarowana publiczno\u015b\u0107 sk\u0142ada\u0142a skargi na presleya. dziennikarz tony scherman napisa\u0142 w pierwszych miesi\u0105cach 1977: elvis presley sta\u0142 si\u0119 karykatur\u0105. nie jest ju\u017c tak energiczny, jaki by\u0142 wcze\u015bniej. ma ogromn\u0105 nadwag\u0119. jego umys\u0142 jest niszczony przez leki, kt\u00f3re codziennie za\u017cywa. jest wyczerpany, co widoczne jest na jego wyst\u0119pach. w aleksandrii w luizjanie sp\u0119dzi\u0142 na scenie mniej ni\u017c godzin\u0119 i by\u0142 \u201eniemo\u017cliwy do zrozumienia\u201d. nie pojawi\u0142 si\u0119 na koncercie w baton rouge, bo nie by\u0142 w stanie wsta\u0107 z \u0142\u00f3\u017cka, a reszta jego trasy koncertowej zosta\u0142a odwo\u0142ana. mimo pogorszenia si\u0119 jego stanu zdrowotnego nadal wyrusza\u0142 w trasy koncertowe. pod koniec czerwca 1977 podczas koncertu w rapid city w dakocie po\u0142udniowej \u201eby\u0142 tak zdenerwowany, \u017ce z trudem m\u00f3g\u0142 swobodnie m\u00f3wi\u0107 do publiczno\u015bci\u201d. wed\u0142ug samuela roya, historyka zajmuj\u0105cego si\u0119 \u017cyciem i karier\u0105 presleya, artysta \u201enie by\u0142 w stanie wykona\u0107 \u017cadnego prostego ruchu\u201d. inny historyk zajmuj\u0105cy si\u0119 problematyk\u0105 \u017cycia ikony, peter guralnick, wspomina o tym, jak \u201efani stawali si\u0119 coraz bardziej rozczarowani, a elvis to obserwowa\u0142, b\u0119d\u0105c ograniczony tylko do \u017cycia w swoim pokoju w graceland\u201d. kuzyn elvisa, billy smith, przypomina\u0142, jak presley m\u00f3g\u0142 godzinami siedzie\u0107 przed telewizorem i ogl\u0105da\u0107 swoje ulubione skecze monty pythona lub swoje w\u0142asne koncerty z lat 50., 60. i pocz\u0105tku lat 70. jego krewny zaobserwowa\u0142 jednak, \u017ce piosenkarz stawa\u0142 si\u0119 coraz bardziej obsesyjny. w latach 1969\u20141977 zagra\u0142 \u0142\u0105cznie 1094 koncerty w usa.\nw marcu 1977 wyda\u0142 album studyjno-koncertowy pt. welcome to my world. 6 czerwca wypu\u015bci\u0142 sw\u00f3j ostatni singiel \u201eway down\u201d, 20 dni p\u00f3\u017aniej w indianapolis zagra\u0142 sw\u00f3j ostatni koncert, a w lipcu premier\u0119 mia\u0142 album pt. moody blue, kt\u00f3ry zaj\u0105\u0142 pierwsze miejsce na listach przeboj\u00f3w country. tytu\u0142owy singiel z p\u0142yty sta\u0142 si\u0119 setnym przebojem w jego karierze. 5 sierpnia ukaza\u0142a si\u0119 ksi\u0105\u017cka elvis: co si\u0119 sta\u0142o?, kt\u00f3r\u0105 napisali jego byli ochroniarze \u2013 sonny i red westowie \u2013 w odwecie za zwolnienie z pracy w lipcu 1976 (powodem by\u0142o pobicie jednego z ameryka\u0144skich rekwizytor\u00f3w, kt\u00f3ry za\u017c\u0105da\u0142 od presleya 6 mln dol. odszkodowania za \u201euszkodzenie cia\u0142a\u201d). by\u0142a to pierwsza ksi\u0105\u017cka m\u00f3wi\u0105ca o \u201eprawdziwym rock\u2019n\u2019rollowym \u017cyciu elvisa\u201d, w tym m.in. o za\u017cywaniu przez niego narkotyk\u00f3w. presley pr\u00f3bowa\u0142 powstrzyma\u0107 publikacj\u0119 ksi\u0105\u017cki, oferuj\u0105c du\u017ce sumy pieni\u0119dzy wydawnictwu i autorom.\n\n\n=== \u015bmier\u0107 i pogrzeb ===\n15 sierpnia 1977 uda\u0142 si\u0119 do dentysty, a w drodze powrotnej zosta\u0142 sfotografowany przez jednego ze swoich wielbicieli \u2013 roberta calla; to zdj\u0119cie jest ostatnim, kt\u00f3re przedstawia presleya \u017cywego. noc\u0105 artysta rozegra\u0142 z cz\u0119\u015bci\u0105 swojej \u015bwity parti\u0119 racquetballa. 16 sierpnia 1977 w godzinach popo\u0142udniowych mia\u0142 wylecie\u0107 z memphis, by rozpocz\u0105\u0107 swoj\u0105 nast\u0119pn\u0105 tras\u0119 koncertow\u0105 po usa; trasa mia\u0142a rozpocz\u0105\u0107 si\u0119 od wyst\u0119pu w portland w stanie maine.\nok. godz. 14:10 ginger alden znalaz\u0142a go nieprzytomnego, le\u017c\u0105cego w pozycji embrionalnej, w \u0142azience jego posiad\u0142o\u015bci w memphis w graceland; pocz\u0105tkowo zignorowa\u0142a sytuacj\u0119 i dopiero po chwili wezwa\u0142a personel graceland, kt\u00f3ry podj\u0105\u0142 pr\u00f3b\u0119 ocucenia artysty technik\u0105 sztucznego oddychania. karetka pogotowia zosta\u0142a wezwana do rezydencji ok. 14:30. mimo podejmowanych pr\u00f3b przywr\u00f3cenia artysty do \u017cycia, resuscytacja kr\u0105\u017ceniowo-oddechowa zawiod\u0142a. akcj\u0119 ratunkow\u0105 prowadzili charlie crosby i ulysses s. jones, kt\u00f3rzy stwierdzili, i\u017c zgon presleya nast\u0105pi\u0142 najpewniej na kilka godzin przed ich przyjazdem. \u015bmier\u0107 muzyka zosta\u0142a oficjalnie potwierdzona o godz. 15:30 w baptist memorial hospital, jako przyczyn\u0119 podano zatrzymanie akcji serca. policja nie wszcz\u0119\u0142a szczeg\u00f3\u0142owego \u015bledztwa w sprawie okoliczno\u015bci \u015bmierci presleya.\nwiadomo\u015b\u0107 o \u015bmierci presleya spowodowa\u0142a p\u0142acz, smutek i histeri\u0119 w stanach zjednoczonych i krajach komunistycznych. dzie\u0144 po stwierdzeniu zgonu artysty dziesi\u0105tki tysi\u0119cy ludzi zgromadzi\u0142y si\u0119 u bram graceland, chc\u0105c po raz ostatni zobaczy\u0107 piosenkarza w otwartej trumnie. jeden z kuzyn\u00f3w artysty, billy mann, za sum\u0119 18 tys. dol. sprzeda\u0142 zdj\u0119cie martwego muzyka magazynowi \u201enational enquirer\u201d, a numer gazety z t\u0105 fotografi\u0105 na ok\u0142adce sta\u0142 si\u0119 najbardziej kupowanym w historii tego magazynu. nied\u0142ugo p\u00f3\u017aniej redakcja odrzuci\u0142a propozycj\u0119 ginger alden, kt\u00f3ra zaoferowa\u0142a za 105 tys. dol. artyku\u0142 o jej \u017cyciu i relacjach z presleyem; swoj\u0105 decyzj\u0119 przedstawiciele gazety t\u0142umaczyli obaw\u0105 przed ewentualnym pozwem oraz problemami prawnymi kobiety. presley nie przekaza\u0142 jej nic w swoim testamencie, a jedyn\u0105 spadkobierczyni\u0105 zosta\u0142a jego c\u00f3rka.\n\npogrzeb piosenkarza odby\u0142 si\u0119 18 sierpnia 1977 w graceland. w pobli\u017cu willi p\u0119dz\u0105cy samoch\u00f3d przejecha\u0142 dwie kobiety i spowodowa\u0142 ich \u015bmier\u0107, a trzecia kobieta zosta\u0142a powa\u017cnie ranna. ok. 50 tys. gapi\u00f3w pojawi\u0142o si\u0119 na ulicach, kt\u00f3re przemierza\u0142a procesja wioz\u0105ca cia\u0142o presleya. artysta zosta\u0142 pochowany na cmentarzu forest hill. po pogrzebie mia\u0142a miejsce nieudana pr\u00f3ba kradzie\u017cy zw\u0142ok presleya i jego matki, a w nast\u0119pnych dniach zw\u0142oki zosta\u0142y ekshumowane i ponownie pogrzebane w tzw. meditation gardens w graceland.\n\n\n==== sp\u00f3r o przyczyn\u0119 \u015bmierci ====\npo \u015bmierci presleya nie ustaj\u0105 spekulacje wok\u00f3\u0142 okoliczno\u015bci zgonu artysty. teorie spiskowe uwzgl\u0119dniaj\u0105 m.in. \u015bmier\u0107 z przyczyn naturalnych, przypadkowe przedawkowanie lek\u00f3w i samob\u00f3jstwo. wok\u00f3\u0142 \u015bmierci presleya od lat kr\u0105\u017cy tak\u017ce teoria g\u0142osz\u0105ca, \u017ce artysta wcale nie umar\u0142, a jedynie upozorowa\u0142 w\u0142asn\u0105 \u015bmier\u0107, w czym mia\u0142o mu pom\u00f3c fbi, obejmuj\u0105c go programem ochrony \u015bwiadk\u00f3w w celu ochrony przed mafi\u0105. na kilka miesi\u0119cy przed \u015bmierci\u0105 toczy\u0142o si\u0119 bowiem post\u0119powanie w sprawie oszustwa, kt\u00f3rego ofiar\u0105 pad\u0142 presley i jego ojciec. wed\u0142ug jednej z wersji, skremowano jego \u201ebrata bli\u017aniaka\u201d lub woskow\u0105 figur\u0119, a on sam wiedzie do dzi\u015b \u017cycie na marginesie \u015bwiata.\nnie brakuje r\u00f3wnie\u017c teorii, jakoby presley zosta\u0142 zamordowany. bliscy artysty ujawnili posiadanie dowod\u00f3w na to, \u017ce jeden z niezale\u017cnych fotoreporter\u00f3w wsp\u00f3\u0142pracuj\u0105cych dla magazynu \u201enational enquirer\u201d zosta\u0142 wezwany do graceland na kilka godzin przed odkryciem zw\u0142ok piosenkarza. zwracano uwag\u0119 tak\u017ce na fakt, i\u017c sypialnia oraz \u0142azienka, w kt\u00f3rej znaleziono cia\u0142o presleya, zosta\u0142y sprz\u0105tni\u0119te nied\u0142ugo po \u015bmierci artysty.\nwe wrze\u015bniu 1979 sprawa \u015bmierci presleya by\u0142a tematem odcinka programu dokumentalnego telewizji abc 20/20, kt\u00f3rego autorzy \u2013 charles thompson i james cole \u2013 pr\u00f3bowali dotrze\u0107 do informacji dotycz\u0105cych okoliczno\u015bci zgonu artysty i dowie\u015b\u0107, \u017ce muzyk nie zmar\u0142 z przyczyn naturalnych; dokument obejrza\u0142o 17 mln telewidz\u00f3w.\nw 1990 doktor george nichopoulos, kt\u00f3ry by\u0142 obecny przy znalezieniu martwego artysty, stwierdzi\u0142 w konspekcie swojej ksi\u0105\u017cki who killed elvis presley?, \u017ce presley zmar\u0142 wskutek z\u0142amania karku po uderzeniu w ty\u0142 g\u0142owy. 5 maja 2010 stwierdzi\u0142 natomiast, \u017ce presley zmar\u0142 z powodu chronicznego zaparcia spowodowanego niedro\u017cno\u015bci\u0105 jelit, kt\u00f3re mog\u0142o by\u0107 uleczone jedynie operacyjnie poprzez zabieg kolostomii (maj\u0105cy na celu usuni\u0119cie cz\u0119\u015bci okr\u0119\u017cnicy chorego), ale muzyk nie zgodzi\u0142 si\u0119 na zabieg, co mog\u0142o kosztowa\u0107 go \u017cycie.\nw 2027 zostanie ujawnione sprawozdanie z sekcji zw\u0142ok artysty.\n\n\n=== po 1977 ===\njego ostatnia p\u0142yta zrealizowana za \u017cycia, zatytu\u0142owana elvis in concert, zosta\u0142a wydana 3 pa\u017adziernika 1977 razem z programem telewizyjnym zrealizowanym oraz wyemitowanym przez telewizj\u0119 cbs pod tym samym tytu\u0142em.\nw ci\u0105gu zaledwie kilku dni po \u015bmierci presleya jego piosenki podbi\u0142y listy przeboj\u00f3w w wielu krajach, m.in. w stanach zjednoczonych i w wielkiej brytanii. w latach 1977\u20131981 sze\u015b\u0107 po\u015bmiertnie wydanych singli podbi\u0142o listy przeboj\u00f3w w usa.\nod sierpnia do grudnia 1977 sprzedano prawie 200 mln egzemplarzy album\u00f3w presleya.\npo \u015bmierci ojca presleya w czerwcu 1979 kontrol\u0119 nad maj\u0105tkiem przej\u0119\u0142a priscilla beaulieu presley. w 1982 rezydencja graceland zosta\u0142a otwarta dla fan\u00f3w i turyst\u00f3w \u2013 co roku do posiad\u0142o\u015bci przybywa ponad 600 tys. odwiedzaj\u0105cych, co czyni j\u0105 drugim \u2013 po bia\u0142ym domu \u2013 najcz\u0119\u015bciej odwiedzanym budynkiem w stanach zjednoczonych. w 2006 posiad\u0142o\u015b\u0107 zosta\u0142a zakwalifikowana jako narodowy pomnik historyczny usa.\nw 1980 premier\u0119 mia\u0142a ksi\u0105\u017cka elvis: we love you tender autorstwa dee, ricky\u2019ego, billy\u2019ego i davida stanley\u00f3w (macochy i braci przyrodnich presleya), w kt\u00f3rej opisali swoje \u017cycie z piosenkarzem. w 1986 david stanley wyda\u0142 ksi\u0105\u017ck\u0119 life with elvis, w kt\u00f3rej ujawni\u0142 szczeg\u00f3\u0142y ostatnich lat \u017cycia presleya.\npresley zosta\u0142 wprowadzony do rock and roll hall of fame (1986), country music hall of fame (1998), gospel music hall of fame (2001) i rockabilly hall of fame (2007).\nw 2005 trzy dawne hity presleya: \u201ejailhouse rock\u201d, \u201eone night/i got stung\u201d i \u201eit\u2019s now or never\u201d ponownie podbi\u0142y listy przeboj\u00f3w w wielkiej brytanii. siedemna\u015bcie singli zosta\u0142o ponownie wydanych w 2005, z czego pi\u0119\u0107 by\u0142o jednocze\u015bnie na pi\u0119ciu pierwszych miejscach list przeboj\u00f3w w wielkiej brytanii.\nmagazyn \u201eforbes\u201d okre\u015bli\u0142 presleya jako najwi\u0119cej zarabiaj\u0105cego nie\u017cyj\u0105cego celebryt\u0119 z rocznym dochodem 45 mln dol.. w 2006 zosta\u0142 zdegradowany do drugiej pozycji na tej li\u015bcie, po czym w 2007 i 2008 ponownie piastowa\u0142 pierwsze miejsce, po \u015bmierci michaela jacksona w 2009 zosta\u0142 on zdegradowany do czwartej pozycji na tej li\u015bcie, w 2010 ponownie powr\u00f3ci\u0142 na drug\u0105 pozycj\u0119, utrzyma\u0142 j\u0105 tak\u017ce w 2011.\nwed\u0142ug szacunk\u00f3w z po\u0142owy 2011, jest a\u017c 15 tys. r\u00f3\u017cnych rodzaj\u00f3w gad\u017cet\u00f3w zwi\u0105zanych z presleyem.\nw listopadzie 2018 zosta\u0142 po\u015bmiertnie uhonorowany najwy\u017cszym ameryka\u0144skim odznaczeniem, prezydenckim medalem wolno\u015bci.\n\n\n== \u017cycie prywatne ==\nodbywaj\u0105c s\u0142u\u017cb\u0119 wojskow\u0105 w niemczech w drugiej po\u0142owie lat 50., pozna\u0142 14-letni\u0105 priscill\u0119 beaulieu. w obawie przed atakami prasy i oskar\u017ceniami o zwi\u0105zek z nieletni\u0105, para przez pierwsze kilka lat spotyka\u0142a si\u0119 potajemnie. w tym czasie spotyka\u0142 si\u0119 tak\u017ce z anit\u0105 wood, kt\u00f3ra jednak po czterech latach zwi\u0105zku go porzuci\u0142a. presley pod koniec grudnia 1966 o\u015bwiadczy\u0142 si\u0119 priscilli beaulieu, a 1 maja 1967 po\u015blubi\u0142 j\u0105 podczas ceremonii w apartamencie artysty w hotelu aladdin w las vegas. 1 lutego 1968 urodzi\u0142a im si\u0119 c\u00f3rka, lisa marie presley. po tym, jak wskutek zdrad presleya \u017cona odesz\u0142a od niego wiosn\u0105 1972, artysta nawi\u0105za\u0142 romans z lind\u0105 thompson. 18 sierpnia 1973 wraz z priscill\u0105 z\u0142o\u017cyli dokumenty rozwodowe, a 9 pa\u017adziernika s\u0105d w santa monica orzek\u0142 koniec ich ma\u0142\u017ce\u0144stwa. w 1976 thompson rozsta\u0142a si\u0119 z presleyem po czterech i p\u00f3\u0142 roku nieformalnego zwi\u0105zku, pozostali jednak w przyjacielskich relacjach. w listopadzie 1976 pozna\u0142 20-letni\u0105 ginger alden, kt\u00f3rej o\u015bwiadczy\u0142 si\u0119 w styczniu 1977 i z kt\u00f3r\u0105 pozostawa\u0142 w nieformalnym zwi\u0105zku a\u017c do swojej \u015bmierci.\n\nw 1957 zakupi\u0142 za 100 tys. dol. 14-akrow\u0105 posiad\u0142o\u015b\u0107 graceland w memphis, w kt\u00f3rej mieszka\u0142 do ko\u0144ca \u017cycia. mia\u0142 tak\u017ce domy w bel air i palm springs. kolekcjonowa\u0142 drogie samochody i bro\u0144 paln\u0105, posiada\u0142 r\u00f3wnie\u017c samoloty. znany by\u0142 z rozrzutno\u015bci i wyj\u0105tkowej szczodro\u015bci \u2013 kupowa\u0142 samochody i sprawia\u0142 inne, drogie prezenty nie tylko cz\u0142onkom rodziny i wsp\u00f3\u0142pracownikom, ale tak\u017ce przypadkowym ludziom.\nod lat 50. cierpia\u0142 na bezsenno\u015b\u0107, z tego powodu za\u017cywa\u0142 \u015brodki nasenne, przy czym jednocze\u015bnie przyjmowa\u0142 deksedryn\u0119 na pobudzenie. by\u0142 uzale\u017cniony tak\u017ce od lek\u00f3w nasennych i przeciwb\u00f3lowych, w tym barbituran\u00f3w, oraz amfetaminy. cierpia\u0142 tak\u017ce na wiele innych dolegliwo\u015bci, m.in. na jaskr\u0119, wysokie ci\u015bnienie krwi oraz uszkodzenie w\u0105troby i jelita grubego spowodowane nadu\u017cywaniem narkotyk\u00f3w. przez jaki\u015b czas ucz\u0119szcza\u0142 na terapi\u0119 u psychiatry.\nby zachowa\u0107 anonimowo\u015b\u0107, podczas wyjazd\u00f3w cz\u0119sto meldowa\u0142 si\u0119 w hotelach pod fikcyjnymi personaliami \u201ejohn burrows\u201d. na cudze nazwiska zamawia\u0142 r\u00f3wnie\u017c leki oraz zg\u0142asza\u0142 si\u0119 do szpitala z powodu problem\u00f3w zdrowotnych zwi\u0105zanych z uzale\u017cnieniami.\n\n\n== pos\u0105dzanie o rasizm ==\nkiedy dewey philips po raz pierwszy pu\u015bci\u0142 \u201ethat\u2019s all right\u201d w radiu memphis, wielu s\u0142uchaczy kontaktowa\u0142o si\u0119 z radiem przez telefon lub za pomoc\u0105 telegramu, zak\u0142adaj\u0105c, \u017ce wykonawca tego utworu by\u0142 rasy czarnej. od samego pocz\u0105tku swojej kariery elvis mia\u0142 szacunek do afroameryka\u0144skich wykonawc\u00f3w i ich muzyki, mimo segregacji rasowej i uprzedze\u0144 do afroamerykan\u00f3w na po\u0142udniu stan\u00f3w zjednoczonych. w wywiadzie z 1956 roku artysta opowiada\u0142, jak godzinami m\u00f3g\u0142 s\u0142ucha\u0107 czarnego muzyka bluesowego arthura crudupa. gazeta redagowana i skierowana g\u0142\u00f3wnie do afroamerykan\u00f3w, the memphis world, napisa\u0142a o tym, jak elvis \u2013 \u201efenomen rock\u2019n\u2019rolla\u201d \u2013 \u201ezni\u00f3s\u0142 segregacj\u0119 rasow\u0105 w memphis\u201d, bawi\u0105c si\u0119 bez skr\u0119powania w parku rozrywki w dzielnicy zamieszkanej w wi\u0119kszo\u015bci przez ludzi rasy czarnej. p\u00f3\u017aniej temu incydentowi nadano nazw\u0119 \u201ekolorowej nocy\u201d. takie zachowania prezentowane przez presleya zagwarantowa\u0142y mu akceptacj\u0119 ze strony afroamerykan\u00f3w w pierwszych latach jego kariery. z drugiej strony wed\u0142ug arnolda shawa z magazynu billboard: \u201ewielu bia\u0142ych doros\u0142ych ludzi nie tolerowa\u0142o presleya za to, \u017ce rozpowszechnia\u0142 \u00abrock\u2019n\u2019roll\u00bb, kt\u00f3ry ma korzenie w spo\u0142eczno\u015bciach rasy czarnej i zwraca\u0142 uwag\u0119 na ich kultur\u0119\u201d.\n\nmimo pozytywnego wizerunku, jaki zyska\u0142 presley w oczach afroamerykan\u00f3w, w po\u0142owie 1957 roku pojawi\u0142a si\u0119 plotka o jego rasistowskich pogl\u0105dach. m\u00f3wi\u0142a ona, \u017ce presley wypowiedzia\u0142 si\u0119 o czarnosk\u00f3rych w nast\u0119puj\u0105cy spos\u00f3b: \u201ejedyn\u0105 rzecz\u0105, jak\u0105 czarni mog\u0105 dla mnie zrobi\u0107, jest kupowanie moich p\u0142yt i pastowanie moich but\u00f3w\u201d. dziennikarz z afroameryka\u0144skiego tygodnika \u201ejet\u201d, louis robinson, postanowi\u0142 \u015bledzi\u0107 te plotki. w trakcie kr\u0119cenia uj\u0119\u0107 do kolejnego filmu-musicalu presleya, jailhouse rock, dziennikarz przeprowadzi\u0142 kr\u00f3tki wywiad z gwiazd\u0105. presley zaprzeczy\u0142, aby pad\u0142a taka wypowied\u017a lub te\u017c w jakikolwiek inny spos\u00f3b popiera\u0142 pogl\u0105dy rasistowskie. jednak robinson nie uwierzy\u0142 presleyowi, a wr\u0119cz by\u0142 przekonany po wys\u0142uchaniu zezna\u0144 wielu os\u00f3b, \u017ce elvis by\u0142 zdeklarowanym rasist\u0105. czarnosk\u00f3ry wykonawca bluesowy ivory joe hunter, kt\u00f3ry s\u0142ysza\u0142 plotk\u0119, po wizycie w graceland pewnego p\u00f3\u017anego popo\u0142udnia powiedzia\u0142 o presleyu: \u201eby\u0142 jednym z najbardziej uprzejmych ludzi, jakich kiedykolwiek spotka\u0142em\u201d. mimo \u017ce plotka zosta\u0142a praktycznie ca\u0142kowicie zdementowana po wizycie huntera, przez dziesi\u0105tki lat by\u0142a wykorzystywana przeciwko presleyowi.\nzazdro\u015b\u0107 i niech\u0119\u0107, kt\u00f3ra powodowa\u0142a i nap\u0119dza\u0142a takie zachowania, by\u0142a spowodowana tym, \u017ce elvis u szczytu kariery mia\u0142 \u201erzuci\u0107 swoich czarnych przyjaci\u00f3\u0142 w niepami\u0119\u0107\u201d. w xxi wieku stwierdzenie, \u017ce \u201epresley ukrad\u0142 muzyk\u0119 czarnym\u201d, znajduje jeszcze zwolennik\u00f3w. znanym afroameryka\u0144skim artyst\u0105, kt\u00f3ry odrzuca\u0142 t\u0119 plotk\u0119, by\u0142 jackie wilson, kt\u00f3ry powiedzia\u0142: \u201ewielu ludzi oskar\u017ca\u0142o elvisa o \u00abkradzie\u017c czarnej muzyki\u00bb, gdy tak naprawd\u0119 prawie ka\u017cdy afroameryka\u0144ski wykonawca skopiowa\u0142 wizerunek i ruchy elvisa\u201d. podczas ca\u0142ej kariery presley odrzuca\u0142 jakiekolwiek stwierdzenia o swoich rasistowskich pogl\u0105dach.\n\n\n== symbol seksu ==\nw latach 50. w recenzjach prasowych pojawia\u0142o si\u0119 du\u017co odwo\u0142a\u0144 do sex appealu i atrakcyjno\u015bci fizycznej presleya. \u201eby\u0142 pi\u0119kny, niezwykle urokliwy\u201d, powiedzia\u0142 krytyk muzyczny mark feeney. re\u017cyser steve binder, kt\u00f3ry nie by\u0142 fanem muzyki presleya a\u017c do momentu zobaczenia jego wyst\u0119pu w telewizji z 1968, wypowiedzia\u0142 si\u0119 o presleyu w nast\u0119puj\u0105cy spos\u00f3b: powiem to najpro\u015bciej jak mog\u0119. czy jeste\u015b kobiet\u0105, czy m\u0119\u017cczyzn\u0105 \u2013 to nie robi \u017cadnej r\u00f3\u017cnicy. on na pewno przyci\u0105gn\u0105\u0142by tw\u00f3j wzrok. tak dobrze wygl\u0105da\u0142, \u017ce je\u015bli nie wiedzia\u0142aby\u015b, \u017ce jest gwiazd\u0105, a wszed\u0142by do twojego pokoju w twojej obecno\u015bci \u2013 wiedzia\u0142aby\u015b, \u017ce jeste\u015b tam z kim\u015b wyj\u0105tkowym. jego ruchy na koncertach, a tak\u017ce fizyczne pi\u0119kno by\u0142o odpowiedzialne za coraz cz\u0119stsze spogl\u0105danie na presleya z erotycznego punktu widzenia. w jego nekrologu lester bangs okre\u015bli\u0142 go jako \u201efaceta, kt\u00f3ry wprowadzi\u0142 seks do kultury masowej\u201d. s\u0142owa eda sullivana o tym, \u017ce \u201epresley ma plastikow\u0105 butelk\u0119 w spodniach\u201d od razu wywo\u0142a\u0142y wiele plotek i insynuacji.\nmimo \u017ce wizerunek presleya by\u0142 okre\u015blany jako ikona heteroseksualno\u015bci, to niekt\u00f3rzy krytycy m\u00f3wi\u0105 o tym, \u017ce by\u0142 on \u201eniejednoznaczny\u201d. brett farmer, widz\u0105c presleya ta\u0144cz\u0105cego i \u015bpiewaj\u0105cego w filmie jailhouse rock, okre\u015bli\u0142 go jako przedstawiaj\u0105cego \u201especyficzny i w pewien spos\u00f3b inny erotyczny styl p\u0142ci m\u0119skiej\u201d. wed\u0142ug yvonne tasker, \u201eelvis pokaza\u0142 nowy obraz heteroseksualnej bia\u0142ej klasy robotniczej jako agresywnej\u201d.\nobwo\u0142anie presleya symbolem seksu przyczyni\u0142o si\u0119 do powstawania plotek o jego romansach z hollywoodzkimi gwiazdami filmowymi. m\u00f3wiono, \u017ce romansowa\u0142 z: natalie wood (w latach 50.), connie stevens, ann-margret i tuesday weld (w latach 60.) oraz candice bergen i cybill shepherd (w latach 70.). june juanico, jedna z wcze\u015bniejszych dziewczyn presleya, obwinia\u0142a parkera za dobieranie mu partnerek z my\u015bl\u0105 o zarobku. presley nie czu\u0142 si\u0119 komfortowo, gdy plotkowano o jego romansach w sferach aktorskich hollywood, zw\u0142aszcza \u017ce wi\u0119kszo\u015b\u0107 z medialnych rewelacji by\u0142o nieprawdziwych.\n\n\n== legenda ==\n\u201eprzed elvisem nie by\u0142o niczego\u201d, powiedzia\u0142 cz\u0142onek brytyjskiego zespo\u0142u rockowego the beatles, john lennon.\npo pierwszym wyst\u0119pie w the ed sullivan show w 1956 roku presley zosta\u0142 zauwa\u017cony i by\u0142 w centrum uwagi ca\u0142ego narodu ameryka\u0144skiego. jako jeden z prekursor\u00f3w \u201erock\u2019n\u2019rolla\u201d, nie by\u0142 on tylko kim\u015b, kto okre\u015bli\u0142 nowy gatunek w muzyce, ale odcisn\u0105\u0142 sw\u00f3j \u015blad tak\u017ce w kulturze m\u0142odzie\u017cowej i w modzie. rock\u2019n\u2019roll, maj\u0105c swoje pocz\u0105tki w tw\u00f3rczo\u015bci czarnosk\u00f3rych amerykan\u00f3w, nie by\u0142 popularny a\u017c do czasu pojawienia si\u0119 elvisa. presley, \u201eb\u0119d\u0105c bia\u0142ym i brzmi\u0105c jak czarnosk\u00f3ry, otworzy\u0142 drzwi do kultury popularnej dla afroamerykan\u00f3w\u201d. wraz z pojawieniem si\u0119 presleya narodzi\u0142 si\u0119 nowy rodzaj akceptacji rasowej. czarnosk\u00f3ry pionier rock\u2019n\u2019rolla little richard powiedzia\u0142: on by\u0142 integratorem. elvis by\u0142 jak zbawienie. nigdy nie pu\u015bciliby muzyki czarnosk\u00f3rych, gdyby nie on. on otworzy\u0142 drzwi dla muzyki czarnosk\u00f3rych. al green, czarnosk\u00f3ry artysta, kt\u00f3ry by\u0142 prekursorem innego gatunku \u2013 soulu, powiedzia\u0142: \u201eon rozkruszy\u0142 l\u00f3d dla nas wszystkich\u201d. elvis presley zwr\u00f3ci\u0142 tak\u017ce uwag\u0119 ludzi na \u015bwiat muzyki. w wieku dwudziestu jeden lat, kiedy pojawi\u0142 si\u0119 w telewizyjnym show sullivana, zosta\u0142 jednym z najpopularniejszych ludzi na ca\u0142ej planecie.\nnazwisko, g\u0142os i image presleya s\u0105 bez zastanowienia rozpoznawane przez wi\u0119kszo\u015b\u0107 populacji ludzkiej dooko\u0142a globu. zainspirowa\u0142 wielu odtw\u00f3rc\u00f3w. od dekad, stanowi najcz\u0119\u015bciej odwzorowywan\u0105 osobisto\u015b\u0107 przez odtw\u00f3rc\u00f3w. w stanach zjednoczonych prawie ka\u017cdy stan, (z wyj\u0105tkiem trzech) ma sw\u00f3j fanklub elvisa. fankluby s\u0105 tak\u017ce w wielu innych krajach na ca\u0142ej planecie. wed\u0142ug wielu ankiet i bada\u0144 presley jest najwi\u0119kszym cz\u0142owiekiem w dziejach kultury popularnej. \u201eelvis presley jest najwi\u0119kszym artyst\u0105 xx wieku\u201d \u2013 powiedzia\u0142 kompozytor leonard bernstein. \u201eon rozpocz\u0105\u0142 now\u0105 fal\u0119 i zmieni\u0142 wszystko \u2013 muzyk\u0119, j\u0119zyk, mod\u0119. od tego zacz\u0119\u0142a si\u0119 ta ca\u0142a rewolucja spo\u0142eczno-kulturalna. lata sze\u015b\u0107dziesi\u0105te powsta\u0142y z tego.\u201d \u2013 powiedzia\u0142 bob dylan, wokalista b\u0119d\u0105cy jedn\u0105 z g\u0142\u00f3wnych postaci kultury masowej od ponad czterech dekad. dylan powiedzia\u0142, \u017ce gdy pierwszy raz s\u0142ysza\u0142 presleya, by\u0142o to jak \u201eprawdziwa ucieczka z wi\u0119zienia\u201d.\nlegenda \u201ekr\u00f3la rock-and-rolla\u201d przetrwa\u0142a jego \u015bmier\u0107. miliony jego fan\u00f3w w og\u00f3le nie przyj\u0119\u0142y tego faktu do wiadomo\u015bci, wierz\u0105c, \u017ce uciek\u0142 on w prywatno\u015b\u0107 i wiedzie gdzie\u015b spokojne \u017cycie na marginesie wielkiego \u015bwiata. do dzi\u015b, cho\u0107 coraz rzadziej, bulwarowe pisma przynosz\u0105 informacje o jego miejscach schronienia. jego muzyka ci\u0105gle utrzymuje popularno\u015b\u0107. doczeka\u0142 si\u0119 te\u017c wielu trybutowych artyst\u00f3w, kt\u00f3rzy z mniejszym lub wi\u0119kszym powodzeniem na\u015bladuj\u0105 jego muzyk\u0119 i sceniczn\u0105 osobowo\u015b\u0107.\nelvis p. jest wymieniony w piosence pt. czas o\u0142owiu z repertuaru polskiej grupy budka suflera. autorem tekstu jest marek dutkiewicz, a kompozytorem romuald lipko.\n\n\n== dyskografia ==\n\n\n== filmografia ==\nkochaj mnie czule (love me tender, 1956) jako clint reno\nkochaj\u0105c ciebie (loving you, 1957) jako jimmy tompkins (deke rivers)\nwi\u0119zienny rock (jailhouse rock, 1957) jako vince everett\nkr\u00f3l kreol (king creole, 1958) jako danny fisher\n\u017co\u0142nierski blues (g.i. blues, 1960) jako tulsa mclean\np\u0142on\u0105ca gwiazda (flaming star, 1960) jako pacer burton\ndzikus z prowincji (wild in the country, 1961) jako glenn tyler\nb\u0142\u0119kitne hawaje (blue hawaii, 1961) jako chad gates\ndziewczyny! dziewczyny! dziewczyny! (girls! girls! girls!, 1962) jako ross carpenter\ndo\u015bcign\u0105\u0107 marzenie (follow that dream, 1962) jako toby kwimper\nkid galahad (1962) jako walter gulick\nco si\u0119 zdarzy\u0142o na targach \u015bwiatowych (it happened at the world\u2019s fair, 1963) jako mike edwards\nzabawa w acapulco (fun in acapulco, 1963) jako mike windgren\nmi\u0142o\u015b\u0107 w las vegas (viva las vegas, 1964) jako lucky jackson\nkochaj\u0105cy si\u0119 kuzyni (kissin\u2019 cousins, 1964) jako josh morgan/jodie tatum\nwagabunda (roustabout, 1964) jako charlie rogers\nszcz\u0119\u015bliwa dziewczyna (girl happy, 1965) jako rusty wells\npo\u0142askotaj mnie (1965) jako lonnie beale\nharum scarum (1965) jako johnny tyronne\nspos\u00f3b na sp\u0119dzanie czasu (spinout, 1966) jako mike mccoy\npodrap mnie w plecy (paradise, hawaiian style, 1966) jako rick richards\nfrankie i johnny (frankie and johnny, 1966) jako johnny\nwielkie k\u0142opoty (double trouble, 1967) jako guy lambert\n\u0142atwo przysz\u0142o, \u0142atwo posz\u0142o (easy come, easy go, 1967) jako porucznik ted jackson\ntylko j\u0105 kochaj (live a little, love a little, 1968) jako greg nolan\ntrzymaj si\u0119 z daleka, joe (stay away, joe, 1968) jako joe lightcloud\nwy\u015bcigi (speedway, 1968) jako steve grayson\npiknik (clambake 1968) jako scott heyward\nk\u0142opoty z dziewczynami (the trouble with girls, 1969) jako walter hale\nz\u0142amane \u015bluby (change of habit, 1969) jako dr john carpenter\ncharro!  (1969) jako jess wade\n\n\n== upami\u0119tnienie w polsce ==\nw krakowie pami\u0119\u0107 o presleyu wci\u0105\u017c jest \u017cywa dzi\u0119ki dzia\u0142aj\u0105cemu nieprzerwanie od pocz\u0105tku lat dziewi\u0119\u0107dziesi\u0105tych fan clubowi elvisa presleya i organizowanym tu na cze\u015b\u0107 artysty licznym imprezom, zw\u0142aszcza rocznicowym. podobne kluby dzia\u0142aj\u0105 w wielu miastach polski m.in. toru\u0144sko-bydgoski.\njest patronem alei w krakowie (od 2003 roku), kt\u00f3ra znajduje si\u0119 we wschodniej cz\u0119\u015bci uroczyska ska\u0142ki twardowskiego.\nod 2018 roku presley ma swoj\u0105 gwiazd\u0119 w krakowie w alei gwiazd na bulwarze czerwie\u0144skim, pod wzg\u00f3rzem wawelskim.\npomnik (g\u0142az z podobizn\u0105 twarzy artysty) po\u015bwi\u0119cony kr\u00f3lowi rocka przy alei elvisa presleya - ods\u0142oni\u0119ty w 2005 roku (autor jerzy brataniec). g\u0142az do wykonania pomnika podarowa\u0142a kopalnia w czatkowicach)\nw 1986 roku ukaza\u0142a si\u0119 pierwsza polska biografia elvisa presleya autorstwa leszka c. strzeszewskiego pt. \u201eelvis\u201d.\nw 2016 roku w teatrze nowym w poznaniu mia\u0142a miejsce premiera sztuki w re\u017cyserii micha\u0142a siegoczy\u0144skiego pt. \u201eelvis\u201d. sztuka znajduje si\u0119 w repertuarze teatru do dnia dzisiejszego.\nw 2016 roku mariusz ogieg\u0142o wyda\u0142 w formie ksi\u0105\u017ckowej publikacj\u0119 \u201eelvis. cz\u0142owiek, kt\u00f3rego nigdy nie zapomnisz\u201d. zawiera ona 26 wywiad\u00f3w z osobami zwi\u0105zanymi prywatnie lub zawodowo z presleyem, kt\u00f3re przeprowadzi\u0142 autor.\nten sam autor w 2020 roku wyda\u0142 kolejn\u0105 ksi\u0105\u017ck\u0119 po\u015bwi\u0119con\u0105 presleyowi - \u201eelvis. wszystkie p\u0142yty kr\u00f3la 1956\u20131966\u201d. w roku 2022 ukaza\u0142a si\u0119 druga cz\u0119\u015b\u0107 - \u201eelvis. wszystkie p\u0142yty kr\u00f3la 1966-1977\u201d.\n\n\n== przypisy ==\n\n\n== bibliografia ==\npeter guralnick: last train to memphis: the rise of elvis presley. little, brown, 1994. isbn 0-316-33225-9.brak strony w ksi\u0105\u017cce\npeter guralnick: careless love: the unmaking of elvis presley. back bay books, 1999. isbn 0-316-33297-6.brak strony w ksi\u0105\u017cce\ncharles l ponce de leon: fortunate son: the life of elvis presley. macmillan, 2007. isbn 0-8090-1641-9.brak strony w ksi\u0105\u017cce\nernst jorgensen, peter guralnick: elvis day by day: the definitive record of his life and music. ballantine, 1999. isbn 0-345-42089-6.brak strony w ksi\u0105\u017cce\nernst jorgensen: elvis presley\u2013a life in music: the complete recording sessions. st martin\u2019s press, 1998. isbn 0-312-18572-3.brak strony w ksi\u0105\u017cce\nfrank coffey, david stanley: the elvis encyclopedia. virgin books, 1998. isbn 0-7535-0293-3.brak strony w ksi\u0105\u017cce\nelvis presley. w: colin escott: the encyclopedia of country music. oxford university press, 1998. isbn 0-19-517608-1.brak strony w ksi\u0105\u017cce\nmartin ashley: how high should boys sing?. ashgate, 2009. isbn 978-0-7546-6475-8.brak strony w ksi\u0105\u017cce\ngilbert b rodman: elvis after elvis, the posthumous career of a living legend. routledge, 1996. isbn 0-415-11002-5.brak strony w ksi\u0105\u017cce\nmarjorie garber: vested interests: cross-dressing and cultural anxiety. routledge, 1997. isbn 0-415-91951-7.brak strony w ksi\u0105\u017cce\nadam victor: the elvis encyclopedia. overlook duckworth, 2008. isbn 1-58567-598-9.brak strony w ksi\u0105\u017cce\ndick clayton, james heard: elvis: by those who knew him best. virgin publishing, 2003. isbn 0-7535-0835-4.brak strony w ksi\u0105\u017cce\nrobert matthew-walker: elvis presley. a study in music. midas books, 1979. isbn 0-85936-162-4.brak strony w ksi\u0105\u017cce\nglen jeansonne, david luhrssen, dan sokolovic: elvis presley, reluctant rebel: his life and our times. abc-clio, 2011. isbn 978-0-313-35904-0.brak strony w ksi\u0105\u017cce\njody cook: graceland national historic landmark nomination form. united states department of the interior, 2004.brak strony w ksi\u0105\u017cce\nkeith caulfield. the king of crossover\u2019s no. 1 hits. \u201ebillboard\u201d, 18 wrze\u015bnia 2004. brak numeru strony\nharrison salisbury. presley records a craze in soviet. \u201ethe new york times\u201d, 3 lutego 1957. brak numeru strony\njohnj. parker johnj., kto zabi\u0142 kr\u00f3la? danutad. g\u00f3rska (t\u0142um.), wydawnictwo alfa, 1995, isbn 83-7001-931-5 .\nmariam. szab\u0142owska mariam., elvis. ameryka\u0144ski sen, wydawnictwo ring, 1991, isbn 5905279053229 ."