"de gazastrook (arabisch: qita` ghazza - \u0642\u0637\u0627\u0639 \u063a\u0632\u0629, hebreeuws: retzu'at 'azza - \u05e8\u05e6\u05d5\u05e2\u05ea \u05e2\u05d6\u05d4 ), veelal kortweg aangeduid als gaza, is een gebied gelegen in het midden-oosten, in de levant, en maakt samen met de westelijke jordaanoever deel uit van de palestijnse gebieden. de landstrook is genoemd naar de belangrijkste stad gaza.\nde gazastrook heeft een oppervlakte van ongeveer 360 km\u00b2. dit is inclusief de veiligheidszone die isra\u00ebl langs de grens (binnen gaza) heeft ingesteld en een substantieel deel van het grondgebied beslaat. deze veiligheidszone is effectief een no-go-zone waar geen bebouwing wordt getolereerd en die door isra\u00ebl met de grond is gelijk gemaakt. de veiligheidszone maakt dus geen deel uit van de bewoonbare oppervlakte.\nin 2016 bestond de bevolking uit bijna 1,8 miljoen mensen, waarvan 1,3 miljoen door unrwa geregistreerde palestijnse vluchtelingen, waarvan een groot aantal in tot steden uitgegroeide vluchtelingenkampen. volgens het palestijns centraal bureau voor de statistiek (pcbs) had gaza\nin 2023 ruim 2,2 miljoen inwoners.de gazastrook grenst aan isra\u00ebl, egypte en de middellandse zee. in de grens met isra\u00ebl zijn er in de regel twee grensovergangen in gebruik: erez voor personenverkeer en kerem shalom voor goederenverkeer. er is \u00e9\u00e9n grensovergang met egypte bij rafah. sinds het begin van de tweede intifada in 2000 is het voor de gazanen niet mogelijk om de exclave per vliegtuig of boot te verlaten. zij zijn daarom aangewezen op de grensovergangen bij erez en rafah. internationaal wordt gaza ook wel aangeduid als \"de grootste openluchtgevangenis ter wereld\".de belangrijkste steden zijn gaza-stad, rafah, abas\u00e3n, khan younis en dayr al balah. de kustlijn is ongeveer 40 km lang, de grens met egypte ongeveer 12 km en de grens met isra\u00ebl ongeveer 59 km lang.met isra\u00ebl verkeert het gebied sinds de arabisch-isra\u00eblische oorlog van 1948 in openlijk conflict. in de zesdaagse oorlog van 1967 veroverde isra\u00ebl de gazastrook en het stichtte er 21 isra\u00eblische nederzettingen. sindsdien leefden de palestijnen daar onder isra\u00eblische bezetting. in 2005 trok isra\u00ebl zijn nederzettingen uit de gazastrook terug en daarmee eindigde volgens dat land ook de bezetting.\ntoen in 2007 hamas de verkiezingen won en aan de macht kwam, bracht isra\u00ebl een totale blokkade aan langs de grens met isra\u00ebl, in de gaza-zee en in de lucht. egypte blokkeerde de zuidgrens van de gazastrook. \npersonen- en goederenverkeer werd zeer beperkt en scherp gecontroleerd. het luchtruim en de middellandse zee zijn geblokkeerd door het isra\u00eblisch defensieleger (idf). sinds 2006 onderwerpt het 'midden-oostenkwartet' elke hamas-regering aan een internationale boycot.\n\n in de gaza-oorlog van december 2008 en januari 2009 richtte isra\u00ebl immense schade aan aan woningen en infrastructuur verspreid over de hele gazastrook. gaza heeft zich daar sindsdien niet meer goed van kunnen herstellen, door de economische blokkade en latere grote isra\u00eblische offensieven tegen gaza.\n\n\n== regering ==\nde gazastrook maakt deel uit van de de jure staat palestina en politiek gezien staat het gebied de jure onder bestuur van de palestijnse autoriteit. in juni 2007 (zie palestijnse burgeroorlog) kwam na de verkiezingen hamas aan de macht en kwam er een breuk met de palestijnse autoriteit, waardoor gaza sindsdien door hamas bestuurd werd als een de facto onafhankelijk gebied. in 2012 kwam een tweede door hamas gedomineerde regering tot stand.\n\n\n== gouvernementen en demografie ==\nhet aantal inwoners van de gazastrook was tijdens en na de arabisch-isra\u00eblische oorlog van 1948 toegenomen van ongeveer 80.000 naar ongeveer 287.000 inwoners. in juli 2003 woonden er naar schatting 1,3 miljoen palestijnen. van hen waren 961.645 personen door unrwa geregistreerd als vluchtelingen en nakomelingen van vluchtelingen. de grootste stad was gaza, met ongeveer 400.000 inwoners en de bevolkingsdichtheid bedroeg meer dan 3500 inwoners per vierkante kilometer. in 2004 stond het werkloosheidspercentage op 41,3% en leefde 66% onder de armoedegrens.\nin 2014 woonden er naar schatting ruim 1,8 miljoen palestijnen, waardoor er een bevolkingsdichtheid bestond van meer dan vijfduizend personen per vierkante kilometer. in 2016 bestond de bevolking uit bijna 1,8 miljoen mensen, waarvan 1,3 miljoen door unrwa geregistreerde vluchtelingen, van wie een groot aantal in tot steden uitgegroeide vluchtelingenkampen woonde. volgens het palestijns centraal bureau voor de statistiek (pcbs) had gaza in 2023 ruim 2,2 miljoen inwoners.\n\n\n== religie ==\nde overgrote meerderheid van de bevolking zijn soennitische moslims maar er is een kleine minderheid van zo'n 2000 christenen aanwezig. het aandeel van de christelijke gemeenschap in de gazastrook is echter pijlsnel gedaald sinds het opkomen van de islam, onder meer door de opkomst van hamas.\n\n\n== media ==\nramattan is een persbureau in de gazastrook.\n\n\n== geografie ==\n\n\n=== watertoevoer ===\ndrie wadi's voeren oost-west water af van isra\u00ebl via de gazastrook naar de middellandse zee. hiervan is de wadi gaza, ook gespeld wadi ghazzeh, veruit de grootste wadi; meer stroomopwaarts wordt deze wadi esh-shallaleh genoemd. normaal gesproken voert deze slechts eenmaal per jaar gedurende een dag of tien veel water aan. volgens palestijnse waterdeskundigen wordt dit water echter door isra\u00ebl grotendeels door middel van kleine dammen tegengehouden. isra\u00ebl betwist dat niet, maar zegt hier eigen argumenten voor te hebben. het gaat om relatief weinig water, maar elke liter telt hier.\n\n\n=== milieuproblematiek ===\nde gazastrook heeft te maken met de volgende milieuproblemen:\n\nwoestijnvorming\nbodemverarming\nuitputting en vervuiling van het grondwater\nverzilting van de verse watervoorraden\nonvoldoende capaciteit van het zuiveren van rioolwater (t.g.v. schaarste aan energie)de gazanen zijn voor hun wateraanvoer afhankelijk van water dat uit een aquifer, een watervoerende aardlaag, wordt opgepompt. doordat de bevolkingsomvang niet in verhouding staat met de hoeveelheid water die kan worden opgepompt, is langdurig te veel water opgepompt, met als gevolg dat de waterkwaliteit sterk achteruit is gegaan. het grondwaterpeil is gezakt en zeewater vanuit de middellandse zee is aan het infiltreren. hierdoor is het grondwater sterk aan het verzilten en raakt het verontreinigd.\nal voor de oorlog van 2014 was het waterleidingsysteem toe aan herstel en vernieuwing. om het grondwater te beschermen zou het oppompen van water gestaakt moeten worden. zoet water zou via ontziltingsinstallaties aangemaakt of ingevoerd kunnen worden. dit wordt echter gehinderd door de beperkte invoer van goederen. de unctad verwachtte in 2015 dat - als er niet wordt ingegrepen - de schade in 2020 onomkeerbaar zou zijn.\n\n\n== infrastructuur ==\n\n\n=== zee- en luchthaven ===\nin de oslo-akkoorden van 1993 en 1995 was geregeld dat de palestijnse gebieden een zeehaven en een luchthaven in bedrijf konden nemen en in 1998 werd yasser arafat international airport door de amerikaanse president bill clinton geopend. maar tussen 2001 en 2002 werd de luchthaven grotendeels door isra\u00ebl verwoest tijdens de tweede intifada. in 1996 startte het nederlandse bedrijf ballast nedam met de voorbereidingen voor de aanleg van een zeehaven maar tijdens de tweede intifada werd op 19 september 2001 ook de bouwplaats van de zeehaven door isra\u00ebl verwoest. van de heropbouw van de haven en het vliegveld is nog niets gekomen vanwege de opeenvolgende conflicten met isra\u00ebl.\n\n\n=== hoofdweg ===\nde salah al-din road is de hoofdweg door de gazastrook.\n\n\n=== elektriciteitscentrale ===\ngaza power plant, de elektriciteitscentrale van gaza, is herhaaldelijk door isra\u00ebl gebombardeerd maar weer zo goed mogelijk hersteld. de energieproductie wordt negatief be\u00efnvloed door gebrek aan brandstof als gevolg van de blokkade, waardoor het steeds vaker voorkomt dat de centrale op halve kracht (60 van de 120 mw) of minder werkt. uren van stroomuitval zijn hierdoor een regelmatig voorkomende last van soms twaalf of meer uur op een dag. mede hierdoor is gaza afhankelijk van de invoer van elektriciteit uit isra\u00ebl (120 mw) en egypte (30 mw).\n\n\n=== grensovergangen ===\nin principe zijn er twee grensovergangen tussen gaza en isra\u00ebl in gebruik, in het noorden erez voor personenverkeer en bij het drielandenpunt in het uiterste zuiden kerem shalom voor goederenverkeer. de karni-grensovergang, in het verleden bestemd voor de doorvoer van goederen, werd in juni 2007 door isra\u00ebl gesloten, de sufa-grensovergang in september 2008 en de nahal oz-grensovergang voor de invoer van brandstof in januari 2010. er is \u00e9\u00e9n grensovergang met egypte bij rafah. isra\u00eblische journalisten is het sinds 2006 verboden naar gaza te reizen. op 7 oktober werden zowel erez als kerem shalom geheel gesloten.\n\n\n==== erez grensovergang ====\nde erez crossing is uitsluitend bestemd voor personenverkeer. het is de enige landverbinding tussen gaza en isra\u00ebl en de westoever, en ook \u2013 wanneer de rafah-grens dicht is \u2013 tussen gaza en derde landen. reizigers moeten door een kilometerslange tunnel tussen de grens en de toegang tot gaza om de door isra\u00ebl ingestelde bufferzone te overbruggen. tot aan het begin van de tweede intifada in 2000 passeerden dagelijks tienduizenden gazaanse arbeiders de grens bij erez op weg naar hun werk in isra\u00ebl. daarna werd het aantal werkvergunningen beperkt\ntot nog maar een fractie de half miljoen die in 2000 nog maandelijks passeerden. op 7 oktober, het begin van de zoveelste gazaoorlog, werden alle werkvergunningen ingetrokken. ook het overige personenverkeer via erez werd na 2000 door isra\u00ebl tot een minimum teruggebracht. in de praktijk werden slechts bij uitzondering medische gevallen en handelaren doorgelaten.erez werd in 2008 gesloten voor goederenverkeer. in mei 2016 kondigde defensieminister moshe ya'alon aan dat de grensovergang op termijn weer voor goederenverkeer zou worden heropend voor minstens de helft van de totale hoeveelheid, waarbij hij als reden gaf: \"het is in ons belang dat een significante hoeveelheid vrachten met voedsel gaza blijft bereiken \u2026  het is in het belang van isra\u00ebl dat de gazanen waardig kunnen leven\". anno 2023 was deze belofte nog altijd niet ingelost.\n\n\n==== rafah grensovergang ====\ntot aan 2005, toen in gaza nog 21 isra\u00eblische nederzettingen aanwezig waren en de zuidgrens door isra\u00ebl werd gecontroleerd, werd al nauwelijks verkeer tussen egypte en gaza toegestaan. ook daarna bleef het grensverkeer beperkt. na de militaire staatsgreep van abdul fatah al-sisi in 2013 werd de grens vrijwel geheel gesloten en nog maar sporadisch geopend.sinds 7 oktober 2023 was de grens aanvankelijk gesloten en later tijdens de oorlog beperkt geopend voor personenverkeer en vrachtwagens met noodhulp.\n\n\n== economie ==\nde economie heeft ernstig te lijden onder de internationale boycot en de blokkade door isra\u00ebl en egypte.\nde aan- en uitvoer van goederen van en naar isra\u00ebl is te gering en te onregelmatig voor een gebied met 1,8 miljoen inwoners en veel landbouwgrond ligt in de bufferzone. dit is een strikt verboden zone in de gazastrook langs het afscheidingshek met isra\u00ebl. de breedte ervan varieert van tijd tot tijd. nu wordt 300 meter aangehouden als voor palestijnen verboden gebied, de 200 meter ervoor geldt als risicovol. het is een aantal malen voorgekomen dat palestijnse boeren die niet goed op de hoogte waren van de grens van de zone, hun land hier wilden gaan bewerken werden doodgeschoten.de visserij wordt ernstig belemmerd door de zeeblokkade. de toegestane vis-zone voor palestijnse vissers wordt door isra\u00ebl regelmatig gewijzigd en is van 20 zeemijl (1994 oslo-akkoorden) teruggebracht tot 15 zeemijlen, en vandaar wisselend tot 6 (2019) of 3 mijlen uit de kust. regelmatig komt het voor dat vissers worden opgebracht of erger, doodgeschoten, door de isra\u00eblische marine omdat zij zich buiten de genoemde zone zouden hebben bevonden. het laatste overkwam ismail abu ryala, achtien jaar oud, op 25 februari 2018. twee andere vissers raakten gewond door het mitrailleurvuur. het visserijsyndicaat ontkent dat zij zich buiten de zone bevonden. ook is het kustwater verontreinigd doordat (wegens elektriciteitstekort) regelmatig ongezuiverd afvalwater in zee wordt geloosd. alles bij elkaar heeft dit geleid tot een grote afname van het aantal vissers dat de zee op wil of kan en tot een toename van het aantal werklozen.\nde \"tunneleconomie\" leek in 2013 tot stilstand te zijn gekomen nadat egypte er onder al-sisi in geslaagd was vrijwel alle tunnels tussen egypte en de gazastrook te vernietigen.in 2015 bracht de unctad een rapport uit over de leefsituatie van de gazastrook in de breedste zin. het waarschuwde dat de gazastrook over vijf jaar onleefbaar zou zijn als er geen drastisch verbeteringen worden aangebracht.\n\n\n== geschiedenis ==\n\n\n=== oudheid ===\nde geschiedenis van gaza en de gazastrook vormt onderdeel van de geschiedenis van kana\u00e4n waartoe het gebied behoorde voordat de belangrijkste kuststeden ervan kolonies van het oude egypte werden. rond 1200 v.chr. ontstond een migratiegolf van filistijnen naar zuidwest kana\u00e4n, dat toen filisti\u00eb werd genoemd. de filistijnen waren een (zeevarend) volk met waarschijnlijk een myceense of mino\u00efsche achtergrond, afkomstig van kreta of cyprus. in de hebreeuwse bijbel wordt gaza reeds vermeld in genesis 10:19. ook in het christelijke nieuwe testament komt gaza voor, in handelingen 8:26. arabieren kwamen er op veroveringstocht in het jaar 635 gj.\n\n\n=== ottomaanse rijk en britse mandaatperiode ===\ntot 1917 was de gazastrook, net als de gehele regio, een deel van het ottomaanse rijk. in 1917 werd het - in de eerste wereldoorlog - veroverd door de britten in de - 3e - slag bij gaza. deze slagen kostten het leven aan duizenden soldaten aan beide kanten. de plaatselijke bevolking, palestijnse moslims en enkele joodse families, werden door de ottomanen gedwongen te vluchten, zonder eigendommen mee te nemen. het verenigd koninkrijk kreeg in 1922 van de volkenbond, weliswaar illegaal, een mandaat over palestina, waarvan op 25 mei 1923 de definitieve grens werd bepaald (het gebied ten westen van de jordaan, waarin het huidige isra\u00ebl en wat er is overgebleven van de staat palestina).\n\n\n=== egyptische bezetting ===\nvolgens het verdelingsplan van de vn in 1947 zou de gazastrook onderdeel worden van een nieuwe palestijns-arabische staat. de arabieren verwierpen het plan echter, zij wilden het land niet verdeeld zien worden. bovendien zouden zij hun stad al-quds (jeruzalem) kwijtraken. na de be\u00ebindiging van het britse mandaat over palestina op 15 mei 1948 en een op handen zijnde burgeroorlog riepen de joden op 14 mei 1948 de staat isra\u00ebl uit. het egyptische leger viel daarop de aan de arabische staat toebedachte gazastrook binnen.\nop 22 september 1948, tegen het einde van de oorlog, vestigde de arabische liga een palestijnse regering (arabisch: \u062d\u0643\u0648\u0645\u0629 \u0639\u0645\u0648\u0645 \u0641\u0644\u0633\u0637\u064a\u0646 hukumat 'um filastin) in gaza. dit werd mede beschouwd als een poging van de arabische liga om de invloed van transjordani\u00eb op de palestijnse kwestie te verminderen; deze regering werd door transjordani\u00eb (en door alle niet-arabische landen) niet erkend. in feite was het weinig meer dan een marionettenregering onder gezag van egypte, met een verwaarloosbare invloed en een minimaal budget. later verhuisde de regering naar ca\u00efro.\nonder egyptisch bewind werd de gazastrook vanaf 1948 een gesloten kamp. het werd bijna onmogelijk gaza te verlaten. strenge beperkingen, bijvoorbeeld in werkgelegenheid en onderwijs, werden opgelegd aan de inwoners van gaza, zowel aan de oorspronkelijke bewoners als aan de vluchtelingen. iedere avond was er een uitgaansverbod tot het ochtendgloren de volgende dag. de slechte behandeling blijkt ook uit de levensverwachting: toen isra\u00ebl in 1967 de gazastrook bezette, was de levensverwachting er maar 48 jaar. na twee decennia was de levensverwachting gestegen naar 72 jaar.de huidige gazastrook is een product van de wapenstilstandsakkoorden van 1949 tussen egypte en isra\u00ebl; de grens is onderdeel van wat bekend staat als de groene lijn. egypte bezette de strook van 1949 tot 1967, met een onderbreking van vier maanden isra\u00eblische bezetting tijdens de suezcrisis van 1956. egypte annexeerde de gazastrook niet, maar behandelde het als bezet gebied en liet het onder militair bestuur vallen. palestijnen die in de gazastrook of in egypte woonden, kregen een palestijns paspoort. dit stopte in 1959 toen gamal abdel nasser, de president van egypte, de palestijnse regering per decreet ophief.\n\n\n=== bezetting door isra\u00ebl vanaf 1967 ===\n\n\n==== nederzettingen ====\nin de zesdaagse oorlog van 1967 werd de gazastrook door isra\u00ebl op egypte veroverd en bezet. het gebied werd niet geannexeerd door isra\u00ebl, maar isra\u00eblisch-joodse kolonisten stichtten er onder bescherming van het isra\u00eblische defensieleger in totaal 21 nederzettingen.\n\n\n==== eerste intifada ====\nde eerste intifada begon eind 1987 in de gazastrook. op 9 december botste een vrachtwagen van het isra\u00eblische leger bij het jabalia-vluchtelingenkamp op een palestijnse personenauto, met de dood van de vier inzittenden ten gevolge. hierna kwam het tot een demonstratie, die uitliep op een volksprotest dat oversloeg naar de rest van de palestijnse gebieden.\n\n\n==== palestijns zelfbestuur ====\n\nhet palestijnse zelfbestuur over het grootste deel van de gazastrook begon in 1993, na de isra\u00eblisch-palestijnse akkoorden die bekend staan als de oslo-akkoorden.\n\n\n==== tweede intifada ====\nhet begin van een zeehaven werd tijdens de tweede intifada in 2001 door isra\u00ebl verwoest. nederland, frankrijk en de eu werkten samen aan dat project. isra\u00ebl vernietigde hetgeen reeds gebouwd was, omdat vanaf het bouwterrein mortieraanvallen op isra\u00ebl zouden zijn gedaan. deskundigen ter plaatse betwijfelden desgevraagd de juistheid van dit argument.in 2005 was het aantal isra\u00eblische kolonisten in de gazastrook gegroeid tot 8000; voor de bevolkingsaantallen in de regio waren zij van weinig betekenis, maar de nederzettingen waren wel gevestigd op een relatief groot deel van het grondgebied: de 8000 kolonisten woonden op 15% van de oppervlakte van de gazastrook. de wegen naar deze nederzettingen werden door het isra\u00eblische leger gecontroleerd.\n\n\n==== ontruiming nederzettingen ====\nop 4 februari 2004, tijdens de tweede intifada, verklaarde de isra\u00eblische minister-president, ariel sharon, vijftien nederzettingen die niet pal tegen de isra\u00eblische grens aan lagen te willen ontruimen in het kader van een ontruimingsplan (disengagement plan). dit plan, overeengekomen met de amerikaanse president, george w. bush, bestond eruit dat in plaats van de ontruimde nederzettingen in de gazastrook een viertal isra\u00eblische nederzettingen op de westelijke jordaanoever gebouwd zouden worden, als ook uitbreiding van de grotere nederzettingen op de westelijke jordaanoever \u00e9n de verdere bouw van de omstreden isra\u00eblische westoeverbarri\u00e8re, veiligheidsmuur (isra\u00eblische benaming) of apartheidsmuur (palestijnse benaming), op de westelijke jordaanoever.\neen ruime meerderheid van de isra\u00eblische bevolking was volgens peilingen voor ontruiming van de nederzettingen. een raadgevend referendum van de likoed wees op 2 mei 2004 het voorstel af, maar de regering-sharon met wisselende deelnemers zette de plannen door. als argument voor het overtuigen van de kolonisten in de gazastrook werden grote schadevergoedingen beloofd. aanvankelijk waren de acties tegen de ontruiming aanzienlijk. de isra\u00eblische regering probeerde van meet af aan het aantal extremistisch-religieuze sympathisanten te verminderen. zo werd bijvoorbeeld een 50.000 man sterke 'mars op de gazastrook' verboden. in augustus 2005 waren de inwoners en sympathisanten van alle nederzettingen uit de gazastrook ge\u00ebvacueerd. in september 2005 droeg isra\u00ebl het bestuur over de gazastrook over aan de palestijnse autoriteit, hoewel het isra\u00eblische leger nog wel aanwezig bleef. voor isra\u00eblische burgers sloot isra\u00ebl de toegang tot de gazastrook af.\nop 12 september 2005 was de terugtrekking van het grondgebied compleet. het luchtruim en de kustwateren bleef isra\u00ebl controleren. aanvankelijk braken feestvierende palestijnen de grens met egypte door, maar die werd later gerepareerd en egypte vergrendelde de grensovergang. tijdens een \"overwinningsparade\" van hamas kwamen negentien mensen om het leven en raakten tweehonderd gewond, toen explosieven in een vrachtwagen van hamas ontploften. de palestijnse autoriteit reageerde met een politieke aanval op hamas wegens het nodeloos in gevaar brengen van burgers.\nna de dood van yasser arafat werd er door de internationale gemeenschap, de vs en isra\u00ebl op kop, sterk aangedrongen op democratische verkiezingen.\n\n in 2006 won hamas de verkiezingen van fatah, maar de gekozen bestuurders werden op het allerlaatste moment door isra\u00eblische militairen gedeporteerd. twee burgers uit gaza werden door het isra\u00eblische leger ontvoerd, waarop de palestijnen op 25 juni 2006 twee isra\u00eblische soldaten doodden, er een gevangen namen (korporaal gilad shalit) en een uitruil voorstelden voor de ongeveer 10.000 palestijnse gevangenen in isra\u00eblische gevangenissen.\nhierna startte isra\u00ebl operation summer rains om de korporaal te bevrijden. bruggen en regeringsgebouwen werden vanuit de lucht aangevallen en de elektriciteitscentrale (dus ook de waterzuiveringsinstallatie) werd lamgelegd. tientallen parlementari\u00ebrs en ministers van hamas werden gearresteerd en opgesloten. dag en nacht vlogen vliegtuigen van het isra\u00eblische defensieleger (idf) laag over het gebied. de gazastrook ging op slot. het daaropvolgende bestand hield stand tot november 2006, toen isra\u00ebl een bloedbad aanrichtte in beit hanoun (vijftien doden, tweehonderd gewonden).\nop 12 juni 2007 ging de karni-grenspost, de poort voor import en export van goederen bij rafah, dicht.\n\n\n==== overname door hamas ====\nop 14 juni 2007, na de verkiezingsoverwinning van hamas die niet gehonoreerd werd, nam hamas met geweld de militaire controle over op de gazastrook, die toen nog onder de president van de palestijnse autoriteit viel, inclusief gaza-stad. dit gebeurde door de executieve ordedienst en de qassambrigades. hamas verklaarde gaza \"bevrijd\"; woordvoerders van hamas bevestigden dat de qassambrigades na de bezetting ook een aantal commandanten van fatah hadden ge\u00ebxecuteerd. veel aanhangers van fatah vluchtten naar egypte en de westelijke jordaanoever.\n\n\n=== oorlog met isra\u00ebl ===\nin oktober 2007 verklaarde het isra\u00eblische kabinet de gazastrook tot een \"vijandige entiteit\" en verscherpte de sancties (onder andere ten aanzien van de levering van elektriciteit).\n\n\n==== economische blokkade ====\nhoewel isra\u00ebl zijn kolonisten had teruggetrokken uit de gazastrook hield het de militaire controle en voerde regelmatig aanvallen uit op hamasstrijders. anderzijds waren vanuit de gazastrook tienduizenden qassam-raketten op isra\u00ebl afgevuurd, die voornamelijk rond sderot terechtkwamen. bij aanvallen door isra\u00ebl eind februari en begin maart 2008 werd onder meer het kantoor van premier ismail haniya bestookt en kwamen 120 palestijnen om het leven, waarvan 25% kinderen. volgens een rapport (1 maart 2008) van acht britse mensenrechtenorganisaties was de situatie van 1,5 miljoen palestijnen in de gazastrook slechter dan ooit sinds het begin van de isra\u00eblische bezetting in 1967, als gevolg van de vijandelijkheden tussen isra\u00ebl en hamas, de extreme restricties op het goederen- en personenverkeer door de isra\u00eblische blokkade van het gebied en de ongecontroleerde raketaanvallen op isra\u00ebl door hamas.in 2010 moest de isra\u00eblische regering documenten vrijgeven na een juridische strijd met de isra\u00eblische mensenrechtengroep gisha. deze hebben betrekking op een \"dieet\" waarop de isra\u00eblische regering de gazanen wilde zetten. brandstof en bepaalde voedingsingredi\u00ebnten werden gereduceerd op basis van berekeningen van de minimum behoefte van een individuele inwoner van de gazastrook. de bevolking van de gazastrook (een groot deel is onder de achttien) moest te weinig krijgen om van te leven, maar net te veel om te sterven (aldus dov weisglass, die later ontkende dit gezegd te hebben).\n\n\n==== militaire blokkade ====\ndoor de militaire blokkade door isra\u00ebl beschouwen de vn de gazastrook als door isra\u00ebl bezet gebied; haar ocha-bureau (office for the coordination of humanitarian affairs) geeft hiertoe recente informatie.in de oslo-akkoorden van 1993 was afgesproken dat isra\u00ebl zich in de overgangstijd naar een definitieve vredesregeling langzamerhand uit de gazastrook zou terugtrekken, intussen nog wel de verantwoordelijkheid houdend voor de externe en de interne veiligheid en voor de openbare orde van de isra\u00eblische nederzettingen en de isra\u00ebli\u00ebrs. \nnadat de isra\u00eblische troepen de gazastrook in 2005 hadden verlaten, sloot isra\u00ebl de strook militair af met een veiligheidshek met vier bewaakte grensdoorgangen en beheerste bovendien het luchtruim en de zee v\u00f3\u00f3r de gazastrook. isra\u00ebl gaf slechts in noodgevallen toestemming aan inwoners van de gazastrook om de grens over te steken. ook aanvoer van hulpmaterialen werd mondjesmaat toegestaan. aan de zuidgrens grenst de strook aan egypte, met twee grensovergangen. ook egypte heeft haar grens afgesloten.\nde zeeblokkade vanaf twintig zeemijl door de isra\u00eblische marine was onderdeel van de totale militaire blokkade. in oktober 2006 werd dit teruggebracht tot zes zeemijl en in januari 2009 tot drie zeemijl. de visserij vanuit gaza was daardoor niet meer rendabel en 90% van de vissers is gestopt, mede vanwege de voortdurende intimidatie op zee. de blokkade is een belangrijke oorzaak van de humanitaire crisis waarvoor reeds jaren door diverse hulporganisaties is gewaarschuwd.\n\n\n==== einde van het bestand ====\nin december 2008 liep een staakt-het-vuren tussen hamas en isra\u00ebl af. hamas hervatte de raketbeschietingen, waarna isra\u00ebl de militaire aanval 'operatie gegoten lood' (operation cast lead) uitvoerde. hierbij kwamen ruim 1300 mensen om het leven en werden grote verwoestingen aangericht.\n\nin 2009 werd bekend dat egypte begonnen was met de aanleg van een muur tussen egypte en de gazastrook, die twintig tot dertig meter de grond in ging. egypte wilde hiermee de smokkel via tunnels onmogelijk maken. tunnels die door egypte werden ontdekt, werden vernietigd of met gas gevuld, waardoor meerdere palestijnen om het leven kwamen.in 2010 wilde de gaza freedom flotilla onder leiding van het turkse actieschip 'mavi marmara' de zeeblokkade doorbreken en hulpgoederen naar de gazastrook brengen. op dit schip bevond zich ook de 87-jarige katholieke aartsbisschop en prelaat van jeruzalem, hilario capucci. het schip werd in internationale wateren met geweld ge\u00ebnterd door de isra\u00eblische marine. bij deze actie werden negen turkse opvarenden gedood. aartsbisschop capucci werd daarbij gewond en door isra\u00ebl aan jordani\u00eb overgedragen.\nin november 2012 voerde het isra\u00eblische leger de militaire operatie 'operatie wolkkolom' uit in de gazastrook. tijdens deze operatie werden ruim 160 palestijnen gedood en ongeveer 1000 gewond.\n\nin juni 2014 startte isra\u00ebl een operatie met de naam 'operation protective edge'. het militaire doel was de tunnels op te blazen, waarvan er veertien onder de isra\u00eblische grens zouden doorlopen. op 1 augustus werd de stad rafah vier dagen lang zwaar gebombardeerd, waardoor honderden huizen, gebouwen, een hospitaal en een vn-school werden verwoest of beschadigd. tussen de 135 en 200 burgers werden gedood, en velen verwond. volgens amnesty international zou sprake zijn van een oorlogsmisdaad.tussen 8 juli en 26 augustus 2014 werden volgens het isra\u00eblische leger locaties vernietigd waar raketten geproduceerd, gelanceerd of opgeslagen werden. de hevigst getroffen plaats daarbij was shuja'iya, bij gaza-stad. na het conflict van 2014 werd een wapenstilstand afgesproken. de infrastructuur en de economie in de gazastrook waren in de oorlog vernietigd en de militaire blokkade door isra\u00ebl, ter land, ter zee en in de lucht verhinderde de wederopbouw.egypte brak in 2015 drieduizend huizen aan de egyptische kant van de grens af om een bufferzone te cre\u00ebren. om de smokkel via de tunnels tegen te gaan blies egypte tunnels met dynamiet op en liet gifgas en rioolwater in de tunnels stromen. in 2017 kondigde egypte aan de bufferzone uit te breiden van 1000 naar 1500 meter. hiervoor zouden nog eens 1200 huizen moeten worden afgebroken.naar aanleiding van gerezen spanningen langs de grens met isra\u00ebl werden er beschietingen vanuit tanks op de gazastrook uitgevoerd en beantwoord met mortieren. begin mei 2016 werd melding gemaakt van isra\u00eblische jachtvliegtuigen boven gaza, in de buurt van gaza-stad en rafah, waardoor honderden mensen weer uit hun huizen vluchtten.\n\n\n==== gevolgen van de blokkade ====\neconomischvolgens een rapport van de wereldbank van september 2018 was de economie \"aan het instorten\": vooral door de elf jaar durende blokkade, maar ook door het korten op donorbijdragen (zowel door de palestijnse autoriteit (30 miljoen dollar per maand) als door de regering van de vs (op het eigen hulpprogramma en op unrwa). de economie was \"in een vrije val geraakt\" met een krimp van 6% in het eerste kwartaal van 2018. de werkloosheid onder volwassenen was nu ruim 50% en de jeugdwerkloosheid 70% (onder meisjes 78%). de wereldbank deed 1) een beroep op isra\u00ebl het vervoer van goederen en mensen voldoende te verruimen en handelsrestricties op te heffen teneinde de gazaanse economie te helpen verbeteren; en 2) op de palestijnse autoriteit om instituties op te zetten die de gazastrook op \"een transparante en effici\u00ebnte manier\" besturen en prioriteit te geven aan een politiek van economische ontwikkeling.\n\nvolksgezondheidde ziekenhuizen en medische centra kampten met grote tekorten aan medicijnen en medische hulpmiddelen. zij leden onder elektriciteitstekorten ten gevolge van het tekort aan brandstof. ook de drinkwatervoorziening was nog steeds niet hersteld; (hulp)materialen werden door de blokkade nauwelijks toegelaten. het grondwater was zeer vervuild, en sanitaire voorzieningen waren ondeugdelijk en slechts 4% van het water was geschikt voor consumptie. vanwege deze uitzichtloze situatie nam de psychische nood toe, terwijl er een groot tekort was aan psychologisch geschoold personeel. het aantal zelfmoorden leek sinds 2016 toe te nemen.\neind december 2017 bracht de who een speciaal rapport uit over de onhoudbare situatie in de gazastrook.\n\n\n==== verslechterende humanitaire situatie ====\nmedio maart 2019 hielden inwoners van de gazastrook demonstraties, \"marsen van de hongerigen\", tegen prijsverhogingen en de slechte leefomstandigheden. hamas reageerde meteen hardhandig. tientallen betogers werden afgetuigd, honderden opgepakt. palestijnse mensenrechtenorganisaties uitten zware kritiek op hamas. netanyahu kwam ervoor terug uit de vs en beloofde \"een krachtige reactie\". deze kwam in de vorm van luchtaanvallen op hamasdoelen, waarbij ook gewonden vielen. het isra\u00eblische iron dome-luchtafweersysteem hield enkele raketten tegen, andere raketten kwamen in het open veld terecht.\n\n\n==== protesten tegen de blokkade ====\nop 30 maart 2018, de jaarlijkse palestijnse dag van het land (yum al-ard) begon een langdurige protestmars 'the great march of return' - 'breaking the siege' van duizenden inwoners van de gazastrook langs de grens met isra\u00ebl. met dit protest eisen de palestijnen hun 'recht op terugkeer', (resolutie 194 algemene vergadering verenigde naties) naar de plaatsen in isra\u00ebl vanwaar zij of hun ouders verdreven zijn. het isra\u00eblische leger had langs de grens scherpschutters en tanks opgesteld. enkele dagen daarvoor had nickolay mladinov, speciaal vn-co\u00f6rdinator voor het midden-oosten vredesproces, het isra\u00eblische defensieleger opgeroepen voorzichtig op te treden en geen kinderen te treffen.\nter gelegenheid van deze 42ste landdag prees hanan ashrawi, uitvoerend comit\u00e9lid van de palestijnse bevrijdingsorganisatie plo, de moed en veerkracht van het palestijnse volk tegenover isra\u00ebl: \"we blijven ons verbinden aan geweldloos volksactivisme en politiek, wettelijk en diplomatiek volharden in de strijd voor vrijheden, rechten en waardigheid.\"de eerste confrontatie van de protestmars met het isra\u00eblische leger resulterende in zeventien doden en meer dan 1400 gewonden. koeweit wilde dat de vn een onafhankelijk onderzoek zou instellen naar dit geweld, maar dat werd door de vs tegengehouden met een veto.\nop 28 februari 2019 werd een (voorlopig) rapport gepubliceerd van de onafhankelijke onderzoekscommissie van de vn met bevindingen en conclusies ten aanzien van de gaza-protesten in 2018, waarbij 183 palestijnen, onder wie 35 kinderen, door isra\u00eblische kogels werden gedood; 154 van hen waren ongewapend. er waren ruim 9500 gewonden, van wie een groot aantal een amputatie moest ondergaan.\npremier benjamin netanyahu en isra\u00eblische functionarissen verwierpen de bevindingen van de commissie en noemden ze \"hypocrisie en leugens\".\n\n\n==== raketaanvallen in 2019 ====\nop 25 maart 2019 verwoestte een raket uit de gazastrook een huis in het dorp mismeret bij tel aviv. er vielen zeven gewonden en er was schade aan omliggende huizen. in het weekend van 4 en 5 mei 2019 werden vanuit de gazastrook 690 raketten op isra\u00ebl afgevuurd, die vier isra\u00ebli\u00ebrs doodden en 234 van hen verwondden. op zijn beurt viel isra\u00ebl 350 doelen van hamas aan. in de gazastrook vielen 23 doden en 44 gewonden. onder andere werden woongebouwen en een moskee getroffen. een hamascommandant, hamed abdul khoudary, werd door een raket gedood toen hij in zijn auto op weg was in de wijk al-tuffah van gazastad. khoudary zou volgens het isra\u00eblische leger via zijn bedrijf sommen geld van iran naar hamas en islamitische jihad gesluisd hebben.\ner werd een staakt-het-vuren bereikt, hetgeen voor benny gantz reden was netanyahu te verwijten voor geweld gecapituleerd te zijn.\n\n\n==== isra\u00eblisch-palestijns conflict 2021 ====\nbegin mei 2021 brak het isra\u00eblisch-palestijns conflict van 2021 uit. het \"begon\" met ongeregeldheden in jeruzalem/al quds. de isra\u00eblische politie had op het einde van de heilige maand ramadan de al aqsamoskee betreden en daar traangas- en schokgranaten afgevuurd. zij dreigden vier families uit hun huizen te zetten ten voordele van joodse kolonisten in de jeruzalemse wijk sheik jarrah. hamas wilde tonen dat zij het palestijnse verzet aanvoerde en stelde isra\u00ebl een ultimatum om zijn eenheden daar weg te halen (maandag 10 mei om 18 uur). toen dat niet gebeurde, schoot het raketten richting jeruzalem, waarop isra\u00ebl reageerde.\nnadat op 20 mei 2021 onder bemiddeling van egypte een wapenstilstand was bereikt tussen isra\u00ebl en hamas (en het kleine islamitische jihad), noemde netanyahu de isra\u00eblische militaire operatie (naam: operatie shomer hachomot vert.: bewaker van de muren), waarin gedurende elf dagen hamas-doelen in de gazastrook werden gebombardeerd, een \"buitengewoon succes\": \"we hebben al onze doelen bereikt.\" en: \"we hebben meer dan 200 terroristen gedood\", waaronder 25 leiders. het was president joe biden van de vs die, na het recht van isra\u00ebl om zich te verdedigen te hebben bevestigd, aangaf dat het nu genoeg was. netanyahu had hem nog bedankt en tegengeworpen dat niet alle doelen bereikt waren. ocha opt ((united nations) office for the coordination of humanitarian affairs occupied palestinian territories) noemt officieel 242 doden (138 m., 38 v., 66 ki (bron:ocha opt)), 1948 gewonden  (940 m., 398 v., 610 ki. (bron: pal. ministerie van gezondheid (ocha opt))) en grote materi\u00eble schade. onder de doden waren ten minste 129 burgers. ten minste twaalf gazanen vielen als slachtoffer van afzwaaiende hamas-raketten. \nocha opt rapporteerde verder dat 258 gebouwen geheel of gedeeltelijk waren verwoest door isra\u00ebl, waarmee 1042 woningen, kantoren en winkels verloren waren gegaan. daarnaast werden 15.305 woningen beschadigd, waarvan 769 onherstelbaar; 53 scholen, zes ziekenhuizen, elf klinieken en 74 overheidsgebouwen werden beschadigd, alsmede de elektriciteits- en watervoorziening. ongeveer 800.000 van de 2 miljoen gazanen hadden geen toegang meer tot leidingwater.\nvanuit de gazastrook werden meer dan 4000 raketten afgevuurd, die twaalf doden (een militair, drie buitenlandse werknemers en acht isra\u00eblische burgers), meer dan 700 gewonden en aanzienlijke schade veroorzaakten in het de gazastrook omringende isra\u00eblische gebied (bv. ashkelon, tel aviv).\nbijzonder kenmerk van dit conflict waren de onlusten in steden in isra\u00ebl zelf die palestijns-arabische wijken hebben, met name in lod (palestijns:lydda). beide partijen claimden de overwinning.\n\n\n==== oorlog hamas-isra\u00ebl 2023 ====\n\nde gewapende conflicten van 2008, 2014 en 2021 werden op veel grotere schaal overgedaan in 2023. op de ochtend van 7 oktober 2023 overrompelde hamas isra\u00ebl vanuit de gazastrook met een grootscheepse raketaanval, gevolgd door het massaal binnendringen in het aangrenzende isra\u00eblische gebied, het ombrengen van de bezetting van een serie legerposten, het afslachten van grote aantallen weerloze burgers uit alle leeftijdsgroepen (deelnemers aan een muziekfestival en bewoners van meer dan twintig kibboetsen) en het ontvoeren van meer dan tweehonderd gijzelaars. in de daaropvolgende dagen maakte het isra\u00eblische leger meer dan vijftienhonderd binnengedrongen terroristen onschadelijk.\nisra\u00ebl sloeg vervolgens hard terug met de operatie \"iron sword\", die min of meer het patroon van eerdere militaire campagnes in gaza volgde (\"cast lead\", 2008; \"protective edge\", 2014; \"guardian of the walls\", 2021). in onophoudelijke aanvalsgolven werden gaza-stad en andere plaatsen zwaar gebombardeerd, terwijl een leger van meer dan 300.000 soldaten voor de gazastrook werd samengetrokken. de bombardementen waren volgens het leger gericht op de uitschakeling van het militair potentieel van hamas en de vernietiging van een uitgestrekt ondergronds gangenstelsel, maar werden door velen ook gezien als vergelding en, met het oog op de grote aantallen burgerslachtoffers, als terreur. bovendien werd gaza-stad van alle essenti\u00eble voorzieningen afgesloten en de bevolking grotendeels naar het zuiden verdreven. hamas bleef intussen weigeren de gijzelaars vrij te laten en gaf de bevolking het consigne noord-gaza niet te verlaten. in de laatste dagen van oktober drong de isra\u00eblische landmacht de gazastrook binnen en begon het een grondoorlog waarin, net als in eerdere campagnes, ook ziekenhuizen niet werden ontzien.\n\n\n== film en documentaire ==\n\n\n=== film ===\nin 2015 kwam een film uit van de palestijnse regisseur hani abu-assad: the idol. dit is een \"ontroerend en waargebeurd verhaal over de palestijnse zanger mohammed assaf, winnaar van de arab idol 2013. vanaf zijn vierde woonde deze in de gazastrook. de film laat de moeilijkheden zien die hij moest overwinnen.\n\n\n=== documentaire ===\nde nederlandse documentairemakers frederick mansell en laurens samsom maakten in 2015 de documentaire 'team gaza' over het echte leven in de gazastrook aan de hand van het leven van zes jonge gazanen, van wie vijf spelers in het voetbalteam van beach camp, een rauwe wijk in gazastad.\n\n\n== zie ook ==\nonderschepping van het scheepskonvooi voor gaza\narabisch-isra\u00eblisch conflict\ndoor isra\u00ebl bezette gebieden\npalestijnse regering (1948-1959)\negyptische bezetting van de gazastrook\n\n\n== externe links ==\ngeschiedenis van de gazastrook in de 20e en 21e eeuw artikeltje op isgeschiedenis.nl, 22 november 2012\n[1] breaking the silence: getuigenissen van isra\u00eblische soldaten uit de bezette gebieden 2000-2010, (gazastrook)\nthe humanitarian impact of restrictions on access to land near the perimeter fence in the gaza strip. key facts ochaopt.org, 3 augustus 2018"