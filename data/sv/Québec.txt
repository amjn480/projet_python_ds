"qu\u00e9bec (p\u00e5 svenska \u00e4ven quebec; franskt uttal /ke.b\u025bk/) \u00e4r en provins i \u00f6stra kanada. med en yta av 1 542 056 km\u00b2 (varav 1 183 128 km\u00b2 land) \u00e4r qu\u00e9bec landets till ytan n\u00e4st st\u00f6rsta administrativa region (efter nunavut). befolkningen p\u00e5 ca 8,1 miljoner inv\u00e5nare (en knapp fj\u00e4rdedel av kanadas befolkning) g\u00f6r qu\u00e9bec till den n\u00e4st folkrikaste provinsen i landet. huvudstaden heter ocks\u00e5 qu\u00e9bec (franska qu\u00e9bec eller ville de qu\u00e9bec), men provinsens st\u00f6rsta stad \u00e4r montr\u00e9al. det dominerande och enda officiella spr\u00e5ket \u00e4r franska och provinsens inv\u00e5nare utg\u00f6r den stora huvuddelen av nordamerikas fransktalande befolkning. i \u00f6vriga kanada \u00e4r i f\u00f6rsta hand engelska och i andra hand franska landets officiella spr\u00e5k.\nqu\u00e9bec var en fransk koloni 1534\u20131763 med namnet nya frankrike, d\u00e4refter en koloni i det brittiska imperiet 1763\u20131931 fram till den egna sj\u00e4lvst\u00e4ndigheten f\u00f6r den kanadensiska federationen. sedan engelsm\u00e4nnens er\u00f6vring 1763 har dock den katolska kyrkan skyddat qu\u00e9bec mot kulturell assimilation; kyrkan spelade en ledande roll i utvecklingen av sociala och kulturella institutioner i qu\u00e9bec fram till den tysta revolutionen runt 1960. \nfr\u00e5n 1960 har qu\u00e9bec f\u00f6rt en st\u00e4ndigt p\u00e5g\u00e5ende politisk diskussion om vilken roll som frankofonin ska f\u00e5 spela i det utpr\u00e4glat engelskspr\u00e5kiga kanada. debatten handlar om att \u00e5stadkomma en st\u00f6rre suver\u00e4nitet i qu\u00e9bec, och id\u00e9er som diskuteras handlar om allt fr\u00e5n att ha full lagstiftningsmakt till uttr\u00e4de ur federationen eller att fortsatt ing\u00e5 i kanada.\nen inv\u00e5nare i qu\u00e9bec kallas f\u00f6r un(e) qu\u00e9b\u00e9cois(e) p\u00e5 franska eller a quebecker p\u00e5 engelska.\n\n\n== geografi ==\n\nqu\u00e9bec \u00e4r tre g\u00e5nger s\u00e5 stort som sverige och till st\u00f6rre delen mycket glest befolkat. provinsen t\u00e4cker med sina 1,5 miljoner kvadratkilometer drygt 15 procent av kanadas yta. sammanlagt 90 procent av provinsens yta utg\u00f6rs av den sj\u00f6rika kanadensiska sk\u00f6lden, det urberg som t\u00e4cker nord\u00f6stra nordamerika och gr\u00f6nland. i v\u00e4st gr\u00e4nsar qu\u00e9bec till ontario, jamesbukten och hudson bay; i \u00f6st till atlantprovinserna (newfoundland och labrador, new brunswick, nova scotia och prince edward island) samt saint lawrenceviken; i syd mot usa:s delstater maine, new hampshire, vermont och new york; i norr avsk\u00e4rs qu\u00e9bec fr\u00e5n baffin\u00f6n i nunavutterritoriet genom hudsonsundet och ungavabukten. \nnorr om montr\u00e9al ligger laurentiska bergen (les laurentides / laurentian mountains), en mycket gammal bergskedja, och i \u00f6st appalacherna som str\u00e4cker sig in i eastern townships (cantons de l\u2019est, \"\u00f6stra kommunerna\") och in p\u00e5 gasp\u00e9halv\u00f6n i saint lawrenceviken.\n\n\n== historia ==\n\n\n=== uppt\u00e4ckt och utforskning ===\nnamnet \"qu\u00e9bec\" kommer fr\u00e5n algonkinordet f\u00f6r \"sund\" eller \"avsmalning\". namnet syftade ursprungligen p\u00e5 den plats vid d\u00e4r saint lawrencefloden smalnar av och d\u00e4r huvudstaden qu\u00e9bec idag ligger. de fransktalande invandrarna i omr\u00e5det anv\u00e4nde ursprungligen endast beteckningen f\u00f6r staden, och det var britterna som kom att utstr\u00e4cka betydelsen till hela lands\u00e4ndan. \u00e5 andra sidan \u00e4r det som idag \u00e4r qu\u00e9bec endast en del av det forna nya frankrike, som fram till slutet av 1700-talet \u00e4ven inkluderade hela mississippiflodens avrinningsomr\u00e5de. landomr\u00e5det p\u00e5 b\u00e5da sidor om saint lawrencefloden kallades p\u00e5 den tidiga nybyggartiden f\u00f6r canada.den f\u00f6rste europ\u00e9 som utforskade det som idag \u00e4r qu\u00e9bec var jacques cartier. han placerade 1534 ett kors antingen i gasp\u00e9 eller vid old fort bay p\u00e5 lower north shore och seglade f\u00f6ljande \u00e5r uppf\u00f6r saint lawrencefloden.\n\n\n=== nya frankrike ===\nstaden qu\u00e9bec grundades vid den irokesiska indianbyn stadacona i samband med att cartier utforskade kanada. byn fanns emellertid inte kvar 1608 d\u00e5 samuel de champlain uppr\u00e4ttade habitation de qu\u00e9bec d\u00e4r.\nn\u00e5gon g\u00e5ng efter 1627 introducerade ludvig xiii av frankrike ett l\u00e4nsherresystem i nya frankrike. han f\u00f6rbj\u00f6d ocks\u00e5 alla som inte tillh\u00f6rde den romersk-katolska tron att bos\u00e4tta sig i omr\u00e5det och kn\u00f6t v\u00e4lf\u00e4rd och utbildning till kyrkan. 1663 blev nya frankrike en kunglig provins underst\u00e4lld ludvig xiv och hans f\u00f6rvaltare jean talon.\n\n\n=== brittisk koloni ===\nunder fredsf\u00f6rhandlingarna i paris 1763 ans\u00e5g ludvig xv av frankrike guadeloupes sockerplantager vara viktigare f\u00f6r det franska imperiet \u00e4n de ensliga, nordamerikanska vidderna. frankrike avtr\u00e4dde p\u00e5 s\u00e5 vis kanada till storbritannien som genom en kung\u00f6relse samma \u00e5r d\u00f6pte om kanada, d\u00e5 en del av nya frankrike, till \"province of quebec\". \n\u00e5r 1774 instiftade det brittiska parlamentet den lag (quebec act) som skulle v\u00e4rna och bevara det franska spr\u00e5ket och den franska kulturen i omr\u00e5det. genom lagen kunde qu\u00e9bec beh\u00e5lla det franska r\u00e4ttssystemet, \"droit civil\" (civil law baserad p\u00e5 den romerska r\u00e4tten), och den franska f\u00f6rvaltningen. lagen garanterade religionsfrihet och beskyddade p\u00e5 s\u00e5 vis den romersk-katolska kyrkan i omr\u00e5det. att den inte motverkade katolicismen i qu\u00e9bec gjorde att lagen blev en av de brittiska lagar (de s\u00e5 kallade intolerable acts) som orsakade den amerikanska revolutionen (1775\u20131783), vilket slutade med att dagens usa grundades.\n\n\n=== tv\u00e5 kanada ===\nefter kriget i usa flydde m\u00e5nga lojalister fr\u00e5n det nyuppr\u00e4ttade usa till den brittiska kolonin i qu\u00e9bec. genom en ny grundlag 1791 (constitutional act of 1791) delades d\u00e4rf\u00f6r kolonin i tv\u00e5 delar l\u00e4ngs med ottawafloden. de franskspr\u00e5kiga delarna kring saint lawrenceflodens mynning och norr\u00f6ver blev nedre kanada (motsvarande dagens qu\u00e9bec). de v\u00e4stra delarna med dess engelskspr\u00e5kiga befolkning blev \u00f6vre kanada (motsvarande dagens ontario) och \u00f6vergick till ett engelskt r\u00e4ttssystem, common law.\n\n\n=== revolten i nedre kanada ===\n\u00e5r 1837 gjorde man uppror mot det brittiska kolonialstyret. i qu\u00e9bec bildade s\u00e5v\u00e4l engelsk- som franskspr\u00e5kiga patrioter en motst\u00e5ndsgrupp under ledning av louis-joseph papineau och robert nelson. upproret i nedre kanada tog den of\u00f6rberedda brittiska arm\u00e9n med \u00f6verraskning och tvingade den att st\u00e4lla upp en lokal milis. kort efter revolt\u00f6rernas inledande seger i slaget vid saint-denis s\u00f6der om montr\u00e9al hade man dock slagit ned revolten.\n\n\n=== unionen ===\nefter revolterna fick lord durham i uppdrag att utreda situationen i kanada och l\u00e4gga fram ett f\u00f6rslag p\u00e5 l\u00f6sning i en rapport till det brittiska parlamentet. den brittiska regeringen f\u00f6ljde 1841 f\u00f6rslaget i rapporten och slog samman de tv\u00e5 provinserna till provinsen kanada, en union som dock skulle visa sig mycket br\u00e4cklig.\nnorra delen av det nuvarande qu\u00e9bec kallades tidigare \"ungavaregionen\" efter ungavahalv\u00f6n l\u00e4ngst upp i norr. kanadas parlament tillf\u00f6rde qu\u00e9bec detta enorma omr\u00e5de som angr\u00e4nsar till jamesbukten, hudson bay och hudsonsundet genom quebec boundary extension act 1898 och quebec boundaries extension act 1912.\n\n\n=== konfederationen ===\np\u00e5 1860-talet m\u00f6ttes delegater fr\u00e5n de brittiska kolonierna i nordamerika (kanada, new brunswick, noca scotia, prince edward island och newfoundland) i en serie konferenser i staden qu\u00e9bec och i london f\u00f6r att diskutera en starkare union. resultatet blev british north america act som det brittiska parlamentet godk\u00e4nde 1867 och som lade grunden till ett statsf\u00f6rbund mellan dessa provinser. provinsen kanada delades p\u00e5nytt upp i tv\u00e5 delar, dagens ontario och qu\u00e9bec, och, tillsammans med new brunswick och nova scotia, bildade man \"dominion of canada\". prince edward island f\u00f6renade sig med konfederationen 1873 och newfoundland 1949.\n\n\n=== den tysta revolutionen ===\ngenom st\u00f6d fr\u00e5n den katolska kyrkan kunde maurice duplessis konservativa regering dominera qu\u00e9becs politik fr\u00e5n andra v\u00e4rldskriget fram till 1960-talet. redan under 1950-talet f\u00f6rst\u00e4rktes den liberala och socialistiska oppositionen mot duplessis parti union nationale, bland annat genom en serie strejker, men det var f\u00f6rst i och med duplessis d\u00f6d 1959 som union nationales makt br\u00f6ts. parti lib\u00e9ral du qu\u00e9bec under ledning av jean lesage vann valet 1960, och en epok i qu\u00e9becs historia som kallas den tysta revolutionen inleddes. den tysta revolutionen var en dramatisk process som ledde till att den katolska kyrkan f\u00f6rlorade sitt inflytande, att hydro-qu\u00e9bec nationaliserades och att en av lesages ministrar, ren\u00e9 l\u00e9vesque, skapade en separatistr\u00f6relse.\n\u00e5r 1963 bildades terroristgruppen front de lib\u00e9ration du qu\u00e9bec (flq) och under f\u00f6ljande tio \u00e5r genomf\u00f6rde man en serie bombattentat, r\u00e5n och attacker mot regeringsbyggnader som ledde till \u00e5tminstone fem m\u00e4nniskors d\u00f6d. flq:s aktiviteter kulminerade i den s\u00e5 kallade oktoberkrisen 1970 d\u00e5 james cross, en brittisk handelsdelegat, och pierre laporte, qu\u00e9becs vice premi\u00e4rminister, kidnappades och laporte m\u00f6rdades. i sitt manifest deklarerade flq: \"under kommande \u00e5r kommer bourassa (qu\u00e9becs d\u00e5varande premi\u00e4rminister) tvingas inse verkligheten; 100 000 revolution\u00e4ra arbetare, bev\u00e4pnade och organiserade.\"\np\u00e5 beg\u00e4ran av robert bourassa tog premi\u00e4rminister pierre trudeau till kanadas undantagslagar (som tidigare endast anv\u00e4nds under de tv\u00e5 v\u00e4rldskrigen) i kampen mot terrorismen. omkring 497 m\u00e4nniskor arresterades, varav de flesta var oppositionspolitiker, fackf\u00f6reningsm\u00e4n, konstn\u00e4rer och studenter. den 3 februari 1971 frigav kanadas justitieminister john turner 435 av dessa. arresteringarna \u00e4r fortfarande kontroversiella eftersom de var moraliskt tveksamma och undantagslagarna snarare anv\u00e4ndes f\u00f6r att f\u00f6rtrycka oppositionen \u00e4n att bek\u00e4mpa terrorismen, men de gjorde slut p\u00e5 terrord\u00e5den. 62 av de arresterade \u00e5talades, 32 av dem f\u00f6r s\u00e5 allvarliga d\u00e5d att h\u00f6gsta domstolen f\u00f6rv\u00e4grade dem borgen. f\u00f6rmodligen hade den federala polisens infiltrering av terroristernas organisation st\u00f6rre inverkan p\u00e5 h\u00e4ndelserna \u00e4n arresteringsv\u00e5gen.\n\n\n=== qu\u00e9bec och den kanadensiska f\u00f6rfattningen ===\nl\u00e9vesque och hans parti, parti qu\u00e9b\u00e9cois, hade st\u00e4llt upp i valen 1970 och 1973 med l\u00f6ftet att g\u00f6ra qu\u00e9bec sj\u00e4lvst\u00e4ndigt fr\u00e5n \u00f6vriga kanada. hans parti besegrades dock i b\u00e5da valen och lyckades bara f\u00e5 23 resp. 30  procent av r\u00f6sterna. inf\u00f6r valet 1976 mjukade man d\u00e4rf\u00f6r upp sitt budskap. i st\u00e4llet f\u00f6r fullst\u00e4ndig sj\u00e4lvst\u00e4ndighet lovade man att genomf\u00f6ra en folkomr\u00f6stning om \u00f6kad autonomi f\u00f6r provinsen med en lokal och i de flesta fr\u00e5gor oberoende regering men att man \u00e4ven i forts\u00e4ttningen skulle ha till exempel gemensam valuta med kanada. trots att m\u00e5nga v\u00e4ljare uppfattade f\u00f6rslaget som en hj\u00e4lpligt maskerad sj\u00e4lvst\u00e4ndighet, fick parti qu\u00e9b\u00e9cois 41 procent av r\u00f6sterna i valet den 15 november 1976, vilket r\u00e4ckte f\u00f6r att de skulle kunna bilda regering.\nl\u00e9vesques regering presenterade 1977 charte de la langue fran\u00e7aise, \u00e4ven kallad \"loi 101\" eller \"bill 101\", som definierade franska som provinsens enda officiella spr\u00e5k. lagen \u00e4r fortfarande kontroversiell och ofta missf\u00f6rst\u00e5dd s\u00e5v\u00e4l innanf\u00f6r som utanf\u00f6r provinsens gr\u00e4nser.\nden utlovade folkomr\u00f6stningen h\u00f6lls 1980 och 60  procent r\u00f6stade mot f\u00f6rslaget. av den fransktalande befolkningen st\u00f6dde bara h\u00e4lften l\u00e9vesques initiativ, i allm\u00e4nhet var det de \u00e4ldre inv\u00e5narna som var mest tveksamma. efter nederlaget i folkomr\u00f6stningen begav sig l\u00e9vesque till ottawa f\u00f6r att f\u00f6rhandla med trudeaus minister jean chr\u00e9tien och de andra nio provinsministrarna om en ny kanadensisk f\u00f6rfattning (den d\u00e5varande, british north america act, kunde bara \u00e4ndras av det brittiska parlamentet). f\u00f6rhandlingarna strandade dock snart. p\u00e5 natten den 4 november 1981 (i qu\u00e9bec kallad la nuit des longs couteaux (\"de l\u00e5nga knivarnas natt\")) m\u00f6tte i hemlighet chr\u00e9tien alla provinsministrar utom l\u00e9vesque och fick allas namnteckningar under det dokument som idag \u00e4r kanadas f\u00f6rfattning. f\u00f6ljande morgon st\u00e4llde man l\u00e9vesque inf\u00f6r faktum och kr\u00e4vde att \u00e4ven han skulle underteckna dokumentet. han v\u00e4grade dock och \u00e5terv\u00e4nde i st\u00e4llet till qu\u00e9bec. \u00e5r 1982 fick premi\u00e4rministern pierre trudeau den nya f\u00f6rfattningen godk\u00e4nd av storbritannien. flera f\u00f6rs\u00f6k har sedan dess gjorts att f\u00f6rm\u00e5 qu\u00e9bec att godk\u00e4nna kanadas f\u00f6rfattning utan framg\u00e5ng och \u00e4n idag saknas qu\u00e9becs namnteckning p\u00e5 detta dokument. fr\u00e5gan om qu\u00e9becs sj\u00e4lvst\u00e4ndighet \u00e4r fortfarande mycket kontroversiell och har orsakat politisk splittring i provinsen och flera politikers avg\u00e5ng.\n\n\n== politik och f\u00f6rvaltning ==\nviceguvern\u00f6ren (franska: lieutenant-gouverneur) \u00e4r monarkens st\u00e4llf\u00f6retr\u00e4dare i qu\u00e9bec. qu\u00e9becs premi\u00e4rminister \u00e4r ledare f\u00f6r det st\u00f6rsta partiet i enkammarparlamentet (assembl\u00e9e nationale de qu\u00e9bec / national assembly of quebec) som utser ministerr\u00e5det. tidigare hade man tv\u00e5 kamrar i provinsparlamentet, men 1968 blev qu\u00e9bec den sista provinsen som avskaffade tv\u00e5kammarsystemet. med den franska hederslegionen som f\u00f6rebild delar qu\u00e9becs regering ut ordre national du qu\u00e9bec till, i f\u00f6rsta hand, medborgare som utm\u00e4rkt sig f\u00f6r enast\u00e5ende bedrifter.\n\n\n=== administrativ indelning ===\nqu\u00e9bec \u00e4r administrativt indelat i tre niv\u00e5er: regioner, sekund\u00e4rkommuner, oftast p\u00e5 formen municipalit\u00e9 r\u00e9gionale de comt\u00e9, och prim\u00e4rkommuner. n\u00e5gra prim\u00e4rkommuner \u00e4r indelade i arrondissement.\n\n\n==== regioner ====\n\nhela qu\u00e9bec \u00e4r indelat i 17 regioner, som \u00e4r grunden f\u00f6r provinsmyndigheternas regionala indelningar. kommunpolitiker i regionerna samarbetar i conf\u00e9rences r\u00e9gionales des \u00e9lus. regionerna varierar i inv\u00e5narantal fr\u00e5n montr\u00e9al med 1,9 miljoner inv\u00e5nare till nord-du-qu\u00e9bec med 40 000, och i areal fr\u00e5n nord-du-qu\u00e9bec med 718 000  kvadratkilometer till laval med 246 kvadratkilometer. de flesta regionerna har mellan 200 000 och 500 000 inv\u00e5nare.\n\n\n==== sekund\u00e4rkommuner ====\n\nn\u00e4stan hela qu\u00e9bec utom nord-du-qu\u00e9bec \u00e4r indelat i sekund\u00e4rkommuner. i de flesta fall \u00e4r sekund\u00e4rkommunerna organiserade som municipalit\u00e9s r\u00e9gionales de comt\u00e9 (mrc), som fr\u00e4mst har ansvar f\u00f6r fysisk planering och n\u00e4ringslivsutveckling. vissa st\u00f6rre st\u00e4der har sj\u00e4lva ansvar f\u00f6r dessa fr\u00e5gor. indianreservat st\u00e5r utanf\u00f6r sekund\u00e4rkommunerna, liksom kativik och n\u00e5gra andra omr\u00e5den i norr.\nrunt montr\u00e9al och staden qu\u00e9bec finns administrativa storstadsomr\u00e5den, communaut\u00e9s m\u00e9tropolitaines, som omfattar delar av flera mrc:er och motsvarande omr\u00e5den i flera regioner. de har ansvar f\u00f6r bland annat stadsplanering och tekniska verk.\n\n\n==== prim\u00e4rkommuner ====\ngrundenheten f\u00f6r det lokala sj\u00e4lvstyret i qu\u00e9bec \u00e4r prim\u00e4rkommunen, la municipalit\u00e9 locale. prim\u00e4rkommuner kan vara av m\u00e5nga olika typer, bland annat st\u00e4der (villes), kommuner (municipalit\u00e9s) och kantoner (cantons). kommunerna \u00e4r i allm\u00e4nhet relativt sm\u00e5, med bara n\u00e5gra tusen inv\u00e5nare. indianreservat och andra typer av ursprungsbefolkningssamh\u00e4llen utg\u00f6r administrativa enheter p\u00e5 samma niv\u00e5 som prim\u00e4rkommunerna. det finns ocks\u00e5 kommunfria omr\u00e5den, fr\u00e4mst i det glesbefolkade omr\u00e5det norr om saint lawrenceflodens dalg\u00e5ng, som f\u00f6rvaltas av sekund\u00e4rkommunerna.\nvid en kommunreform 2002 inkorporerades m\u00e5nga f\u00f6rorter i st\u00f6rre st\u00e4der. de st\u00f6rre kommuner som bildades blev i m\u00e5nga fall indelade i arrondissement med ansvar f\u00f6r lokala fr\u00e5gor. kommunreformen var dock impopul\u00e4r i m\u00e5nga av f\u00f6rorterna, och liberalerna vann provinsvalet 2003 efter att bland annat ha lovat att upph\u00e4va reformen om inv\u00e5narna i en inkorporerad kommun ville det. folkomr\u00f6stningar h\u00f6lls som ledde till att vissa kommuner \u00e5ter br\u00f6ts ut 2006, men de sammanslagna kommuner som delades ombildades till agglom\u00e9rations urbaines f\u00f6r att sk\u00f6ta vissa gemensamma fr\u00e5gor. en agglom\u00e9ration urbaine kan ing\u00e5 i en mrc eller sj\u00e4lv ha ansvar f\u00f6r mrc-fr\u00e5gor.\n\n\n== ekonomi ==\nl\u00e4ngs saint lawrencefloden i s\u00f6der ligger qu\u00e9becs b\u00f6rdiga jordbruksomr\u00e5de som producerar mejerivaror, frukt, gr\u00f6nsaker, l\u00f6nnsirap (qu\u00e9bec \u00e4r v\u00e4rldens st\u00f6rsta producent) och boskap.\nnorr om detta b\u00f6rdiga omr\u00e5de \u00e4r qu\u00e9becs sj\u00f6ar, floder och skogar rika p\u00e5 naturresurser. produktionen av pappersmassa, papper och vattenkraft tillh\u00f6r provinsens viktigaste industrier. 35 procent av provinsens yta best\u00e5r av produktiv skogsmark.kring montr\u00e9al finns qu\u00e9becs h\u00f6gteknologiska industri med bland annat bombardier (farkoster), pratt & whitney (jetmotorer), cae (flygsimulatorer) och lockheed martin (flygplan). dessa f\u00f6retag med sina underleverant\u00f6rer g\u00f6r qu\u00e9bec till v\u00e4rldens fj\u00e4rde st\u00f6rsta akt\u00f6r inom flygindustrin. \nn\u00e4stan halva kanadas produktion av vattenenergi sker i qu\u00e9bec. qu\u00e9becs tre st\u00f6rsta vattenkraftverk ligger l\u00e4ngs med la grande rivi\u00e8re.\nqu\u00e9bec har \u00e4ven stora tillg\u00e5ngar av j\u00e4rn, guld, koppar, zink och asbest. staden asbestos (numera val-des-sources) \u00f6ster om montr\u00e9al fick sitt namn p\u00e5 grund av sin tidigare omfattande gruvbrytning av asbest.\n\n\n== demografi ==\nst\u00f6rre delen av qu\u00e9bec \u00e4r mycket glest befolkat; i den nordligaste halvan av provinsen, i sig st\u00f6rre \u00e4n sverige, bor omkring 35 000 m\u00e4nniskor. det mest t\u00e4tbefolkade omr\u00e5det \u00e4r saint lawrence-dalen i s\u00f6dra qu\u00e9bec kring saint lawrencefloden d\u00e4r huvudstaden qu\u00e9bec och provinsens st\u00f6rsta stad montr\u00e9al ligger. \n2011 var drygt 14 procent (974 000 personer) av provinsens inv\u00e5nare f\u00f6dda i utlandet. detta kan j\u00e4mf\u00f6ras med den expansiva grannprovinsen ontario, d\u00e4r hela 53 procent av inv\u00e5narna d\u00e5 hade utl\u00e4ndsk f\u00f6delseort, och atlantprovinserna i \u00f6ster, med en mycket mindre andel utlandsf\u00f6dda. b\u00e5de 2006 och 2011 bosatte sig knappt 20 procent av kanadas nyanl\u00e4nda invandrare i qu\u00e9bec, vilket n\u00e4stan motsvarar provinsens andel av hela landets befolkning. \nqu\u00e9becs befolkningstillv\u00e4xt \u00e4r idag den l\u00e4gsta i kanada. f\u00f6re 1960 var det den h\u00f6gsta i hela den industrialiserade v\u00e4rlden. inv\u00e5narna i qu\u00e9bec motsvarar 24 procent av kanadas befolkning men st\u00e5r f\u00f6r 42 procent av landets internationella adoptioner.\netniskt best\u00e5r qu\u00e9bec av 91,9 % vita, 2,1 % svarta, 1,2 % ursprungsbefolkning, 1,0 % araber och 0,8 % asiater. \n83,3 procent \u00e4r romersk-katolska, 2,1 % protestanter, 1,5 % muslimer, 1,2 % judar och 7,1 % \u00e4r antingen ateister eller tillh\u00f6r n\u00e5gon annan trosriktning.\n\n\n=== qu\u00e9becs ursprungsbefolkning ===\n\nursprungsbefolkningen i qu\u00e9bec best\u00e5r av drygt 70 000 indianer och inuiter, varav en stor del lever i elva s\u00e5 kallade first nations (premi\u00e8res nations). de nordligaste delen av qu\u00e9bec kallas idag nunavik och utg\u00f6r en del av den inuitiska nationen. \n\n\n=== spr\u00e5k ===\nfranska \u00e4r sedan 1977 det enda officiella spr\u00e5ket i provinsen qu\u00e9bec, som d\u00e4rmed \u00e4r den enda kanadensiska provins som inte har engelska som officiellt spr\u00e5k. i \u00f6vriga kanadensiska provinser \u00e4r engelska det enda officiella spr\u00e5ket, f\u00f6rutom i new/nouveau brunswick som sedan 1982 har franska som officiellt spr\u00e5k vid sidan av engelska, och manitoba som sedan 1870 har en begr\u00e4nsad form av officiell tv\u00e5spr\u00e5kighet. p\u00e5 federal niv\u00e5 \u00e4r kanada officiellt tv\u00e5spr\u00e5kigt. det inneb\u00e4r att s\u00e5dant som ordnar under federal jurisdiktion (t.ex. gr\u00e4nskontroller eller vissa motorv\u00e4gar och broar) \u00e4r tv\u00e5spr\u00e5kigt i samtliga provinser, s\u00e5v\u00e4l i qu\u00e9bec som i de provinser som officiellt endast \u00e4r engelskspr\u00e5kiga.drygt 80 procent av qu\u00e9becs befolkning har franska som modersm\u00e5l (cirka 80 procent har franska som sitt vardagsspr\u00e5k), vilket motsvarar n\u00e4stan 20 procent av kanadas befolkning. totalt har 23 procent av den kanadensiska befolkningen franska som modersm\u00e5l. 8 procent uppger engelska som modersm\u00e5l och n\u00e4stan lika m\u00e5nga n\u00e5got annat spr\u00e5k. de engelskspr\u00e5kiga i qu\u00e9bec \u00e4r koncentrerade till v\u00e4stra delen av montr\u00e9als \u00f6, estrie (eller \"cantons-de-l'est\", \"eastern townships\") och outaouais i sydv\u00e4stra qu\u00e9bec. drygt 30 procent av den franskspr\u00e5kiga befolkningen talar \u00e4ven engelska och \u00e5tminstone 60 procent av den engelskspr\u00e5kiga talar \u00e4ven franska. i storstadsregionerna, i synnerhet i montr\u00e9al, \u00e4r befolkningen i h\u00f6gre grad tv\u00e5spr\u00e5kig, n\u00e5got som vanligen \u00e4r ett krav f\u00f6r m\u00e5nga jobb. varje \u00e5r tar qu\u00e9bec emot omkring 30 000 invandrare fr\u00e5n i f\u00f6rsta hand franskspr\u00e5kiga l\u00e4nder (frankrike och f\u00f6re detta franska kolonier).\nursprungsbefolkningen i qu\u00e9bec best\u00e5r av omkring 70 000 m\u00e4nniskor, varav 60 procent har officiell status som \"indianer\" och h\u00e4lften s\u00e4ger sig ha algonkin, irokesiska eller ett inuitiskt spr\u00e5k som modersm\u00e5l. \n\n\n== kultur ==\nles qu\u00e9b\u00e9cois (\"quebecarna\") betraktar qu\u00e9bec som sitt hemland, \u00e4ven de som har bosatt sig i \u00f6vriga kanada eller i usa. de utg\u00f6r majoriteten av nordamerikas fransktalande befolkning. f\u00f6rutom inv\u00e5narna i qu\u00e9bec finns mindre franskspr\u00e5kiga \u2013 frankofona \u2013 enklaver i \u00f6vriga kanada med mer eller mindre starka band till qu\u00e9bec.\nprovinsens kulturella centrum \u00e4r montr\u00e9al, en stad som av historiska sk\u00e4l blivit en kulturell sm\u00e4ltdegel med lika starka band till usa, frankrike och storbritannien. man har kallat qu\u00e9bec en korsning mellan amerika och europa, och m\u00e5nga kommer till montr\u00e9al f\u00f6r att uppleva amerika fr\u00e5n ett lite annorlunda perspektiv.\n\n\n=== symboler ===\nqu\u00e9becs valspr\u00e5k, je me souviens (\"jag minns\"), finns inhugget i parlamentsbyggnaden i huvudstaden qu\u00e9bec och finns med i qu\u00e9becs vapen och p\u00e5 bilarnas registreringsskyltar. i qu\u00e9bec diskuteras ofta sk\u00e4mtsamt om vad det \u00e4r man egentligen minns; valspr\u00e5ket stammar fr\u00e5n arkitekten eug\u00e8ne-\u00e9tienne tach\u00e9, som lade till denna fras som del av fasaddekoren p\u00e5 provinsens parlamentsbyggnad 1868. fram till 1978 stod det la belle province (\"den vackra provinsen\") p\u00e5 registreringsskyltarna, n\u00e5got som qu\u00e9bec fortfarande ofta kallas.provinsens fr\u00e4msta symbol \u00e4r den franska liljan, vanligen vit mot en m\u00f6rkbl\u00e5 bakgrund. den finns med p\u00e5 qu\u00e9becs flagga som ett minne \u00f6ver den franske generalen louis-joseph de montcalms fana d\u00e5 han segrade i slaget vid carillon 1758. flaggan ersatte officiellt den brittiska union jack efter en omr\u00f6stning i parlamentet 1948.\ndet fransktalande kanadas skyddshelgon, johannes d\u00f6paren, firas den 24 juni. qu\u00e9becs inofficiella provins/ nationals\u00e5ng \u00e4r gilles vigneaults gens du pays.\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r qu\u00e9bec."