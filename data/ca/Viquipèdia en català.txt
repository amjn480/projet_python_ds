"la viquip\u00e8dia en catal\u00e0 o viquip\u00e8dia en valenci\u00e0 \u00e9s l'edici\u00f3 de la viquip\u00e8dia en llengua catalana. fou la tercera a crear-se, el 16 de mar\u00e7 de 2001, pocs minuts despr\u00e9s de la versi\u00f3 alemanya. durant dos mesos fou l'\u00fanica a tenir articles en llengua no anglesa, mentre que la versi\u00f3 alemanya romania latent. pel nombre total d'articles, a data de gener de 2021, \u00e9s la vintena, per davant de la s\u00e8rbia i per darrere de la persa, aix\u00ed com la cinquena edici\u00f3 en llengua rom\u00e0nica.\n\n\n== origen ==\nel 16 de mar\u00e7 de 2001, jimmy wales va anunciar que volia crear viquip\u00e8dies alternatives en altres lleng\u00fces. afegia un usuari que tenia especial inter\u00e8s en la versi\u00f3 en catal\u00e0. el mateix dia, amb pocs minuts de difer\u00e8ncia, es van crear els nous dominis \u00abdeutsche.wikipedia.com\u00bb i \u00abcatalan.wikipedia.com\u00bb. d'aquesta manera, aquesta darrera esdevenia la tercera versi\u00f3 idiom\u00e0tica a crear-se. no se'n conserven les primeres edicions; possiblement es tracta de proves en angl\u00e8s. consta que la p\u00e0gina principal de la viquip\u00e8dia en catal\u00e0 la va editar el 16 de mar\u00e7, a les 21:07 utc, l'usuari an\u00f2nim 216.7.146.xxx.el primer article de parla no anglesa que s'ha editat mai \u00e9s el de l'\u00e0bac. el va crear el 17 de mar\u00e7 de 2001, a les 01:41 utc, l'usuari an\u00f2nim 194.158.80.xxx, i la versi\u00f3 idiom\u00e0tica catalana va esdevenir la segona a tenir algun article, dos mesos abans que la castellana. el rang ip \u00e9s d'andorra i l'usuari cdani (daniel jos\u00e9 queralt\u00f3) afirma que era ell mateix. el primer usuari registrat va ser, probablement, astronomer, encara que no va editar cap article ni va contribuir substancialment al projecte. el primer usuari actiu, que va editar els primers articles, \u00e9s cdani, el mateix que citava jimbo wales. el nom de domini va canviar despr\u00e9s a \u00abca.wikipedia.com\u00bb i m\u00e9s tard a \u00abca.wikipedia.org\u00bb. dos anys despr\u00e9s es va adoptar el nom catalanitzat de viquip\u00e8dia. actualment tamb\u00e9 existeixen els dominis \u00abviquipedia.org\u00bb i \u00abviquipedia.cat\u00bb, que redirigeixen a \u00abca.wikipedia.org\u00bb.\n\n\n== evoluci\u00f3 ==\n\n\n=== volum d'articles ===\nel mar\u00e7 del 2001, la viquip\u00e8dia en catal\u00e0 tenia sis articles. el 8 de mar\u00e7 del 2003 va arribar als 1.000 articles i el febrer del 2004 en tenia 5.000. el 16 de novembre del 2004 arrib\u00e0 als 10.000; el 19 de novembre del 2005, als 20.000; el 6 de maig del 2006, als 30.000; el 20 de setembre del 2006, als 40.000, i el 4 de gener del 2007, a les 00:53 utc, va assolir la xifra de 50.000 articles. el 18 de gener del 2008 arrib\u00e0 als 100.000, i el 21 de setembre del 2009, als 200.000. el 29 de juny del 2010 arrib\u00e0 als 250.000 articles. el 21 de desembre del 2010 arrib\u00e0 als 300.000; el 26 d'agost de 2011, als 350.000, i el 12 d'abril del 2013, als 400.000. el 3 de febrer de 2015 va aconseguir els 450.000 articles. l'11 de mar\u00e7 de 2016 va arribar als 500.000 el 8 de gener de 2019 s'assoliren els 600.000, i el 24 d'abril de 2022 els 700.000.\nentre 2003 i 2011, es creaven de mitjana uns 5.300 articles mensuals o 150 cada dia. del 2011 fins al 2019, el n\u00famero abaixa a 3.100 articles mensuals, en paral\u00b7lel a un canvi en les prioritats de la comunitat on es deixa de reivindicar la quantitat d'articles per centrar-se en la qualitat dels mateixos.\n\n\n=== principals esdeveniments ===\nel 2005 es va generar un debat entre els usuaris sobre si l'edici\u00f3 en catal\u00e0 tamb\u00e9 \u00e9s la \u00abviquip\u00e8dia en valenci\u00e0\u00bb. no va transcendir cap proposta en ferm, at\u00e8s que no es va assolir l'alt consens que s'exigia, per\u00f2 la majoria dels usuaris viquipedistes d'aquesta edici\u00f3 assumeixen que la \u00abviquip\u00e8dia en catal\u00e0\u00bb tamb\u00e9 \u00e9s la \u00abviquip\u00e8dia en valenci\u00e0\u00bb, en el seu context adequat.la viquip\u00e8dia en catal\u00e0 ha adquirit el costum de remarcar algunes celebracions amb variacions del logotip oficial del projecte. els que s'han fet servir fins ara es mostren a viquip\u00e8dia:viquibola.\nel 28 de juliol de 2007 es va fer la primera viquitrobada entre viquipedistes de la viquip\u00e8dia en catal\u00e0. el 19 de juliol de 2008 va tenir lloc la segona viquitrobada, a la seu de la biblioteca nacional de catalunya.\narran de la viquitrobada del 2008 es va comen\u00e7ar a gestionar la creaci\u00f3 d'una associaci\u00f3 i el mateix any es va fundar wikimedia cat, actualment amical wikimedia.\nel 2010, la viquip\u00e8dia en catal\u00e0 es posicion\u00e0 primera pel que fa a la qualitat dels 1.000 articles fonamentals que tota viquip\u00e8dia hauria de tenir. super\u00e0 aix\u00ed altres versions, com ara l'anglesa, la francesa o la castellana. el mateix any s'arrib\u00e0 a 200.000 articles.\nel 2012, amical wikimedia va rebre el premi pompeu fabra en la categoria de comunicaci\u00f3 i noves tecnologies \u00abpel seu incessant treball per a la consolidaci\u00f3 i el creixement de la viquip\u00e8dia en catal\u00e0, que ha tingut com a fruit que la versi\u00f3 catalana d'aquesta enciclop\u00e8dia oberta estigui entre les m\u00e9s prestigioses i ben posicionades i sigui homologable i superior en determinats aspectes a les versions de les grans lleng\u00fces del m\u00f3n\u00bb.el 2013 s'arrib\u00e0 a 400.000 articles i es marc\u00e0 un r\u00e8cord d'usuaris en actiu.l'obra cultural balear atorg\u00e0 el premi a la viquip\u00e8dia en catal\u00e0 per \u00abla gran promoci\u00f3 que fa de la nostra cultura tant des del punt de vista intern, contribuint de manera decisiva a la millora dels recursos culturals disponibles en catal\u00e0, com des de l'\u00f2ptica externa, en situar la cultura catalana en un lloc destacat dins l'univers de la cultura lliure\u00bb.l'11 de mar\u00e7 de 2016, just quan se celebraven 15 anys de l'inici del projecte en catal\u00e0, s'aconseguiren 500.000 articles. el 8 de gener de 2019 s'assoliren els 600.000.el mar\u00e7 de 2019, la viquip\u00e8dia en catal\u00e0 feu una vaga de tres dies en protesta contra la directiva sobre els drets d'autor en el mercat \u00fanic digital, at\u00e8s que \u00aben lloc de promoure una actualitzaci\u00f3 de les lleis tot permetent un increment de la participaci\u00f3 ciutadana en la societat de la informaci\u00f3\u00bb, la nova directiva representava \u00abuna amena\u00e7a a la llibertat d'expressi\u00f3 i crea obstacles per accedir a la xarxa tot afegint-hi noves barreres, filtres i restriccions, abastables nom\u00e9s per uns pocs prove\u00efdors tecnol\u00f2gics arreu del m\u00f3n, els quals paradoxalment no s\u00f3n europeus\u00bb.la viquip\u00e8dia en catal\u00e0 va arribar a tenir fets els 10.000 articles vitals coincidint amb l'any del seu vint\u00e8 aniversari, concretament el febrer del 2022. el novembre del 2022 va entrar al grup de les deu millors versions idiom\u00e0tiques pel que fa a la completesa d'aquesta llista. a data del 16 de novembre, es troba situada al n\u00famero 9, una posici\u00f3 per sobre de la viquip\u00e8dia italiana i una per sota de l'alemanya.\n\n\n=== portada ===\na continuaci\u00f3 hi ha una galeria de les principals formes que ha adoptat la portada al llarg dels anys fins a l'actual:\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== contingut actual ===\nactualment, la viquip\u00e8dia en catal\u00e0 t\u00e9 740.793 articles, 11.564 fitxers, 469.243 usuaris registrats i 1.852.709 p\u00e0gines totals. t\u00e9 un sistema per triar quins articles s'han de considerar articles de qualitat. ara n'hi ha 775.\nmalgrat que la fundaci\u00f3 wikimedia prefereix que el contingut multim\u00e8dia es carregui a la p\u00e0gina web de wikimedia commons, tamb\u00e9 permet que es faci a les p\u00e0gines de les diferents viquip\u00e8dies. per afavorir que aquests continguts estiguin disponibles m\u00e9s f\u00e0cilment per als projectes en qualsevol llengua, la viquip\u00e8dia en catal\u00e0 ja no permet que s'hi carreguin arxius que s'acceptarien a commons (arxius de contingut lliure). d'altra banda, hi ha viquip\u00e8dies, com l'anglesa, que permeten l'\u00fas d'il\u00b7lustracions amb drets d'autor gr\u00e0cies al fair use (\u00fas raonable), perm\u00e8s en la legislaci\u00f3 estatunidenca. la viquip\u00e8dia en catal\u00e0 \u00e9s m\u00e9s restrictiva, i accepta els continguts no lliures quan no hi ha cap altra opci\u00f3 similar i s\u00f3n necessaris per comprendre una explicaci\u00f3. no s'accepten si l'objectiu \u00e9s purament decoratiu i s'eviten en el cas de persones vives.des del 2004, un sistema de plantilles canvia c\u00edclicament el contingut de la portada.\n\n\n== llibre d'estil ==\nla viquip\u00e8dia en catal\u00e0 permet l'\u00fas de qualsevol varietat dialectal formal de la llengua catalana que segueixi els criteris de l'avl o de l'iec. el criteri que se sol utilitzar \u00e9s mantenir en tot un article la mateixa varietat. a m\u00e9s, en els articles referits a llocs, cultura, elements caracter\u00edstics, etc. d'una zona concreta, se sol utilitzar la variant local.pau colominas, un dels encarregats de gestionar el compte de twitter de la viquip\u00e8dia, assenyala que a aquesta xarxa social tamb\u00e9 intenten aplicar el pla d'integraci\u00f3 ling\u00fc\u00edstica: \u00abno nom\u00e9s intentem representar tot el territori als articles, i tot el m\u00f3n, sin\u00f3 tamb\u00e9 totes les varietats ling\u00fc\u00edstiques. \u00e9s una cosa que ens prenem molt seriosament. sobre si aconseguim arribar a tot arreu... ho aconseguim, per\u00f2 no tant com voldr\u00edem. d'en\u00e7\u00e0 que ho fem, hem pujat la quantitat de seguidors del pa\u00eds valenci\u00e0, per exemple\u00bb.\n\n\n== activisme per la llengua ==\nla tasca dels usuaris actius de la viquip\u00e8dia en catal\u00e0 ha estat, des d'un inici, molt compromesa amb l'activisme ling\u00fc\u00edstic. el mateix jimmy wales, fundador de la wikipedia \u2014tamb\u00e9 anomenat \"pare de l'enciclop\u00e8dia lliure\"\u2014, ha destacat en diverses ocasions el treball i la passi\u00f3 dels viquipedistes catalans per la seva llengua materna. el 24 d'octubre de 2013, durant la confer\u00e8ncia d'open science a la universitat vrije universiteit brussel (b\u00e8lgica), va posar d'exemple la viquip\u00e8dia en catal\u00e0 com a una de les \u00abmajors lleng\u00fces minorit\u00e0ries d\u2019europa\u00bb a causa de l'activisme de la seva comunitat, que provoca que la viquip\u00e8dia sigui \u00abmolt m\u00e9s gran del que un s\u2019imaginaria pel nombre de persones que parlen catal\u00e0\u00bb. sobre el motiu de l'activisme, va afegir que \u00abels catalans s\u00f3n molt apassionats per la seva llengua, la qual ha estat hist\u00f2ricament amena\u00e7ada\u00bb.el 27 de juny de l'any seg\u00fcent, durant la trobada econ\u00f2mica del f\u00f2rum impulsa organitzada per la fundaci\u00f3 princesa de girona (girona), va tornar a esmentar la dedicaci\u00f3 dels viquipedistes i l'apassionament per la llengua dels parlants en catal\u00e0, davant de l'evoluci\u00f3 evident de la viquip\u00e8dia en catal\u00e0 per unes entrades \u00abtremendament actives\u00bb. va remarcar que el catal\u00e0 \u00e9s \u00abun idioma petit amb una comunitat enorme\u00bb dins de la wikipedia.\n\n\n=== col\u00b7laboracions ===\ndes de fa anys, la generalitat de catalunya col\u00b7labora amb la viquip\u00e8dia en catal\u00e0 per a promoure la visibilitzaci\u00f3 de l'enciclop\u00e8dia i difondre l'\u00fas del catal\u00e0. el 2007, a trav\u00e9s del departament d'educaci\u00f3 i coincidint amb la commemoraci\u00f3 del dia internacional d'internet (17 de maig), es va posar en marxa el projecte la \"marat\u00f3 viquip\u00e8dia\". en un acte a l'institut d'educaci\u00f3 secund\u00e0ria salvador espriu de barcelona, el conseller d'educaci\u00f3, ernest maragall, va explicar que la proposta pretenia introduir la viquip\u00e8dia en catal\u00e0 als centres d'ensenyament primari i secundari de catalunya, de manera que els alumnes es familiaritzessin amb l'enciclop\u00e8dia digital i amb la dimensi\u00f3 col\u00b7laborativa del projecte. en termes de contingut enciclop\u00e8dic, l'objectiu principal era aconseguir superar la xifra dels 100.000 articles creats abans que acab\u00e9s l'any. al mateix temps, la proposta proporcionava publicitat per a fer con\u00e8ixer el projecte viquipedista en catal\u00e0 i promoure l'\u00fas d'internet a les aules.malgrat que la meta quantitativa no s'assol\u00eds \u2014la viquip\u00e8dia en catal\u00e0 va arribar a superar els 100.000 articles tres setmanes despr\u00e9s, el 18 de gener del 2008\u2014, la campanya escolar, que permetia escriure articles en catal\u00e0 durant la classe, va tenir un paper important de contribuci\u00f3 a l'expansi\u00f3 exponencial del contingut de l'enciclop\u00e8dia.el 30 de juliol del 2012, a m\u00e9s a m\u00e9s, el conseller de cultura de la generalitat de catalunya, ferran mascarell, va signar acords de col\u00b7laboraci\u00f3 amb les associacions lectura f\u00e0cil i amical wikimedia \u2014amb el president de l'associaci\u00f3 del moment, joan ramon gom\u00e0\u2014, per tal de promoure i difondre la llengua catalana. atesa la import\u00e0ncia de comptar amb una edici\u00f3 catalana de la wikipedia, enciclop\u00e8dia lliure que facilita el foment i la difusi\u00f3 del catal\u00e0 a internet, el conveni de col\u00b7laboraci\u00f3 amb l'associaci\u00f3 amical wikimedia establia un canal de comunicaci\u00f3 entre ambdues organitzacions per a difondre els continguts i la utilitzaci\u00f3 de la viquip\u00e8dia. per una banda, amical wikimedia es comprometia a assessorar la direcci\u00f3 general de pol\u00edtica ling\u00fc\u00edstica per a potenciar l'\u00fas de la plataforma i dels projectes formatius relacionats amb l\u2019aprenentatge de la llengua catalana. tamb\u00e9 li facilitaria dades relatives als indicadors de visibilitat del catal\u00e0 a internet, com el nombre d\u2019usuaris i al volum d\u2019articles en llengua catalana. per l'altra banda, el departament de cultura accedia a cedir el dret de difusi\u00f3 dels articles, assajos, estudis i altres materials de producci\u00f3 pr\u00f2pia \u2014editats i publicats per la direcci\u00f3 general de pol\u00edtica ling\u00fc\u00edstica\u2014, per tal de ser penjats a la viquip\u00e8dia. a m\u00e9s a m\u00e9s, es comprometia a oferir suport t\u00e8cnic en topon\u00edmia i en terminologia catalana,  difondre la viquip\u00e8dia i impulsar accions de sensibilitzaci\u00f3 de l\u2019\u00fas del catal\u00e0 a internet.\n\n\n=== reconeixements ===\nal llarg dels m\u00e9s de vint anys d'activitat, la viquip\u00e8dia en catal\u00e0 ha rebut nombrosos reconeixements p\u00fablics per la seva tasca. per ordre cronol\u00f2gic, es detallen a continuaci\u00f3:\n\nel 2011, la viquip\u00e8dia en catal\u00e0 fou guardonada \"ex aequo\" \u2014juntament amb la c\u00e0tedra m\u00e0rius torres de la universitat de lleida\u2014 amb el premi lletra de projectes digitals a interent, convocat per la fundaci\u00f3 prudenci bertrana i destinat a la millor iniciativa a internet per a promoure la literatura catalana. el premi fou recollit pel president de l'associaci\u00f3 amical wikimedia del moment, joan ramon gom\u00e0, que destac\u00e0 l'impacte d'aquesta enciclop\u00e8dia, una obra col\u00b7lectiva i de consulta gratu\u00efta i, per aquest mateix motiu, \u00abmolt m\u00e9s potent\u00bb. en aquell moment, el catal\u00e0 es situava en la catorzena posici\u00f3 en l'\u00e0mbit mundial per nombre d'articles escrits.el 2012, l'associaci\u00f3 amical wikimedia va rebre el premi pompeu fabra, concedit per la generalitat de catalunya, en la categoria de comunicaci\u00f3 i noves tecnologies \u00abpel seu incessant treball per a la consolidaci\u00f3 i el creixement de la viquip\u00e8dia en catal\u00e0, que ha tingut com a fruit que la versi\u00f3 catalana d'aquesta enciclop\u00e8dia oberta estigui entre les m\u00e9s prestigioses i ben posicionades i sigui homologable i superior en determinats aspectes a les versions de les grans lleng\u00fces del m\u00f3n\u00bb.el 2013, la viquip\u00e8dia en catal\u00e0 va guanyar el premi 31 de desembre de la modalitat francesc de borja moll, destinat a entitats destacades a les illes balears per la seva dedicaci\u00f3 a la normalitzaci\u00f3 de la llengua, la cultura o la identitat nacional. com a justificaci\u00f3 de l'atorgament del guard\u00f3 a la comunitat viquipedista catalana, la instituci\u00f3 c\u00edvica i cultural de les illes balears obra cultural balear va destacar, \u00abla gran promoci\u00f3 que fa de la nostra cultura tant des del punt de vista intern, contribuint de manera decisiva a la millora dels recursos culturals disponibles en catal\u00e0, com des de l'\u00f2ptica externa, en situar la cultura catalana en un lloc destacat dins l'univers de la cultura lliure\u00bb.el 2014, la comunitat viquipedista catalana fou nominada al premi mart\u00ed gasull i roig concedit per plataforma per la llengua a l\u2019exemplaritat en defensa de la llengua, juntament amb l\u2019activista joan-carles mart\u00ed i casanova i l\u2019assemblea de docents de les illes balears, qui foren guardonats. el jurat consider\u00e0 que \u00abl\u2019\u00e8xit de viquip\u00e8dia \u00e9s l\u2019\u00e8xit col\u00b7lectiu i voluntari fruit de la din\u00e0mica pr\u00f2pia d\u2019una societat que vol posar la llengua catalana al m\u00e0xim nivell internacional\u00bb, al mateix temps que va destacar que, des de la seva creaci\u00f3 el 2001, \u00abno ha parat de cr\u00e9ixer, en articles, qualitat dels articles, viquipedistes (persones que col\u00b7laboren i creen articles) i usuaris\u00bb.el 2021, coincidint amb la celebraci\u00f3 del vint\u00e8 aniversari de la viquip\u00e8dia en catal\u00e0 i en motiu del des\u00e8 aniversari de n\u00favol, el diari digital va atorgar el premi homo fabra dels premis n\u00favol a la comunitat de viquipedistes voluntaris. l'acte de lliurament de premis es realitz\u00e0 al centre artes\u00e0 tradicion\u00e0rius de barcelona.\n\n\n=== visibilitzaci\u00f3 a internet i twitter ===\nla visibilitzaci\u00f3 a internet \u00e9s un factor determinant a la tasca de difusi\u00f3 de la llengua catalana i del contingut de la viquip\u00e8dia en catal\u00e0. en una entrevista realitzada per plataforma per la llengua, el viquipedista arnau duran va assenyalar que \u00abels viquipedistes creiem fermament en el potencial de les noves tecnologies, xarxes socials, i l'internet en general com a eina per fer avan\u00e7ar la nostra llengua, per normalitzar-la en l'\u00fas quotidi\u00e0\u00bb. a m\u00e9s a m\u00e9s, en una situaci\u00f3 similar a la de la viquip\u00e8dia dins del marc de la visibilitzaci\u00f3 i el posicionament a la xarxa digital, destacava que \u00abun estudi sobre el twitter apuntava que el catal\u00e0 \u00e9s la 19a llengua m\u00e9s utilitzada en aquesta xarxa social, quan es tracta de la 72a m\u00e9s parlada al m\u00f3n\u00bb, una evid\u00e8ncia del desig dels catalanoparlants de \u00abviure plenament amb normalitat en la nostra llengua\u00bb.tanmateix, una de les problem\u00e0tiques que m\u00e9s angoixa als viquipedistes \u00e9s la poca visibilitzaci\u00f3 que rep l'enciclop\u00e8dia digital catalana. el viquipedista xavier dengra exposava el 2021 que \u00abla viquip\u00e8dia s'est\u00e0 convertint en un projecte molt poc visible\u00bb i, a m\u00e9s a m\u00e9s, \u00abamb molt poc suport de segons quins sectors\u00bb, entre els quals destacava l'\u00e0mbit de \u00ables configuracions i la tecnologia\u00bb. entre els diversos impediments de visibilitzaci\u00f3, destaquen el baix posicionament de l'enciclop\u00e8dia catalana al cercador general de google i la necessitat de configurar els cercadors per a disposar de la seva versi\u00f3 en catal\u00e0. en termes generals, a 30 de novembre de 2022, el bar\u00f2metre de l'\u00fas del catal\u00e0 a internet de wiccac indica que el percentatge global d\u2019\u00fas del catal\u00e0 \u00e9s del 66,36% (alt). no obstant aix\u00f2, 10 dels 35 sectors que l'estudi analitza presenten una reducci\u00f3 del percentatge inferior al 50%.en un intent de millorar la situaci\u00f3 de la viquip\u00e8dia en catal\u00e0 a la xarxa digital, els \u00faltims anys la comunitat viquipedista ha participat activament a twitter. des de finals de 2018, els encarregats de gestionar la xarxa social s\u00f3n els viquipedistes xavier dengra i pau colominas. amb l'objectiu que la viquip\u00e8dia \u00abtingui m\u00e9s lectors, m\u00e9s editors, que la gent ens conegui i participi a la viquip\u00e8dia\u00bb, difonen des de la xarxa social articles viquip\u00e8dics que combinen i relacionen amb l'actualitat: \u00abdonem context a l'actualitat. aix\u00f2 \u00e9s una cosa que enganxa bastant a la gent. fa que el nostre twitter pugui ser una mica referent en q\u00fcestions d'actualitat\u00bb. la seva estrat\u00e8gia de vincular els seus tuits a la dimensi\u00f3 d'actualitat \u2014entesa per molts de to humor\u00edstic\u2014, han provocat un increment de la seva repercussi\u00f3 a la xarxa dins del marc de la comunitat catalana.\nno obstant aix\u00f2, aquesta repercussi\u00f3 tamb\u00e9 compta amb un aspecte negatiu, perqu\u00e8, en paraules de dengra, \u00abtwitter s'est\u00e0 convertint en una de les nostres fonts d'acc\u00e9s principals, quan hauria de ser una cosa tan establerta a la societat\u00bb. el fet que la xarxa social sigui la font que proporciona m\u00e9s visibilitzaci\u00f3 a l'enciclop\u00e8dia catalana posa en evid\u00e8ncia \u00abla mala situaci\u00f3 ling\u00fc\u00edstica\u00bb, juntament amb \u00abla mala qualitat d'accessos que tenim\u00bb.aix\u00ed mateix, el compte oficial de twitter de la viquip\u00e8dia en catal\u00e0 tamb\u00e9 ha trobat dificultats de visibilitat en aquesta xarxa. twitter va denegar la verificaci\u00f3 sol\u00b7licitada pel compte, ins\u00edgnia que permetria la catalogaci\u00f3 de la viquip\u00e8dia com a compte d'inter\u00e8s p\u00fablic confirmat, tot i que la viquip\u00e8dia compta amb m\u00e9s de 45.300 seguidors i publica regularment, fets que s'adeq\u00fcen als tres requisits de la xarxa de ser \u00abaut\u00e8ntica, not\u00f2ria i estar activa\u00bb.el 6 de juny del 2021, el compte de la viquip\u00e8dia en catal\u00e0 va denunciar la discriminaci\u00f3 en el seg\u00fcent tuit: \u00abmalgrat \u00e9sser el 4t compte oficial de viquip\u00e8dia amb m\u00e9s seguidors a twitter del m\u00f3n \u2014i la llengua que hi comparteix contingut m\u00e9s activament\u2014 sembla que la viquip\u00e8dia en catal\u00e0 encara no mereix la verificaci\u00f3. gr\u00e0cies per llegir-la, seguir-la, editar-la i fer-la possible!\u00bb.\n\n\n== refer\u00e8ncies ==\n\n\n== vegeu tamb\u00e9 ==\nviquip\u00e8dia:mida en volums\n\n\n== enlla\u00e7os externs ==\nportada de la viquip\u00e8dia en catal\u00e0\nestad\u00edstiques\nc\u00f2pia de la portada del 27 de mar\u00e7 de 2001*"