"ciro immobile (torre annunziata, 20 febbraio 1990) \u00e8 un calciatore italiano, attaccante della lazio e della nazionale italiana, delle quali \u00e8 capitano. con la nazionale \u00e8 diventato campione d'europa nel 2021.\ncresciuto nei settori giovanili di sorrento prima e juventus poi, emerge tra le file di pescara e torino vincendo con queste ultime due titoli di capocannoniere, rispettivamente in serie b (2011-2012) e in serie a (2013-2014). alla lazio si afferma tra i migliori attaccanti italiani della sua generazione, trionfando per altre tre volte nella classifica marcatori della serie a (2017-2018, 2019-2020 e 2021-2022) \u2014 divenendo il primo calciatore italiano a vincere il titolo di capocannoniere per quattro volte \u2014 e per una in quella della uefa europa league (2017-2018): diventa inoltre il migliore marcatore di sempre della squadra biancoceleste in tutte le competizioni.a livello di palmar\u00e8s, con il club biancoceleste annovera una coppa italia (2018-2019) e due supercoppe italiane (2017 e 2019), mentre in precedenza aveva conquistato una supercoppa di germania (2014) con il borussia dortmund e un campionato di serie b (2011-2012) con il pescara.\nnel campionato 2019-2020 ha eguagliato il record di reti segnate in serie a in una singola stagione, 36, le stesse che gli sono valse la vittoria della scarpa d'oro. sempre a livello individuale, \u00e8 stato nominato per due volte miglior attaccante ai premi lega serie a (2019-2020 e 2021-2022) oltrech\u00e9 inserito quattro volte nella squadra dell'anno aic (2014, 2018, 2020 e 2022) e una nella squadra della stagione della uefa europa league (2018).\n\n\n== biografia ==\n\u00e8 sposato dal 2014 con jessica, conosciuta durante i trascorsi a pescara: la coppia ha quattro figli. nel biennio 2016-2017 \u00e8 stato presidente onorario del savoia.\n\n\n== caratteristiche tecniche ==\ncentravanti capace di spaziare su tutto il fronte d'attacco, tra i suoi principali punti di forza annovera senso del gol, dribbling nello stretto e tiro di prima intenzione, da ogni posizione e con entrambi i piedi. dotato di buona tecnica di base \u2014 \u00abun formidabile stoccatore pur senza avere fondamentali ineccepibili\u00bb \u2014, ci\u00f2 nonostante il fisico possente, l'esplosivit\u00e0 e la resistenza nella corsa gli permettono di eccellere all'interno di sistemi tattici che esaltano queste caratteristiche, cio\u00e8 volti a creare spazi che immobile, impiegato al meglio come unica punta centrale, pu\u00f2 attaccare in verticale; al contrario, risulta meno efficace se costretto a giocare da pivot all'interno dell'area di rigore o al fraseggio coi compagni di squadra.nonostante il gi\u00e0 significativo score sottorete, nella prima parte di carriera ha continuato a dividere gli addetti ai lavori tra suoi estimatori, che lo vedevano vittima di stereotipi e pregiudizi duri a morire, e altrettanti detrattori; questi ultimi, in particolare, ne riscontravano una certa fragilit\u00e0 caratteriale \u2014 ammessa dallo stesso immobile, nello specifico davanti a difficolt\u00e0 ambientali \u2014 che, a loro dire, ne avrebbe impedito l'affermazione anche al di fuori del contesto italiano o in club con ambizioni di primo livello.dopo la vittoria della scarpa d'oro e il record di gol in una stagione in serie a, malgrado il persistere di critiche \u2014 provenienti soprattutto dalla stampa estera \u2014 circa la capacit\u00e0 di esprimersi al massimo solo grazie a una squadra che giochi per lui, c'\u00e8 chi gli riconosce di avere raggiunto una definitiva maturit\u00e0, avendo imparato \u00aba caricarsi la propria squadra sulle spalle\u00bb oltrech\u00e9 essere diventato pi\u00f9 perseverante e in grado di trovare sempre la via del gol, arrivando anche a definirlo \u00abl'attaccante italiano pi\u00f9 di talento e pi\u00f9 costante\u00bb degli anni 2010.\n\n\n== carriera ==\n\n\n=== club ===\n\n\n==== sorrento e juventus ====\nmuove i primi passi nella scuola calcio torre annunziata '88, per poi trasferirsi nella societ\u00e0 maria rosa e infine nel vivaio della salernitana, dove tuttavia non riesce a emergere. approda pertanto nelle giovanili del sorrento, dove con la formazione allievi nella stagione 2006-2007 realizza 30 reti, tra cui una doppietta ai pari et\u00e0 del torino che impressiona gli osservatori della juventus.nel 2007, a 17 anni, viene quindi acquistato per 80.000 euro sotto consulenza di ciro ferrara, proprio dal club bianconero, che lo aggrega alla propria formazione primavera. il 23 febbraio 2009 contribuisce alla vittoria del torneo di viareggio, mettendo a segno una doppietta nella vittoriosa finale contro la sampdoria.\nesordisce in prima squadra e in serie a a 19 anni, il 14 marzo 2009, in juventus-bologna (4-1), subentrando nei minuti di recupero ad alessandro del piero. la stagione successiva fa il suo esordio anche nelle coppe europee, rilevando ancora del piero al 68' della partita bordeaux-juventus (2-0) del 25 novembre 2009, valevole per la fase a gironi della uefa champions league; nel corso dell'annata 2009-2010 esordisce anche in coppa italia e ottiene due ulteriori presenze in serie a.\nil 15 febbraio 2010 conquista nuovamente il torneo di viareggio, segnando una tripletta nella finale vinta contro l'empoli (4-2): nell'occasione \u00e8 stato nominato migliore giocatore dell'edizione, ricevendo il \"golden boy\", e ottenuto il titolo di capocannoniere con 10 reti. nelle due edizioni del viareggio a cui ha partecipato, con 14 gol totali eguaglia l'allora record di renzo cappellaro mentre, con le 10 reti del 2010, stabilisce l'allora primato di marcature in una singola edizione del torneo; entrambi i record saranno successivamente battuti da andrea mazia tra il 2022 e il 2023.\n\n\n==== siena e grosseto ====\nil 1\u00ba luglio 2010 passa in prestito al siena, in serie b, insieme a luca marrone. esordisce con i bianconeri il successivo 13 agosto in siena-ternana (2-0), valevole per il secondo turno di coppa italia, subentrando al 31' della ripresa a emanuele calai\u00f2. esordisce poi in campionato alla quarta giornata contro il cittadella (3-1 per i toscani), rilevando calai\u00f2 al 55'. segna la sua prima rete tra i professionisti il 27 ottobre 2010 contro il lecce (sconfitta per 3-2), nell'incontro valido per il terzo turno di coppa italia. la prima rete in campionato arriva il 20 novembre contro il portogruaro.con i senesi non riesce a trovare spazio sicch\u00e9 il 25 gennaio 2011 la juventus lo dirotta in prestito, nella stessa categoria, ai corregionali del grosseto. esordisce con i biancorossi quattro giorni dopo, nella trasferta vinta contro il vicenza (0-1 il finale), sostituendo ferdinando sforzini al 64'. segna la sua prima e unica rete con i maremmani il 18 febbraio nel derby toscano contro l'empoli.\n\n\n==== pescara ====\nil 17 agosto 2011 viene ceduto in prestito al pescara, in serie b. segna la sua prima rete con gli abruzzesi alla prima giornata di campionato contro il verona (vittoria per 1-2). frattanto il 30 gennaio 2012, la juventus cede met\u00e0 del cartellino al genoa per 4 milioni di euro, lasciando il giocatore in prestito in abruzzo fino al termine della stagione.\nsotto la guida dell'allenatore zden\u011bk zeman e giocando al fianco di altri promettenti elementi quali marco verratti e lorenzo insigne, nella stagione 2011-2012 contribuisce alla vittoria del campionato e al ritorno in serie a del pescara dopo vent'anni di assenza; sul piano personale realizza 28 reti in campionato, laureandosi capocannoniere e diventando il giocatore pescarese ad aver segnato pi\u00f9 gol in una sola stagione, superando le 21 reti di stefano rebonato nel campionato di serie b 1986-1987.il 18 giugno 2012 la compartecipazione tra genoa e juventus viene rinnovata con diritti sportivi in favore dei rossobl\u00f9.\n\n\n==== genoa e torino ====\nesordisce con la squadra ligure il 18 agosto 2012 nella partita valida per il terzo turno di coppa italia persa ai rigori contro il verona, subentrando al 31' della ripresa al posto di davide biondini. esordisce in serie a il 26 agosto 2012 contro il cagliari (vittoria per 2-0), siglando, a 5' dal termine, la sua prima rete nella massima serie. conclude la stagione con 34 presenze e 5 gol segnati in totale.\nil 12 luglio 2013, la juventus risolve a proprio favore la compartecipazione con il genoa e nello stesso giorno cede la met\u00e0 del cartellino di immobile al torino.\nil 17 agosto 2013 esordisce in granata nella sconfitta interna di coppa italia contro il pescara (1-2), e in quella stessa occasione va a segno per la prima volta con la maglia del toro al 53'. il 25 agosto 2013 fa quindi il suo esordio in campionato (torino-sassuolo 2-0). il campionato 2013-2014 \u00e8 particolarmente positivo per il centravanti campano, che - con il partner d'attacco cerci - conduce la formazione allenata da ventura alla qualificazione in uefa europa league dopo 20 anni di assenza dalle manifestazioni europee. con 22 reti in 33 presenze, immobile si laurea capocannoniere della serie a: \u00e8 il primo calciatore del torino a riuscirci dagli anni 1970, nonch\u00e9 il tredicesimo calciatore ad aver vinto la classifica marcatori sia in serie a sia in serie b.\na fine stagione il torino riscatta dalla juventus, per 8 milioni di euro, l'intero cartellino del giocatore.\n\n\n==== borussia dortmund ====\nil 2 giugno 2014 viene formalizzato il passaggio del giocatore al club tedesco del borussia dortmund per 19,4 milioni di euro; esordisce con la nuova squadra il 13 agosto seguente, nella supercoppa di germania contro il bayern monaco, vinta 2-0 dalla formazione giallonera.esordisce in campionato il 23 dello stesso mese, nella partita persa in casa per 0-2 contro il bayer leverkusen. il 16 settembre, all'esordio in uefa champions league coi colori gialloneri, segna il suo primo gol con la maglia del borussia nella vittoria per 2-0 contro l'arsenal.\nil 27 settembre evita la sconfitta dei suoi realizzando all'86' la rete, la prima per lui in bundesliga, del definitivo 2-2 contro lo stoccarda. il 28 ottobre mette invece a referto la sua prima marcatura in coppa di germania nella trasferta vinta 3-0 sul campo del st. pauli, fornendo anche l'assist per il gol di reus.il 3 marzo 2015, sempre in coppa di germania, mette a segno la sua prima doppietta con la maglia del borussia nella vittoria in trasferta per 2-0 contro la dinamo dresda; questa vittoria qualifica i gialloneri ai quarti. immobile conclude quella che rimarr\u00e0 la sua unica stagione in germania totalizzando 10 reti tra campionato e coppe, di cui sole 3 in bundesliga dove, peraltro, spesso si ritrova a partire dalla panchina; ben diverso \u00e8 il rendimento in champions dove l'attaccante realizza 4 gol in 6 partite con il borussia, eliminato agli ottavi dalla juventus.\n\n\n==== siviglia e ritorno a torino ====\ndopo una stagione in terra tedesca con pi\u00f9 ombre che luci, dettata anche da problemi ambientali, il 12 luglio 2015, il borussia dortmund lo cede in prestito con obbligo di riscatto agli spagnoli del siviglia. esordisce con gli andalusi l'11 agosto seguente, nella supercoppa uefa persa 5-4 ai supplementari contro il barcellona, subentrando nel secondo tempo e fornendo a konopljanka l'assist del momentaneo 4-4. segna il suo primo gol con la nuova maglia l'8 novembre seguente, nella liga, mettendo nell'occasione fine a un digiuno di gol lungo otto mesi, nella vittoria per 3-2 contro il real madrid.tuttavia, neanche in spagna l'attaccante riesce a esprimersi su livelli soddisfacenti, sicch\u00e9 il 14 gennaio 2016 chiude la sua esperienza a siviglia e, contemporaneamente, viene ceduto in prestito al club dov'era salito alla ribalta diciotto mesi prima, il torino. il 16 gennaio 2016 torna al gol al suo secondo esordio in maglia granata, aprendo le marcature su rigore nella sfida vinta 4-2 sul frosinone. in seguito realizza due doppiette contro palermo (1-3) e genoa (persa 3-2).\n\n\n==== lazio ====\n\n\n===== i primi trofei (2016-2019) =====\nil 27 luglio 2016 il siviglia comunica di aver ceduto il giocatore, a titolo definitivo, alla lazio. il successivo 21 agosto, a bergamo, esordisce con la squadra capitolina e realizza il primo dei suoi 26 gol stagionali, aprendo le marcature nella trasferta di campionato vinta per 3-4 contro l'atalanta. il 1\u00ba ottobre 2016 arriva la prima doppietta in occasione della trasferta vinta, per 3-0, contro l'udinese. il 1\u00ba marzo 2017 mette a segno la sua prima rete in un derby di roma in occasione della semifinale di coppa italia vinta 2-0; nella finale del 17 maggio, la sua squadra viene superata per 2-0 dalla juventus.\nil 13 agosto 2017, all'inizio della stagione successiva, mette a segno una doppietta contro la juventus nella partita valida per l'assegnazione della supercoppa italiana 2017, contribuendo alla vittoria sui bianconeri per 2-3. il 10 settembre successivo mette a segno la sua prima tripletta con la maglia della lazio in occasione della vittoria casalinga contro il milan, battuto 4-1. quattro giorni pi\u00f9 tardi sigla la sua prima rete in campo internazionale con indosso la casacca biancoceleste in occasione della trasferta vittoriosa, per 2-3, contro gli olandesi del vitesse. il 6 gennaio 2018 realizza una quaterna nella vittoria per 5-2 sul campo della spal, mentre il successivo 22 febbraio mette a segno la sua prima tripletta in ambito internazionale contro la steaua bucarest. nel corso della stagione, la pi\u00f9 brillante della sua carriera sul piano realizzativo, entra nella top ten dei migliori marcatori biancocelesti di tutti i tempi, diventando inoltre il pi\u00f9 prolifico cannoniere stagionale nella storia del club capitolino, considerando sia i gol totalizzati fra tutte le competizioni sia quelli messi a segno nel solo campionato. alla conclusione della uefa europa league 2017-2018 vince con 8 reti, al pari di aritz aduriz, la classifica cannonieri della competizione, venendo anche inserito nella squadra ideale del torneo. il 20 maggio, con la conclusione del campionato, vince anche la classifica dei marcatori della serie a per la seconda volta in carriera, a pari merito con l'interista mauro icardi, con un totale di 29 reti; in precedenza i soli zlatan ibrahimovi\u0107 e luca toni erano stati capaci di laurearsi capocannonieri della serie a con due squadre diverse. conclude la sua seconda stagione con la maglia biancoceleste con un bottino di 47 presenze e 41 gol.\nil 25 ottobre 2018 disputa la sua centesima partita con indosso la maglia della lazio, in occasione della trasferta europea, vinta per 1-3, contro i francesi dell'olympique marsiglia. la stagione 2018-2019 non vede immobile ripetersi in fase realizzativa come l'annata precedente; tuttavia solleva la coppa italia, il suo secondo trofeo in maglia biancoceleste, realizzando 3 gol in 5 gare nella manifestazione. conclude la stagione realizzando 15 gol in campionato.\n\n\n===== la scarpa d'oro, i primi record societari (2019-2021) =====\nil 25 agosto 2019, alla prima gara ufficiale della stagione 2019-2020 (la sua quarta a roma), realizza una doppietta nel 3-0 esterno alla sampdoria che gli permette di raggiungere il traguardo dei 100 gol in serie a. il successivo 3 novembre, aprendo le marcature nella vittoria di campionato 2-1 a san siro sul milan, tocca anche le 100 reti totali con la maglia laziale; quattro giorni dopo, nella sconfitta interna di uefa europa league contro il celtic, trova comunque una rete che, limitatamente alla coppa uefa/europa league, gli permette di staccare pierluigi casiraghi e diventare il migliore marcatore biancoceleste nella seconda manifestazione continentale per club. sul finire del 2019, il 22 dicembre scende poi in campo da titolare nella vittoriosa sfida di supercoppa italiana a riad contro la juventus (3-1), che gli vale il suo terzo trofeo nella capitale. al giro di boa del campionato realizza 23 reti: meglio di lui ha fatto solo antonio angelillo nella stagione 1958-1959. chiude il campionato con 36 gol in 37 gare che, oltre a issarlo per la terza volta a capocannoniere del campionato italiano, gli permettono di eguagliare il primato di reti in una singola stagione della serie a a girone unico, stabilito quattro anni prima da gonzalo higua\u00edn, e soprattutto di vincere la scarpa d'oro quale migliore marcatore della stagione calcistica europea, terzo italiano dopo luca toni e francesco totti.\nil 20 ottobre 2020, alla quinta stagione a roma, esordisce coi colori biancocelesti in uefa champions league, aprendo le marcature nella gara vinta 3-1 contro la sua ex squadra del borussia dortmund. il 12 maggio 2021, alla terz'ultima giornata di campionato, realizza allo scadere il gol dell'1-0 contro il parma, raggiungendo quota 150 gol in maglia laziale: supera cos\u00ec una prima volta la leggenda biancoceleste silvio piola, diventando il primatista sottorete del club per quanto concerne le sole competizioni ufficiali.\n\n\n===== le stagioni da capitano (2021-) =====\nnell'estate seguente, stante le partenze del capitano senad luli\u0107 e del suo vice marco parolo, immobile eredita la fascia di capitano dei biancocelesti. il 4 novembre 2021, in occasione della trasferta di uefa europa league contro l'olympique marsiglia (2-2), segna il suo 160\u00ba gol per la lazio: supera cos\u00ec definitivamente piola nella storia capitolina e assurge a migliore marcatore laziale di tutti i tempi. nella stessa stagione, grazie al rigore trasformato nella vittoria esterna contro il cagliari (0-3) del 5 marzo 2022, realizza il suo 143\u00ba gol in serie a con la maglia biancoceleste, eguagliando piola anche per quanto concerne questo record societario, per poi superarlo, sempre dagli undici metri, nove giorni dopo con la rete decisiva ai danni del venezia (1-0). il 16 aprile, con il gol del definitivo 1-1 segnato nella partita casalinga contro il torino, diventa il primo calciatore italiano nella storia della serie a a realizzare almeno 25 reti in tre campionati differenti, il terzo in assoluto dopo gunnar nordahl e istv\u00e1n nyers. conclude il campionato con 27 marcature all'attivo, ottenendo il titolo di capocannoniere e diventando il primo italiano nella storia a vincere la classifica marcatori per quattro volte in carriera; i risultati ottenuti in stagione gli consentono di bissare la vittoria quale miglior attaccante ai premi lega serie a, gi\u00e0 ottenuta nell'edizione 2019-2020, diventando il primo calciatore a trionfare per due volte nella categoria dalla sua istituzione.\nil 13 ottobre 2022, all'esordio della sua settima stagione capitolina, sblocca il punteggio della sfida di uefa europa league contro lo sturm graz (2-2), superando simone inzaghi e diventando cos\u00ec il primatista laziale di reti nelle competizioni confederali. con la squadra biancoceleste nel frattempo declassata in uefa europa conference league, il 16 febbraio 2023 realizza il suo primo gol \u2014 nonch\u00e9 il primo nella storia della lazio \u2014 nella suddetta competizione, che vale il successo per 1-0 sul cfr cluj nell'andata dei play-off.il 2 settembre 2023, nella partita vinta per 1-2 sul campo del napoli e valida per la terza giornata di serie a 2023-2024, sua ottava stagione a roma, gioca la sua 300\u00aa gara in tutte le competizioni in maglia biancoceleste. il successivo 7 novembre, in occasione della gara interna di uefa champions league vinta per 1-0 contro il feyenoord, segna il suo 200\u00ba gol in tutte le competizioni con la casacca della lazio. il 25 dello stesso mese segna su rigore il gol del momentaneo vantaggio sul campo della salernitana, diventando il primo calciatore a segnare 100 reti in trasferta in serie a. \n\n\n=== nazionale ===\n\n\n==== nazionali giovanili ====\nil 25 marzo 2009 esordisce con la nazionale under-21 diretta dal commissario tecnico pierluigi casiraghi, nella partita amichevole austria-italia (2-2) giocata a vienna. nello stesso anno entra anche nella nazionale under-20 di francesco rocca, con la quale partecipa ai giochi del mediterraneo 2009 di pescara.\ntorna in under-21 a tre anni dall'esordio, il 25 aprile 2012, realizzando il suo primo gol con la maglia degli azzurrini nella partita amichevole vinta 4-1 contro la scozia. con l'under-21 guidata da devis mangia partecipa all'europeo under-21 2013 in israele, dove realizza un gol nella finale persa 4-2 contro la spagna.\n\n\n==== nazionale maggiore ====\n\n\n===== gli inizi (2014-2017) =====\nil 2 marzo 2014 ottiene la prima convocazione con la nazionale maggiore da parte del commissario tecnico cesare prandelli. esordisce il 5 marzo 2014, a 24 anni, nell'amichevole contro la spagna persa 1-0 a madrid. le ottime prestazioni offerte alla sua prima stagione nel torino, con la conseguente vittoria della classifica marcatori in serie a, lo portarono a essere convocato per il campionato del mondo 2014 in brasile. dopo l'esordio da subentrante nella vittoria per 2-1 contro l'inghilterra, gioca da titolare l'ultima partita della fase a gironi contro l'uruguay, che determina l'eliminazione dell'italia.il successivo 4 settembre mette a segno il suo primo gol in nazionale, al debutto della gestione tecnica di antonio conte, aprendo le marcature nell'amichevole di bari vinta 2-0 sui paesi bassi. nelle prime partite delle qualificazioni al campionato d'europa 2016 viene schierato titolare nel tandem d'attacco azzurro, in coppia con simone zaza; i due verranno poi scavalcati nelle gerarchie da \u00e9der e graziano pell\u00e8. immobile viene comunque convocato per la fase finale dell'europeo in francia, in cui ottiene due presenze, entrambe nella fase a gironi, contro belgio e irlanda.\nconfermato nel gruppo azzurro, immobile \u00e8 titolare nella gestione del nuovo selezionatore gian piero ventura, gi\u00e0 suo allenatore ai tempi del torino. il 9 ottobre 2016, durante la sfida per le qualificazioni al campionato del mondo 2018 giocata a skopje contro la macedonia, realizza la sua prima doppietta in maglia azzurra, che consente all'italia di vincere in rimonta per 3-2. con 6 reti in dieci gare si laurea capocannoniere del girone g di qualificazione al mondiale, chiuso dall'italia al secondo posto dietro la spagna: viene schierato titolare nelle due partite del play-off del novembre 2017 contro la svezia, che elimina gli azzurri dalla fase finale della rassegna iridata, a sessanta anni dall'unico precedente.\n\n\n===== dal dualismo con belotti alla vittoria dell'europeo (2018-2022) =====\n\u00e8 confermato in azzurro all'avvio del ciclo di roberto mancini, il quale nel corso della sua gestione tecnica andr\u00e0 a porre immobile in diretta concorrenza con andrea belotti, dando vita di gara in gara a una vera e propria staffetta tra i due. il 10 settembre 2018, in occasione della sconfitta 0-1 a lisbona contro il portogallo e valevole per la prima edizione della uefa nations league, scende in campo per la prima volta come capitano della nazionale. nelle successive qualificazioni al campionato d'europa 2020 ottiene quattro presenze e realizza 3 reti \u2013 significativa \u00e8 quella che sblocca il risultato nel 2-1 alla finlandia dell'8 settembre 2019, che vale il ritorno al gol in maglia azzurra dopo due anni. dopo tre partite senza trovare la rete \u2013 che per\u00f2 vanno a comporre un altro lungo digiuno sottoporta in azzurro, stavolta protrattosi per sedici mesi \u2013, il 25 marzo 2021 torna al gol siglando il definitivo 2-0 all'irlanda del nord, nella gara valida per le qualificazioni al campionato del mondo 2022.nel giugno 2021 \u00e8 tra i convocati per la fase finale dell'europeo itinerante del 2020, posticipato di un anno a causa della pandemia di covid-19. vinto il ballottaggio con belotti, immobile ben si comporta nella fase a gironi, andando a segno nella gara inaugurale dell'11 giugno a roma contro la turchia, in cui realizza il momentaneo raddoppio nel 3-0 finale, per poi ripetersi nella partita seguente contro la svizzera, siglando il definitivo 3-0. le sue prestazioni risultano meno brillanti nella successiva fase a eliminazione diretta, dove non riesce pi\u00f9 a trovare la via del gol; mantiene comunque la maglia da titolare fino alla finale di wembley dell'11 luglio, in cui l'italia supera i padroni di casa dell'inghilterra ai tiri di rigore e vince il secondo titolo continentale della sua storia.nell'autunno seguente viene inizialmente inserito tra i convocati per la fase finale della uefa nations league 2020-2021, ma \u00e8 poi costretto a saltare la final four a causa di un infortunio, venendo sostituito da moise kean. il 24 marzo 2022 scende in campo, con la fascia da capitano, nella partita di semifinale degli spareggi di qualificazione al mondiale in qatar, persa 1-0 contro la macedonia del nord a palermo, che sancisce l'eliminazione dell'italia.\n\n\n===== senatore azzurro (2023-) =====\normai tra i senatori del gruppo azzurro, nel giugno 2023 \u00e8 tra i convocati per la fase finale della uefa nations league 2022-2023, ospitata dai paesi bassi: realizza dal dischetto il gol del momentaneo pareggio nella sconfitta 1-2 in semifinale contro la spagna \u2013 ponendo fine a un'altra lunga astinenza sottorete in maglia azzurra, che perdurava da due anni \u2013, mentre non scende in campo nella successiva vittoria 3-2 contro i padroni di casa, che vale il terzo posto finale agli italiani.nel settembre dello stesso anno, con l'inizio del ciclo di luciano spalletti sulla panchina azzurra e stante la mancata convocazione del capitano uscente leonardo bonucci, immobile viene designato nuovo capitano in occasione degli impegni dell'italia nelle qualificazioni al campionato d'europa 2024. ci\u00f2 nonostante ha modo di ricoprire il ruolo unicamente il 9 settembre 2023, nel pareggio 1-1 a skopje contro la macedonia del nord, nel quale peraltro sblocca il punteggio; non viene impiegato nel prosieguo delle qualificazioni, lasciando de facto la fascia a gianluigi donnarumma.\n\n\n== statistiche ==\nciro immobile, tra club, nazionale maggiore e nazionali giovanili, ha collezionato globalmente 597 partite segnando 307 reti, alla media di 0,52 reti a partita.\n\n\n=== presenze e reti nei club ===\nstatistiche aggiornate al 22 dicembre 2023.\n\n\n=== cronologia presenze e reti in nazionale ===\n\n\n=== record ===\n\n\n==== lazio ====\ncalciatore con il maggiore numero di gol realizzati in tutte le competizioni ufficiali (203).\ncalciatore con il maggiore numero di gol realizzati in serie a (166).\ncalciatore con il maggiore numero di gol realizzati in coppa uefa/europa league (16).\ncalciatore con il maggiore numero di gol realizzati nelle competizioni uefa per club (25).\ncalciatore, insieme a giuseppe signori, ad aver vinto pi\u00f9 classifiche marcatori della serie a (3) nella storia della lazio.\n\n\n==== individuali ====\nuno dei tre calciatori nella storia della serie a, insieme a zlatan ibrahimovi\u0107 e luca toni, ad avere vinto il titolo di capocannoniere con la maglia di due squadre differenti (torino e lazio).\ninsieme a gonzalo higua\u00edn, \u00e8 il calciatore ad aver segnato pi\u00f9 reti (36) in una singola stagione del campionato italiano di serie a a girone unico.\ncalciatore italiano con pi\u00f9 classifiche marcatori vinte (4) nella storia della serie a.\nprimo calciatore italiano capace di realizzare almeno 25 reti in almeno tre campionati di serie a (2017-18, 2019-20 e 2021-22). terzo giocatore assoluto a riuscirci dopo gunnar nordahl e istv\u00e1n nyers.\ncalciatore in attivit\u00e0 con il maggior numero di gol segnati in serie a (198).\ncalciatore con il maggior numero di gol segnati in trasferta in serie a (100).\n\n\n== palmar\u00e8s ==\n\n\n== onorificenze ==\n\n\n== note ==\n\n\n== altri progetti ==\n\n wikiquote contiene citazioni di o su ciro immobile\n wikimedia commons contiene immagini o altri file su ciro immobile\n\n\n== collegamenti esterni ==\n\n ciro immobile, su uefa.com, uefa. \n ciro immobile, su legaseriea.it, lega nazionale professionisti serie a. \n ciro immobile, su tuttocalciatori.net, tuttocalciatori.net. \n(en) ciro immobile, su national-football-teams.com, national football teams. \n(de, en, it) ciro immobile, su transfermarkt, transfermarkt gmbh & co. kg. \n ciro immobile, su it.soccerway.com, perform group. \n ciro immobile, su smr.worldfootball.net, heim:spiel medien gmbh. \n(en) ciro immobile, su soccerbase.com, racing post. \n(en) ciro immobile, su dfb.de, federazione calcistica della germania. \n(fr) ciro immobile, su lequipe.fr, l'\u00e9quipe 24/24. \n(de) ciro immobile, su fussballdaten.de, fussballdaten verlags gmbh. \n(en, es, ca) ciro immobile, su bdfutbol.com. \n(en, ru) ciro immobile, su eu-football.info. \n ciro immobile, su aic.football.it, associazione italiana calciatori. \n(es) ciro immobile, su as.com."