"tajlandia, kr\u00f3lestwo tajlandii (taj. \u0e23\u0e32\u0e0a\u0e2d\u0e32\u0e13\u0e32\u0e08\u0e31\u0e01\u0e23\u0e44\u0e17\u0e22 prathet thai, potocznie \u0e40\u0e21\u0e37\u0e2d\u0e07\u0e44\u0e17\u0e22 muang thai) \u2013 pa\u0144stwo w po\u0142udniowo-wschodniej azji, granicz\u0105ce z laosem i kambod\u017c\u0105 na wschodzie, z malezj\u0105 na po\u0142udniu oraz z mjanm\u0105 (birm\u0105) na zachodzie i p\u00f3\u0142nocnym zachodzie. dawniej pa\u0144stwo nosi\u0142o nazw\u0119 syjam jako oficjaln\u0105 do 11 maja 1949. okre\u015blenie \u201ethai\u201d (\u0e44\u0e17\u0e22) znaczy po tajsku \u201ewolny\u201d.\n\n\n== geografia ==\ntajlandia jest krajem nizinnym po\u0142o\u017conym na p\u00f3\u0142wyspie indochi\u0144skim. w \u015brodkowej cz\u0119\u015bci znajduje si\u0119 nizina menamu (pow. 100 tys. km\u00b2), na p\u00f3\u0142nocnym wschodzie p\u0142ytowa r\u00f3wnina korat ograniczona od po\u0142udnia pasmem dongrak, a od niziny menamu g\u00f3rami thiu khao phetchabun. p\u00f3\u0142nocn\u0105 i zachodni\u0105 cz\u0119\u015b\u0107 kraju zajmuj\u0105 m\u0142ode (mezozoiczne) pasma g\u00f3rskie o przebiegu po\u0142udnikowym: tanen taunggyi (doi inthanon, 2595 m n.p.m., najwy\u017cszy szczyt tajlandii) i doi luang.\nd\u0142ugo\u015b\u0107 linii brzegowej wynosi ponad 2600 km. wybrze\u017ca s\u0105 nizinne i silnie rozcz\u0142onkowane. najwi\u0119kszymi wyspami s\u0105: phuket (542 km\u00b2) na morzu andama\u0144skim, oraz ko samui (280 km\u00b2) i koh chang (217 km\u00b2) w zatoce tajlandzkiej.\n\n\n== historia ==\npierwsze \u015blady bytno\u015bci homo sapiens na terenach tajlandii pochodz\u0105 sprzed 30 tysi\u0119cy lat. najstarsze znaleziska \u0142upin nasion i plew pochodz\u0105 z ix tysi\u0105clecia p.n.e. i znaleziono je w jaskiniach p\u00f3\u0142nocnej tajlandii \u2013 jaskini ducha (tam phii) po\u0142o\u017conej na p\u00f3\u0142noc od mae hong son oraz jaskini w dolinie banjan. pocz\u0105tek historii tajlandii wi\u0105\u017ce si\u0119 z migracj\u0105 taj\u00f3w z po\u0142udniowo-zachodniej cz\u0119\u015bci chin. ludno\u015b\u0107 ta dotar\u0142a na terytorium obecnego pa\u0144stwa w x\u2013xii wieku. tajowie opanowali dorzecze menamu, zasymilowali \u017cyj\u0105cych tu khmer\u00f3w, ulegaj\u0105c jednocze\u015bnie wp\u0142ywom ich kultury i ich religii \u2013 buddyzmu. w 1350 za\u0142o\u017cono w dolinie menamu ajutthaj\u0119, stolic\u0119 kr\u00f3lestwa. pa\u0144stwo ze stolic\u0105 w ajutthaji obj\u0119\u0142o prawie ca\u0142y p\u00f3\u0142wysep indochi\u0144ski. okres rozkwitu nast\u0105pi\u0142 w xv wieku, a os\u0142abienie w xvi wieku. w xvi i xvii w. rozpocz\u0119\u0142y si\u0119 kontakty z europejczykami, m.in. portugalczykami, hiszpanami, holendrami i anglikami. w 1767 birma spl\u0105drowa\u0142a i zniszczy\u0142a ajutthaj\u0119 przesiedlaj\u0105c tysi\u0105ce mieszka\u0144c\u00f3w na swoje tereny. przeciwstawi\u0142 im si\u0119 jeden z dygnitarzy pokonanego kr\u00f3lestwa, phya tak, kt\u00f3ry wypar\u0142 naje\u017ad\u017ac\u00f3w.\nw 1782 w\u00f3dz czakri og\u0142osi\u0142 si\u0119 kr\u00f3lem i za\u0142o\u017cy\u0142 now\u0105 dynasti\u0119 nazwan\u0105 jego imieniem. pa\u0144stwo stale umacnia\u0142o si\u0119, ale pr\u00f3by powi\u0119kszenia terytorium zosta\u0142y zahamowane przez rosn\u0105ce w tym regionie wp\u0142ywy brytyjskie i francuskie; w latach 60. xix wieku tajskie pa\u0144stwo by\u0142o formalnie niepodleg\u0142e, ale realnie uzale\u017cnione od pa\u0144stw kolonialnych. europejczycy odebrali krajowi zwierzchnictwo nad kambod\u017c\u0105 (1867) i laosem (1893) traktowanymi jako indochiny francuskie. w pocz\u0105tkach xx wieku przeprowadzono reform\u0119; w\u0142adcy zachowali ustr\u00f3j absolutystyczny. w 1932 nast\u0105pi\u0142 wojskowo-cywilny zamach stanu, kt\u00f3ry doprowadzi\u0142 do ustanowienia monarchii konstytucyjnej, a w 1938 w\u0142adz\u0119 obj\u0119\u0142o wojsko. rz\u0105d tajlandii w 1940 zawar\u0142 pakt o nieagresji z japoni\u0105, a p\u00f3\u017aniej sojusz wojskowy i polityczny. tajlandia uczestniczy\u0142a w wojnie z aliantami (tylko teoretycznie). w 1944 odsuni\u0119to od w\u0142adzy rz\u0105d popieraj\u0105cy japoni\u0119, by unikn\u0105\u0107 odpowiedzialno\u015bci za udzia\u0142 w wojnie po stronie pa\u0144stw osi.\npo wojnie tajlandia utrzymywa\u0142a przyjazne stosunki z usa, m.in. wysy\u0142aj\u0105c do wietnamu oddzia\u0142y wspomagaj\u0105ce wojska ameryka\u0144skie. polityka ta doprowadzi\u0142a w 1965 roku do wybuchu w kraju powstania zorganizowanego przez lewicuj\u0105cy zjednoczony front patriotyczny taj\u00f3w, trwaj\u0105cego do 1983 roku. powsta\u0144cy wsparci zostali przez wietnam, laos i chiny. w latach 60. i 70. tajlandia uczestniczy\u0142a w t\u0142umieniu drugiego powstania malajskiego, kt\u00f3re zagra\u017ca\u0142o tajskiemu rz\u0105dowi ze wzgl\u0119du na liczny udzia\u0142 taj\u00f3w w partyzantce malajskiej oraz obecno\u015b\u0107 wojskow\u0105 partyzant\u00f3w na obszarach granicznych. swe stanowisko wobec powstania tajlandia zmieni\u0142a w latach 80., a w 1989 roku z jej pomoc\u0105 wynegocjowano porozumienie pokojowe ko\u0144cz\u0105ce d\u0142ugoletni konflikt.\nw 1974 zgromadzenie narodowe uchwali\u0142o konstytucj\u0119, ustanawiaj\u0105c\u0105 w tajlandii demokracj\u0119 parlamentarn\u0105. mimo stopniowej demokratyzacji, w 1976 roku dosz\u0142o do masakry na uniwersytecie thammasat, gdzie do protestuj\u0105cych student\u00f3w otworzono ogie\u0144 zabijaj\u0105c oko\u0142o 100 os\u00f3b. konstytucj\u0119 anulowano w 1977 po kolejnym przewrocie wojskowym; now\u0105 konstytucj\u0119 zgromadzenie uchwali\u0142o w 1978. kiedy w 1979 roku wietnam obali\u0142 re\u017cim demokratycznej kampuczy, tajlandia wspar\u0142a partyzantk\u0119 czerwonych khmer\u00f3w, co poskutkowa\u0142o incydentami granicznymi i starciami z wojskiem wietnamskim na granicy tajlandii i kambod\u017cy.\n\n\n=== historia najnowsza ===\nna czele rz\u0105du w latach 2001\u20132006 sta\u0142 premier thaksin shinawatra, wcze\u015bniej biznesmen i potentat telekomunikacyjny. w czasie swoich rz\u0105d\u00f3w zyska\u0142 poparcie biedniejszej ludno\u015bci wiejskiej z p\u00f3\u0142nocnej i p\u00f3\u0142nocno-wschodniej cz\u0119\u015bci kraju dzi\u0119ki znacznemu rozwini\u0119ciu polityki socjalnej, obejmuj\u0105cej darmowy dost\u0119p do s\u0142u\u017cby zdrowia i edukacji. krytycy premiera, wywodz\u0105cy si\u0119 z kr\u0119g\u00f3w wielkomiejskich, klasy \u015bredniej i monarchist\u00f3w, zarzucali mu populizm i niedostateczne okazywanie szacunku monarsze. utworzyli oni ruch spo\u0142eczny skierowany przeciw jego w\u0142adzy, pod nazw\u0105 ludowy sojusz na rzecz demokracji i wybrali \u201e\u017c\u00f3\u0142te koszule\u201d na znak solidarno\u015bci z monarchi\u0105 (kolor \u017c\u00f3\u0142ty by\u0142 symbolem kr\u00f3la). domagaj\u0105c si\u0119 ust\u0105pienia shinawatry, w 2006 rozpocz\u0119li w kraju protesty, kt\u00f3re sparali\u017cowa\u0142y funkcjonowanie i zarz\u0105dzanie krajem.\n\nw sytuacji nasilaj\u0105cego si\u0119 kryzysu wewn\u0119trznego, we wrze\u015bniu 2006 w\u0142adz\u0119 przej\u0119\u0142o wojsko, kt\u00f3re dokona\u0142o zamachu stanu. przewr\u00f3t zosta\u0142 przeprowadzony podczas pobytu premiera shinawatry na sesji zgromadzenia og\u00f3lnego onz w nowym jorku. nie powr\u00f3ci\u0142 on ju\u017c do kraju, gdzie wszcz\u0119to przeciw niemu post\u0119powanie pod zarzutem korupcji. na czele pa\u0144stwa stan\u0119\u0142a junta wojskowa, kt\u00f3ra w grudniu 2007 przeprowadzi\u0142a demokratyczne wybory parlamentarne. w ich wyniku najwi\u0119cej mandat\u00f3w zdobyli dawni wsp\u00f3\u0142pracownicy i zwolennicy shinawatry, ciesz\u0105cego si\u0119 nadal nies\u0142abn\u0105cym poparciem mniej zamo\u017cnych obywateli. przed wyborami utworzyli now\u0105 parti\u0119 polityczn\u0105 \u2013 parti\u0119 w\u0142adzy ludu. na czele nowego rz\u0105du stan\u0105\u0142 jej lider, samak sundaravej.\nw maju 2008 \u201e\u017c\u00f3\u0142te koszule\u201d ponownie rozpocz\u0119\u0142y w kraju seri\u0119 protest\u00f3w, oskar\u017caj\u0105c now\u0105 administracj\u0119 o \u015bcis\u0142e powi\u0105zania z by\u0142ym premierem i wykonywanie jego polece\u0144. nowa fala manifestacji nast\u0105pi\u0142a w sierpniu 2008, w wyniku kt\u00f3rej premier sundaravej, oskar\u017cony dodatkowo przed s\u0105d o z\u0142amanie konstytucji, poda\u0142 si\u0119 do dymisji. na czele rz\u0105du stan\u0105\u0142 wicepremier somchai wongsawat, szwagier shinawatry. mimo zmiany szefa rz\u0105du, ludowy sojusz na rzecz demokracji kontynuowa\u0142 antyrz\u0105dowe demonstracje w bangkoku. protesty coraz bardziej utrudnia\u0142y normalne funkcjonowanie pa\u0144stwa. pod koniec listopada 2008 demonstranci zaj\u0119li dwa sto\u0142eczne lotniska, ca\u0142kowicie blokuj\u0105c ruch pasa\u017cerski. protesty zako\u0144czy\u0142y si\u0119 w grudniu 2008, kiedy s\u0105d nakaza\u0142 natychmiastowe rozwi\u0105zanie partii w\u0142adzy ludu i wykluczy\u0142 jej lider\u00f3w na 5 lat z \u017cycia politycznego pod zarzutem fa\u0142szerstw w czasie wybor\u00f3w z 2007.\nw\u0142adz\u0119 w kraju przej\u0119\u0142a popierana przez \u201e\u017c\u00f3\u0142te koszule\u201d najwi\u0119ksza partia opozycyjna \u2013 partia demokratyczna z abhisitem vejjajiv\u0105 na czele. po kolejnej zmianie na szczytach w\u0142adzy na ulice wyszli tym razem zwolennicy by\u0142ego premiera shinawatry. w marcu 2009 stworzyli oni ruch spo\u0142eczny o nazwie zjednoczony front demokracji przeciw dyktaturze, a ich znakiem rozpoznawczym zosta\u0142 kolor czerwony. pierwsze protesty rozpocz\u0119li wiosn\u0105 2009. w kwietniu 2009 zaj\u0119li budynek konferencyjny w pattayi, w kt\u00f3rym mia\u0142o odby\u0107 si\u0119 spotkanie pa\u0144stw asean. w rezultacie mi\u0119dzynarodowy szczyt zosta\u0142 odwo\u0142any, a w kraju wprowadzono stan wyj\u0105tkowy. w protestach na ulicach bangkoku zgin\u0119\u0142y w\u00f3wczas 2 osoby. liderzy opozycji zdecydowali si\u0119 zako\u0144czy\u0107 akcj\u0119 w po\u0142owie kwietnia, obawiaj\u0105c si\u0119 kolejnych ofiar, po tym gdy w rejony demonstracji zosta\u0142y skierowane oddzia\u0142y wojska. \u201eczerwone koszule\u201d domaga\u0142y si\u0119 rozwi\u0105zania parlamentu i organizacji wcze\u015bniejszych wybor\u00f3w. zarzuca\u0142y przej\u0119cie w\u0142adzy przez rz\u0105d abhisita w spos\u00f3b niedemokratyczny i bezprawny, wy\u0142\u0105cznie dzi\u0119ki decyzjom stronniczych s\u0105d\u00f3w, a nie z nadania wyborczego.\n\nw 2010 roku \u201eczerwone koszule\u201d ponowi\u0142y \u017c\u0105dania dymisji rz\u0105du i rozpisania wcze\u015bniejszych wybor\u00f3w parlamentarnych. do zaognienia dawnego konfliktu przyczyni\u0142 si\u0119 wyrok s\u0105du z 26 lutego 2010 o konfiskacie cz\u0119\u015bci maj\u0105tku przebywaj\u0105cego od 2006 na emigracji premiera thaksina shinawatry. w\u0142adze na pocz\u0105tku marca og\u0142osi\u0142y wprowadzenie w dniach 11\u201323 marca stanu wyj\u0105tkowego w bangkoku i siedmiu s\u0105siednich prowincjach, tym samym przekazuj\u0105c wiele uprawnie\u0144 armii i ograniczaj\u0105c prawa obywatelskie. wojsko zyskiwa\u0142o prawo wprowadzania godziny policyjnej, zakazywania zgromadze\u0144 i organizowania punkt\u00f3w kontrolnych obywateli. stan wyj\u0105tkowy pog\u0142\u0119bi\u0142 chaos i przyczyni\u0142 si\u0119 do bardzo licznych protest\u00f3w, podczas kt\u00f3rych zgin\u0119\u0142o ponad 90 os\u00f3b, a gospodarka kraju dozna\u0142a znacznego os\u0142abienia.\nw drugiej po\u0142owie 2011 nast\u0105pi\u0142a najwi\u0119ksza od pi\u0119\u0107dziesi\u0119ciu lat pow\u00f3d\u017a w tajlandii.\n\nw 2013 i 2014 przez kraj przetoczy\u0142y si\u0119 kolejne fale protest\u00f3w. zapocz\u0105tkowali je zwolennicy \u201e\u017c\u00f3\u0142tych koszul\u201d, gdy rz\u0105d popar\u0142 ustaw\u0119 amnestyjn\u0105, na mocy kt\u00f3rej do tajlandii powr\u00f3ci\u0107 m\u00f3g\u0142 by\u0142y premier thaksin shinawatra. w protestach starli si\u0119 ze sob\u0105 zwolennicy \u201e\u017c\u00f3\u0142tych koszul\u201d i zwolennicy shinawatra, czyli \u201eczerwone koszule\u201d. protesty usta\u0142y w 2014 roku na skutek kolejnego wojskowego zamachu stanu. puczyst\u00f3w popar\u0142 kr\u00f3l, a rzeczywist\u0105 w\u0142adz\u0119 przej\u0119\u0142a wojskowa junta. pucz przyczyni\u0142 si\u0119 do mi\u0119dzynarodowej izolacji tajlandii.\ndodatkowo destabilizacyjnie na sytuacj\u0119 w tajlandii wp\u0142ywa fakt, \u017ce od pocz\u0105tku xxi wieku na po\u0142udniu kraju trwa powstanie zwolennik\u00f3w oderwania od pa\u0144stwa cz\u0119\u015bci zdominowanej przez muzu\u0142man\u00f3w oraz konflikt graniczny z s\u0105siedni\u0105 kambod\u017c\u0105 (starcia o preah vihear w 2008 i 2011 roku).\n\n\n== ustr\u00f3j polityczny ==\ntajlandia jest monarchi\u0105 konstytucyjn\u0105. na podstawie konstytucji z 2017 g\u0142ow\u0105 pa\u0144stwa jest kr\u00f3l (od 1 grudnia 2016 kr\u00f3l rama x \u2013 maha vajiralongkorn).\nw\u0142adza ustawodawcza nale\u017cy do 2-izbowego zgromadzenia narodowego wybieranego w wyborach powszechnych: izba reprezentant\u00f3w (ni\u017csza) \u2013 500 cz\u0142onk\u00f3w, na czteroletni\u0105 kadencj\u0119; senat (wy\u017csza) \u2013 200 cz\u0142onk\u00f3w, na kadencj\u0119 sze\u015bcioletni\u0105.\nw\u0142adz\u0119 wykonawcz\u0105 sprawuje rz\u0105d z premierem na czele \u2013 wy\u0142aniany ze sk\u0142adu izby reprezentant\u00f3w.\nostatnie wybory odby\u0142y si\u0119 w 2019, po kt\u00f3rych stanowisko premiera obj\u0105\u0142 prayuth chan-ocha.\n\n\n=== partie polityczne ===\npartia dla taj\u00f3w (ptp)\npartia nowych aspiracji (pna)\npartia demokratyczna (pd)\npartia rozwoju narodowego (prn)\ntajska partia narodowa (tpn)\npartia akcji spo\u0142ecznej (pas)\npartia obywateli tajlandzkich (pot)\npartia solidarno\u015bci (ps)\npartia sprawiedliwo\u015bci i wolno\u015bci (psw)\npartia mas (pm)\nliderzy tajlandii (lt)\npartia sprawiedliwej si\u0142y (pss)\n\n\n== podzia\u0142 administracyjny ==\nadministracyjnie kraj dzieli si\u0119 na 6 region\u00f3w (centralny, zachodni, wschodni, p\u00f3\u0142nocny, p\u00f3\u0142nocno-wschodni i po\u0142udniowy) i 76 prowincji (czangwad\u00f3w): amnat charoen, ang thong, buriram, chachoengsao, chai nat, chaiyaphum, chanthaburi, chiang mai, chiang rai, chon buri, chumphon, kalasin, kamphaeng phet, kanchanaburi, khon kaen, krabi, krung thep mahanakhon (bangkok), lampang, lamphun, loei, lop buri, mae hong son, maha sarakham, mukdahan, nakhon nayok, nakhon pathom, nakhon phanom, nakhon ratchasima, nakhon sawan, nakhon si thammarat, nan, narathiwat, nong bua lamphu, nong khai, nonthaburi, pathum thani, pattani, phangnga, phatthalung, phayao, phetchabun, phetchaburi, phichit, phitsanulok, phra nakhon si ayutthaya, phrae, phuket, prachin buri, prachuap khiri khan, ranong, ratchaburi, rayong, roi et, sa kaeo, sakon nakhon, samut prakan, samut sakhon, samut songkhram, sara buri, satun, sing buri, sisaket, songkhla, sukhothai, suphan buri, surat thani, surin, tak, trang, trat, ubon ratchathani, udon thani, uthai thani, uttaradit, yala, yasothon.\nponadto istniej\u0105 dwa dystrykty specjalne: bangkok oraz pattaya, jednak\u017ce ta druga jest r\u00f3wnie\u017c zaliczana do prowincji chonburi, natomiast bangkok jest uwa\u017cany przez niekt\u00f3rych taj\u00f3w za oddzieln\u0105 prowincj\u0119. ka\u017cda prowincja dzieli si\u0119 na mniejsze dzielnice, tzw. amphoe, kt\u00f3rych w 2000 by\u0142o 795, oraz 85 \u201epoddzielnic\u201d. bangkok podzielony jest na 50 dzielnic, tzw. khet.\nnazwa ka\u017cdej z prowincji jest jednocze\u015bnie nazw\u0105 jej stolicy.\n\n\n== spo\u0142ecze\u0144stwo ==\ntrudno jest dok\u0142adnie okre\u015bli\u0107 procentowy sk\u0142ad grup etnolingwistycznych zamieszkuj\u0105cych obszar dzisiejszej tajlandii. tego powodem jest daleko posuni\u0119ta taifikacja prowadzona przez dominuj\u0105c\u0105 ekonomicznie wi\u0119kszo\u015b\u0107 tajsko-chi\u0144sk\u0105. zakrojona na szerok\u0105 skal\u0119 mia\u0142a doprowadzi\u0107 do zatarcia r\u00f3\u017cnic mi\u0119dzy mieszka\u0144cami pa\u0144stwa, by poprzez zapomnienie lub zabronienie dawnych tradycji doprowadzi\u0107 do powstania pa\u0144stwa narodowego wed\u0142ug modelu europejskiego. istniej\u0105 jednak opracowania staraj\u0105ce si\u0119 to zdefiniowa\u0107.\nprzez \u201etajsko\u015b\u0107\u201d nale\u017cy rozumie\u0107 zestaw cech, kt\u00f3rymi musi wykaza\u0107 si\u0119 obywatel tajlandii, by by\u0107 rozpoznawanym. wyj\u0105tkiem s\u0105 obywatele tajlandii innej wiary ni\u017c buddyjska oraz ci, kt\u00f3rzy wykazuj\u0105 du\u017c\u0105 odmienno\u015b\u0107 etniczn\u0105 lub lingwistyczn\u0105 (muzu\u0142manie w tajlandii). przyk\u0142adem niesta\u0142o\u015bci tego systemu by\u0142o wydalenie hmong\u00f3w z tajlandii do laosu (hmongowie pos\u0142u\u017cyli armii usa w walce przeciw si\u0142om wietnamu w trudnych topograficznie i politycznie regionach laosu i po opuszczeniu ich przez ameryka\u0144skiego sojusznika uciekli masowo do tajlandii).\nszacunkowe liczby to:\n\nlaota\u0144czycy ~25% \u2013 to g\u0142\u00f3wnie ludzie z basenu rzeki mekong\ntajowie (\u201ebangkokijczycy\u201d) ~22% \u2013 to grupy skoncentrowane wok\u00f3\u0142 rzeki chao phraya, oraz administracyjnie \u2013 w ka\u017cdym mie\u015bcie\nchi\u0144czycy (r\u00f3\u017cne grupy j\u0119zykowe) ~20% \u2013 g\u0142\u00f3wnie mieszka\u0144cy miast\nmalajowie (jako cz\u0119\u015b\u0107 kr\u00f3lestwa pattani pod zaborem tajskim) ~10%.zgodnie ze spisem powszechnym z 2000 r., ok. 75% spo\u0142ecze\u0144stwa stanowi\u0105 tajowie, a 14% \u2013 ludno\u015b\u0107 pochodzenia chi\u0144skiego. do\u015b\u0107 du\u017cy odsetek to muzu\u0142ma\u0144scy malajowie zamieszkuj\u0105cy g\u0142\u00f3wnie po\u0142udnie kraju.\noko\u0142o 2% ludno\u015bci stanowi\u0105 tzw. plemiona g\u00f3rskie, podzielone na ok. 20 grup, zachowuj\u0105ce w\u0142asne zwyczaje, wierzenia, stroje etniczne. z tego wzgl\u0119du stanowi\u0105 du\u017c\u0105 atrakcj\u0119 turystyczn\u0105, przyci\u0105gaj\u0105c tysi\u0105ce turyst\u00f3w nawet w do\u015b\u0107 odleg\u0142e zak\u0105tki g\u00f3r. najwa\u017cniejsze z tych grup etnicznych to:\n\nkarenowie \u2013 najliczniejsze z plemion g\u00f3rskich (ok. 320 tys. os\u00f3b). nap\u0142ywaj\u0105 do tajlandii z birmy od xviii w. pos\u0142uguj\u0105 si\u0119 j\u0119zykiem kare\u0144skim, nale\u017c\u0105cym do grupy tybeto-birma\u0144skiej, lecz podzielonym na dwa wzajemnie niezrozumia\u0142e dialekty: sgaw i pwo.\nkajanowie (padaung), podgrupa karen\u00f3w \u2013 lud s\u0142awny z powodu metalowych obr\u0119czy, noszonych przez kobiety na szyi.\nmiao (hmong) \u2013 ok. 120 tys., przybyli w xx w. z laosu, po wycofaniu wojsk antykomunistycznych z wietnamu, kt\u00f3rych byli sojusznikami w laosie. ze wzgl\u0119du na r\u00f3\u017cnice tradycyjnych stroj\u00f3w wyr\u00f3\u017cnia si\u0119 dwie podgrupy \u2013 bia\u0142ych i niebieskich hmong. oko\u0142o 4 mln miao zamieszkuje r\u00f3wnie\u017c chi\u0144sk\u0105 prowincj\u0119 yunnan.\nlahu \u2013 oko\u0142o 70 tys., j\u0119zyk z grupy tybeto-birma\u0144skiej. animizm z elementami mesjanizmu.\nakha \u2013 oko\u0142o 50 tys. os\u00f3b, znani g\u0142\u00f3wnie z bogato zdobionych stroj\u00f3w, noszonych r\u00f3wnie\u017c na co dzie\u0144. animi\u015bci.\nmien (yao) \u2013 oko\u0142o 40 tys. os\u00f3b, animizm z wp\u0142ywami chi\u0144skimi. cz\u0119sta poligamia.\nlisu \u2013 oko\u0142o 30 tys. os\u00f3b, j\u0119zyk z grupy tybeto-birma\u0144skiej, spokrewnieni z kaczinami z p\u00f3\u0142nocnej birmy.\nszanowie, m\u00f3wi\u0105cy j\u0119zykiem pokrewnym p\u00f3\u0142nocnym dialektom tajskim, ale niezrozumia\u0142ym np. w bangkoku.j\u0119zykiem narodowym jest j\u0119zyk tajski z rodziny j\u0119zyk\u00f3w dajskich.\n\n\n== kultura ==\nnieod\u0142\u0105cznym elementem kultury tajlandii jest gest wai. tajowie zwykle nie podaj\u0105 sobie r\u0119ki na powitanie, a wykonuj\u0105 sw\u00f3j tradycyjny uk\u0142on wai z d\u0142o\u0144mi z\u0142o\u017conymi jak do modlitwy, wyra\u017caj\u0105cy szacunek wobec ludzi, ale r\u00f3wnie\u017c i wobec miejsc, czy te\u017c przedmiot\u00f3w kultu.\nka\u017cdy pos\u0105g buddy to \u015bwi\u0119to\u015b\u0107, nie wolno ich dotyka\u0107, ani okazywa\u0107 im braku szacunku.\npocz\u0105tkowe ceny na bazarach s\u0105 zawsze zawy\u017cone, koniecznie trzeba si\u0119 targowa\u0107.\n\n\n== religia ==\nstruktura religijna kraju w 2010 roku wed\u0142ug pew research center:\n\nbuddyzm \u2013 93,2%\nislam \u2013 5,5%\nchrze\u015bcija\u0144stwo \u2013 0,9%:\nprotestantyzm \u2013 300 000\nkatolicyzm \u2013 240 000\nbrak religii \u2013 0,3%\nhinduizm \u2013 0,1%\n\n\n== gospodarka ==\noko\u0142o 40% ludno\u015bci czynnej zawodowo pracuje w rolnictwie, uprawiaj\u0105c ry\u017c, kukurydz\u0119 i trzcin\u0119 cukrow\u0105. tajlandia eksportuje, g\u0142\u00f3wnie do europy i ameryki p\u00f3\u0142nocnej: ry\u017c, cyn\u0119 i sprz\u0119t elektrotechniczny. wa\u017cn\u0105 rol\u0119 w gospodarce tajlandii pe\u0142ni turystyka. pkb na jednego mieszka\u0144ca wynosi oko\u0142o 9638 usd.\nbezrobocie w tajlandii wynosi oko\u0142o 1%, natomiast wska\u017anik nier\u00f3wno\u015bci spo\u0142ecznej jest jednym z najwy\u017cszych na \u015bwiecie: 53,6. \u015brednie dochody w grupie 10% najwi\u0119cej zarabiaj\u0105cych s\u0105 ponad 25 razy wi\u0119ksze ni\u017c \u015brednie dochody w grupie 10% najmniej zarabiaj\u0105cych.\n\n\n=== turystyka ===\nw 2015 roku kraj ten odwiedzi\u0142o 29,881 mln turyst\u00f3w (20,4% wi\u0119cej ni\u017c w roku poprzednim), generuj\u0105c dla niego przychody na poziomie 44,553 mld dolar\u00f3w.\n\n\n== transport ==\nruch w tajlandii jest lewostronny. przyjezdnych obowi\u0105zuje mi\u0119dzynarodowe prawo jazdy. stan dr\u00f3g jest bardzo dobry.\n\n\n== si\u0142y zbrojne ==\ntajlandia dysponuje trzema rodzajami si\u0142 zbrojnych: si\u0142ami l\u0105dowymi, marynark\u0105 wojenn\u0105 oraz si\u0142ami powietrznymi. wojska tajlandzkie licz\u0105 306 tys. \u017co\u0142nierzy zawodowych oraz 245 tys. rezerwist\u00f3w. wed\u0142ug rankingu global firepower (2016) tajlandzkie si\u0142y zbrojne stanowi\u0105 20. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 5,4 mld dolar\u00f3w (usd).\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== galeria ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== uwagi ==\n\n\n== przypisy ==\n\n\n== linki zewn\u0119trzne =="