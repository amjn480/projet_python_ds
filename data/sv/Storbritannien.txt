"storbritannien, formellt f\u00f6renade konungariket storbritannien och nordirland med kortform f\u00f6renade kungariket (engelska: united kingdom of great britain and northern ireland, allm\u00e4nt k\u00e4nt som united kingdom, uk eller britain, medan great britain \u00e4r en \u00e4ldre ben\u00e4mning p\u00e5 den suver\u00e4na staten), \u00e4r en suver\u00e4n stat som best\u00e5r av \u00f6ar bel\u00e4gna vid den nordv\u00e4stra kusten av den europeiska kontinenten. landet omfattar \u00f6n storbritannien, den nord\u00f6stra delen av \u00f6n irland och m\u00e5nga mindre \u00f6ar. nordirland \u00e4r den enda delen av storbritannien som delar en landgr\u00e4ns med en annan sj\u00e4lvst\u00e4ndig stat, republiken irland. bortsett fr\u00e5n denna landgr\u00e4ns \u00e4r storbritannien omgiven av atlanten, nordsj\u00f6n, engelska kanalen och irl\u00e4ndska sj\u00f6n och \u00e4r allts\u00e5 i princip en \u00f6stat.\nstorbritannien \u00e4r en enhetsstat som styrs under en konstitutionell monarki och ett parlamentariskt system med regeringss\u00e4te i huvudstaden london. det \u00e4r ett land i sin egen r\u00e4tt, och best\u00e5r av fyra riksdelar (constituent countries): england, nordirland, skottland och wales. det finns tre decentraliserade nationella f\u00f6rvaltningar som har olika befogenheter, och de ligger i belfast, cardiff och edinburgh (nordirlands, wales och skottlands respektive huvudst\u00e4der). det finns tre kronbesittningar (crown dependencies) och fjorton utomeuropeiska territorier i anslutning till f\u00f6renade konungariket storbritannien och nordirland utan att utg\u00f6ra konstitutionella delar av det. dessa \u00e4r rester av brittiska imperiet, som p\u00e5 sin h\u00f6jd 1922 omfattade n\u00e4stan en fj\u00e4rdedel av jordens landyta och var \u2013 j\u00e4mte ryska imperiet, romarriket, sovjetunionen och mongolv\u00e4ldet \u2013 ett av de st\u00f6rsta imperierna i historien. brittiskt inflytande kan fortfarande observeras i spr\u00e5k, kultur och r\u00e4ttssystem i m\u00e5nga av dess forna territorier.\nstorbritannien \u00e4r ett industriland och har v\u00e4rldens sjunde st\u00f6rsta ekonomi efter nominell bruttonationalprodukt och har den sjunde st\u00f6rsta ekonomin efter k\u00f6pkraftsparitet. det var v\u00e4rldens f\u00f6rsta industrialiserade land och v\u00e4rldens fr\u00e4msta stormakt under 1800-talet och tidigt 1900-tal. storbritannien \u00e4r fortfarande att anse som en stormakt med ekonomiskt, kulturellt, milit\u00e4rt, vetenskapligt och politiskt inflytande. det \u00e4r en erk\u00e4nd k\u00e4rnvapenmakt och dess milit\u00e4ra utgifter \u00e4r de femte eller sj\u00e4tte st\u00f6rsta bland v\u00e4rldens l\u00e4nder. storbritannien \u00e4r medlem i samv\u00e4ldet, g7, g20, oecd, europar\u00e5det, v\u00e4rldshandelsorganisationen, nato och f\u00f6renta nationerna (och permanent medlem av dess s\u00e4kerhetsr\u00e5d).\n\n\n== etymologi ==\nnamnet storbritannien syftar ursprungligen p\u00e5 \u00f6n storbritannien och kommer fr\u00e5n latinets britannia, som redan f\u00f6re kristi f\u00f6delse anv\u00e4ndes om \u00f6gruppen, medan huvud\u00f6n storbritannien kallades albion. under medeltiden kom huvud\u00f6n att kallas britannia major, i motsats till britannia minor, bretagne i frankrike som befolkats av folk fr\u00e5n storbritannien.\ni dagligt tal och \u00e4ven i svenska massmedier anv\u00e4nds namnet storbritannien, som f\u00f6rkortning eller i st\u00e4llet f\u00f6r det fullst\u00e4ndiga namnet f\u00f6renade konungariket storbritannien och nordirland. att ben\u00e4mna hela den suver\u00e4na staten som england \u00e4r dock att betrakta som felaktigt. i officiellt spr\u00e5kbruk enligt svenska utrikesdepartementet, eller n\u00e4r europeiska unionens dokument formuleras p\u00e5 svenska, \u00e4r det dock hela den l\u00e5nga namnformen, alternativt kortformen f\u00f6renade kungariket, som g\u00e4ller. storbritannien har i st\u00e4llet en annan egentlig betydelse, som syftar p\u00e5 enbart england, skottland och wales, vilket \u00e4ven utgjorde en egen statsbildning innan den nuvarande unionen uppr\u00e4ttades. i en kontext d\u00e4r storbritannien inte per automatik syftar p\u00e5 storbritannien och nordirland eller ens p\u00e5 f\u00f6renade kungariket blir en alldaglig anv\u00e4ndning av begreppet problematisk eftersom det leder till olika former av avgr\u00e4nsningsproblem d\u00e4r det \u00e4r sv\u00e5rt att veta vilket sammanhang som egentligen avses n\u00e4r namnet storbritannien f\u00f6rekommer, eller vilken inneb\u00f6rd som \u00e5syftades n\u00e4r det skrevs. svenska historiker, likt dick harrison, tvingas ibland peka p\u00e5 de missuppfattningar som r\u00e5der och n\u00f6dv\u00e4ndigheten i att identifiera skilda begrepp som storbritannien, f\u00f6renade kungariket, britannien, och s\u00e5 vidare. namn som england och storbritannien f\u00e5r ibland tj\u00e4nstg\u00f6ra som synonymer till brittiska statsbildningar i olika konstellationer, men att utan distinktion anv\u00e4nda dessa om storbritannien och nordirland blir inte korrekt, vare sig som beskrivning eller i f\u00f6rh\u00e5llande till att b\u00e5de england och storbritannien i grunden har egna distinkta betydelser som \u00e4r \u00e5tskilda fr\u00e5n vad dagens brittiska stat representerar.under 1700-talet och tidigt 1800-tal kallades landet f\u00f6r stora britannien p\u00e5 svenska, en mer direkt \u00f6vers\u00e4ttning av det engelska eller franska namnet. i dag anv\u00e4nds alltmer uk eller f\u00f6renade konungariket \u00e4ven p\u00e5 svenska, men storbritannien dominerar fortfarande i sverige och \u00f6versatt \u00e4ven i norden och \u00f6steuropa, medan \u00f6vers\u00e4ttning av f\u00f6renade konungariket \u00e4r vanligare i v\u00e4steuropa.\n\n\n== historia ==\n\nstorbritannien i strikt mening bildades 1707, som en realunion mellan england och skottland.\nkelterna invaderade brittiska \u00f6arna p\u00e5 600-talet f.kr. den romerska er\u00f6vringen av britannien \u00e5r 43 e.kr. innebar att romersk kultur och vetenskap gjorde sitt int\u00e5g p\u00e5 \u00f6n, med byggandet av m\u00e5nga st\u00e4der och v\u00e4gar. anglosaxare var n\u00e4rvarande p\u00e5 britanniens \u00f6stkust p\u00e5 300-talet, och \u00f6vertog efter 570-talet stora delar av england (som \u00e4r uppkallat efter anglerna). ett dussintal sm\u00e5kungariken v\u00e4xte fram, snabbt reducerade till sju. av dessa blev med tiden wessex dominerande, inte minst under kung alfred den store av wessex, och \u00e5r 886 brukar betraktas som tidpunkten f\u00f6r englands enande. under 800-talet b\u00f6rjade nordiska vikingar h\u00e4rja l\u00e4ngs brittiska \u00f6arna. mellan 200-talet och 800-talets mitt gjorde gaelerna sina f\u00f6rflyttningar fr\u00e5n irland till skotska \u00f6arna och h\u00f6gl\u00e4nderna, och fr\u00e5n denna tid h\u00f6r man inte l\u00e4ngre talas om pikterna, men v\u00e4l om skotsk gaeliska, ett spr\u00e5k som aldrig varit dominerande i skotska l\u00e5gl\u00e4nderna utan bara i h\u00f6gl\u00e4nderna och p\u00e5 hebriderna. skottland enades \u00e5r 843 av kungen kenneth i av skottland.\n\ngenom slaget vid hastings (1066) lyckades normanderna under vilhelm er\u00f6vraren g\u00f6ra sig till herrar \u00f6ver england. under medeltiden pr\u00e4glades landet av inre mots\u00e4ttningar mellan de normandiska er\u00f6vrarna och den anglosaxiska befolkningen. en l\u00e5ngvarig konflikt, hundra\u00e5rskriget, mellan engelska och franska kungar om landomr\u00e5den i frankrike skapade oro i landet. irland er\u00f6vrades av kung henrik ii av england 1171. wales utgjorde under tidig medeltid ett stort antal kungariken och furstend\u00f6men. det er\u00f6vrades av edvard i av england 1282, formellt 1284. under drottning elisabet i:s tid (1558\u20131603) lades grunden till ekonomisk och politisk stabilitet. vid elisabets d\u00f6d inleddes englands storhetstid och brittiska imperiets framv\u00e4xt. fr\u00e5n napoleonkrigen fram till f\u00f6rsta v\u00e4rldskriget var storbritannien det milit\u00e4rt, ekonomiskt, politiskt och vetenskapligt ledande landet i v\u00e4rlden och dominerade v\u00e4rldspolitiken. industrialismens genombrott, som i storbritannien skedde p\u00e5 1700-talet, bidrog till landets dominerande st\u00e4llning.\nf\u00f6rsta och andra v\u00e4rldskriget ledde till stora ekonomiska och materiella f\u00f6rluster, och brittiska imperiets fall blev alltmer definitivt, trots att storbritannien stod p\u00e5 segrarnas sida i b\u00e5da krigen. efterkrigstiden kantades av sv\u00e5ra ekonomiska tider och uppl\u00f6sningen av kolonialv\u00e4ldet. efter winston churchill \u00e4r margaret thatcher den politiker som var mest betydande under 1900-talet i storbritannien. med en h\u00e5rd liberaliseringspolitik (thatcherism) lyckades hon f\u00e5 storbritanniens ekonomi p\u00e5 f\u00f6tter, n\u00e5got som \u00e4ven ledde till massarbetsl\u00f6shet p\u00e5 bruksorterna. med intr\u00e4det i europeiska gemenskaperna (eg) 1973 blev storbritannien alltmer aktivt inom den internationella politiken igen. tillsammans med tony blair (1997\u20132007) \u00e4r margaret thatcher den l\u00e4ngst sittande (1979\u20131990) premi\u00e4rministern i storbritannien i modern tid. thatchers popularitet v\u00e4xte efter hennes handlingskraftiga beslut i falklandskriget, d\u00e5 den brittiska avkoloniseringen kom till ett definitivt slut.\nunder 1990-talet och b\u00f6rjan av 2000-talet genomf\u00f6rde tony blair omfattande sociala reformer. utgifter till offentliga sektorn h\u00f6jdes och minimil\u00f6n inf\u00f6rdes. skottland och wales fick \u00f6kat sj\u00e4lvstyre. den isiga relationen mellan protestanter och katoliker p\u00e5 nordirland tinade en aning. den 10 april 1998 undertecknade politikerna i storbritannien och republiken irland - samt de politiska partierna i nordirland - fredsavtalet i nordirland (l\u00e5ngfredagsavtalet) efter utdragna f\u00f6rhandlingar.i juli 2019 blev boris johnson ny premi\u00e4rminister i storbritannien. han tog \u00f6ver efter theresa may, som avgick efter kritik mot hennes hantering av brexit.i december 2019 s\u00e4krade boris johnsons konservativa en majoritet i parlamentsvalet med 363 av 650 platser. labour fick ett av partiets s\u00e4msta resultat n\u00e5gonsin. storbritannien l\u00e4mnade eu vid midnatt den 31 januari 2020, n\u00e4r uttr\u00e4desavtalet tr\u00e4dde i kraft.i juli 2022 avgick storbritanniens premi\u00e4rminister boris johnson som det konservativa torypartiets partiledare. han blev kvar som premi\u00e4rminister till dess att en ny ledare f\u00f6r torypartiet hade kunnat v\u00e4ljas. liz truss vann torypartiets partiledarval och blev storbritanniens nya premi\u00e4rminister i september 2022.storbritanniens drottning elizabeth ii avled p\u00e5 slottet balmoral den 8 september, 2022. hon blev 96 \u00e5r gammal och tj\u00e4nade som landets drottning i 70 \u00e5r. sonen charles blev d\u00e5 ny kung av storbritannien.liz truss avgick som premi\u00e4rminister  efter 45 dagar p\u00e5 posten. ingen premi\u00e4rminister i storbritanniens historia hade suttit kortare. i oktober 2022  eftertr\u00e4dde rishi sunak  liz truss som storbritanniens premi\u00e4rminister och torypartiets ledare. rishi sunak blev storbritanniens f\u00f6rsta premi\u00e4rminister som \u00e4r hindu. sunak, 42, \u00e4r ocks\u00e4 den yngsta brittiska premi\u00e4rministern sedan  \u00e5r 1812.\n\n\n== klimat ==\n\n\n=== klimat ===\nstorbritannien har ett tempererat klimat med milda vintrar och svala somrar. v\u00e4derleken p\u00e5verkas av golfstr\u00f6mmen och den nordatlantiska l\u00e5gtryckszonen, vilket ger bl\u00e5sigt och ostadigt v\u00e4der, stor molnighet och riklig nederb\u00f6rd \u00e5ret om med cirka 2 500 millimeter i de bergiga delarna och cirka 600\u2013800 millimeter i l\u00e5gl\u00e4nderna. lokalt kan nederb\u00f6rdsm\u00e4ngderna vara betydligt st\u00f6rre.temperaturen faller s\u00e4llan under \u221210 \u00b0c vintertid och stiger s\u00e4llan \u00f6ver 35 \u00b0c p\u00e5 sommaren. den h\u00f6gsta temperatur som uppm\u00e4tts i storbritannien \u00e4r 40,3 \u00b0c, vilket skedde i coningsby i lincolnshire i juli 2022. den l\u00e4gsta temperaturen noterades den 30 december 1995 i altnaharra i skotska sutherland med \u221227,2 \u00b0c. eftersom medeldygnstemperaturen \u00e4ven under vintern s\u00e4llan sjunker under fryspunkten \u00e4r tjockare sn\u00f6t\u00e4cke relativt s\u00e4llsynt, utom i de skotska h\u00f6gl\u00e4nderna.\nde \u00f6stra delarna av \u00f6n \u00e4r i regel torrare \u00e4n de v\u00e4stra, och de s\u00f6dra delarna, som ligger n\u00e4rmare det europeiska fastlandet, \u00e4r varmare \u00e4n de norra.\n\n\n== styrelseskick och politik ==\nstorbritannien \u00e4r en konstitutionell monarki d\u00e4r monarken \u00e4r landets statschef.\nstorbritanniens parlament best\u00e5r av tv\u00e5 kamrar, underhuset (house of commons) och \u00f6verhuset (house of lords). partiledaren f\u00f6r det st\u00f6rsta partiet i underhuset utses i regel till premi\u00e4rminister, n\u00e5got som officiellt g\u00f6rs av monarken. underhuset best\u00e5r av 650 ledam\u00f6ter, valda fr\u00e5n lika m\u00e5nga valkretsar. \u00f6verhuset best\u00e5r av 803 ledam\u00f6ter som blivit tilldelade sina platser, antingen genom \u00e4rftlig p\u00e4rsv\u00e4rdighet eller i egenskap av livstids p\u00e4rsv\u00e4rdighet eller som biskopar i engelska kyrkan.\npremi\u00e4rministern fungerar som chef f\u00f6r \u201dhans majest\u00e4ts regering\u201d och har i praktiken den verkst\u00e4llande makten i riket. enligt den konstitutionella sedv\u00e4njan \u00e4r premi\u00e4rministern och regeringens \u00f6vriga ledam\u00f6ter (ministrar) ansvariga f\u00f6r sina handlingar inf\u00f6r parlamentet, d\u00e4r de traditionellt \u00e4r medlemmar.\nefter avvecklandet av brittiska imperiet valde m\u00e5nga av dominionerna och tidigare kolonier att anta lokala varianter av det politiska system som finns i storbritannien, det s\u00e5 kallade westminstersystemet.\nde tre dominerande partierna i parlamentet, vars ledam\u00f6ter v\u00e4ljs i enmansvalkretsar, vilket missgynnar sm\u00e5 partier, \u00e4r labourpartiet, konservativa partiet och liberaldemokraterna. b\u00e5de i skottland och wales finns separatistiska partier, scottish national party respektive plaid cymru \u2013 party of wales, som verkar f\u00f6r skotsk och walesisk sj\u00e4lvst\u00e4ndighet och arbetar som en grupp inom brittiska parlamentet och arbetade i europaparlamentet. p\u00e5 nordirland ser det politiska landskapet annorlunda ut med tv\u00e5 unionistiska partier, democratic unionist party och ulster unionist party, vilka verkar f\u00f6r att provinsen ska forts\u00e4tta vara en del av f\u00f6renade kungariket, samt tv\u00e5 republikanska partier, sinn f\u00e9in och social democratic and labour party, vilka verkar f\u00f6r ett enat irland, det vill s\u00e4ga att nordirland ska bli en del av den sj\u00e4lvst\u00e4ndiga republiken irland. det femte stora partiet, liberala alliance, tar inte st\u00e4llning f\u00f6r vare sig unionism eller republikanism.\ni val till skotska parlamentet, wales nationalf\u00f6rsamling och nordirlands f\u00f6rsamling, som \u00e4r proportionella, har flera sm\u00e5 partier tilldelats mandat: scottish green party, scottish socialist party, scottish senior citizens unity party, forward wales, progressive unionist party och uk unionist party.\ni val till europaparlamentet, d\u00e4r mandatf\u00f6rdelningen ocks\u00e5 skedde proportionellt, hade \u00e4ven andra partier n\u00e5tt framg\u00e5ngar, framf\u00f6r allt united kingdom independence party, men ocks\u00e5 british national party och green party of england and wales. den f\u00f6rsta februari 2020 l\u00e4mnade brittiska medlemmar europaparlamentet i samband med brexit.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== valsystem ===\nval till brittiska parlamentet sker enligt principen f\u00f6r enmansvalkretsar och enkel (relativ) majoritet, \u00e4ven kallat \"first past the post\".\n\n\n=== r\u00e4ttsv\u00e4sen ===\n\nstorbritannien har tre olika r\u00e4ttssystem: engelsk r\u00e4tt (english law, vilken g\u00e4ller i b\u00e5de england och wales) och nordirlands r\u00e4tt \u00e4r baserad p\u00e5 common law. skotsk r\u00e4tt (scots law) \u00e4r ett hybridsystem, baserat p\u00e5 civil law med best\u00e5ndsdelar av common law. i 1707 \u00e5rs unionsakter garanteras skottlands separata r\u00e4ttssystem.\nsedan 1 oktober 2009 \u00e4r storbritanniens h\u00f6gsta domstol (supreme court of the united kingdom) den h\u00f6gsta appellationsdomstolen f\u00f6r alla brottm\u00e5l och tvistem\u00e5l i england, wales och nordirland, och f\u00f6r tvistem\u00e5l i skottland. tidigare hade judicial committee of the house of lords (laglorderna) samma funktion.\nh\u00f6gsta domstolen best\u00e5r av court of appeal, high court of justice (f\u00f6r civilr\u00e4tt) och crown court (f\u00f6r straffr\u00e4tt). i skottland \u00e4r huvuddomstolarna court of session (f\u00f6r civilr\u00e4tt) och high court of justiciary (f\u00f6r straffr\u00e4tt), medan skotska sheriff courts motsvarar uppskattningsvis engelska county courts.\n\n\n=== f\u00f6rsvar ===\n\nstorbritanniens v\u00e4pnade styrkor best\u00e5r av tre f\u00f6rsvarsgrenar, som ing\u00e5r i f\u00f6rsvarsministeriet (ministry of defence), som leds av f\u00f6rsvarsministern (secretary of state for defence):\n\narm\u00e9n (british army) \u00e4r de landbaserade styrkorna i storbritanniens f\u00f6rsvarsmakt och under 2006 hade de 107 730 man.\nflottan (royal navy) \u00e4r en av v\u00e4rldens st\u00f6rsta flottor, och har varit v\u00e4rldens st\u00f6rsta. idag har storbritannien fortfarande den st\u00f6rsta flottan bland europeiska unionens medlemsl\u00e4nder. flottan hade 39 400 stamanst\u00e4llda i april 2006 och omkring 90 fartyg i tj\u00e4nst.\nflygvapnet (royal air force, raf) hade \u00f6ver tusen flygplan i tj\u00e4nst och 41 440 stamanst\u00e4llda i mars 2008.f\u00f6rsvarsmakten har svurit en trohet till den brittiska monarken som formellt \u00e4r dess h\u00f6gsta bef\u00e4lhavare, men i praktiken \u00e4r det premi\u00e4rministern som har det h\u00f6gsta bef\u00e4let.\n\n\n=== administrativ indelning ===\nstorbritannien \u00e4r en enhetsstat, och \u00e4r \u00f6vergripande indelat i fyra delomr\u00e5den: england, skottland, wales samt nordirland. karakt\u00e4ristiskt f\u00f6r dessa \u00e4r att tre av delomr\u00e5dena, utom england, genom decentralisering (engelska: devolution) har en varierande grad av autonomi och sj\u00e4lvstyrelse. den brittiska modellen f\u00f6r regionalt sj\u00e4lvstyre kan inte j\u00e4mf\u00f6ras med delstater i federala system, och den utg\u00f6r inte heller en asymmetrisk federation d\u00e5 r\u00e4tten till sj\u00e4lvstyre inte har n\u00e5got konstitutionellt skydd utan snarare liknar det spanska systemet, med av parlamentet inr\u00e4ttade sj\u00e4lvstyrelseregioner. exempelvis har skottland ett modernt sj\u00e4lvstyre som inr\u00e4ttades 1998, vilket saknar konstitutionellt skydd, men ocks\u00e5 ett eget lag- och r\u00e4ttssystem skilt fr\u00e5n det engelska, vilket dock skyddas i unionsavtalet fr\u00e5n 1706.\ni nordirland, wales och inom vissa delar av england anv\u00e4nder man sig av endast en lokal f\u00f6rvaltningsniv\u00e5, inte dubbla niv\u00e5er som i vissa andra l\u00e4nder med b\u00e5de regionalt styre (likt sekund\u00e4rkommun) och mindre geografiska enheter (likt\nprim\u00e4rkommun) som finns i vissa andra l\u00e4nder.\nden viktigaste administrativa indelningen i england och wales \u00e4r i grevskap (p\u00e5 engelska counties). de normala grevskapen i framf\u00f6r allt england kan s\u00e4gas motsvara till exempel l\u00e4n i sverige. f\u00f6rutom indelningen i administrativa grevskap finns en \u00e4ldre indelning i historiska grevskap, vilket p\u00e5minner om f\u00f6rh\u00e5llandet med l\u00e4n och landskap i sverige. i vissa fall \u00f6verensst\u00e4mmer indelningen i de moderna grevskapen med den historiska.\n\n\n==== englands storregioner ====\n\nden brittiska statliga f\u00f6rvaltningen f\u00f6r england f\u00f6ljer inte indelningen i grevskap utan \u00e4r indelad i nio storregioner:\n\nstorlondon\nv\u00e4stra midlands (huvudort: birmingham)\nnordv\u00e4stra england (huvudort: manchester)\nnord\u00f6stra england (huvudort: newcastle upon tyne)\nsydv\u00e4stra england (huvudort: bristol)\nsyd\u00f6stra england (huvudort: guildford)\nyorkshire och humber (huvudort: leeds)\n\u00f6stra england (huvudort: cambridge)\neast midlands (huvudort: nottingham)storlondon har b\u00e5de en direktvald borgm\u00e4stare och en direktvald regionf\u00f6rsamling. regeringen ville inf\u00f6ra direkta val till regionf\u00f6rsamlingen f\u00f6r nord\u00f6stra england, men f\u00f6rslaget fick svagt st\u00f6d i en folkomr\u00f6stning (21,8 procent, den 4 november 2004).\n\n\n==== skottlands lokalf\u00f6rvaltning ====\nskottland har en annan f\u00f6rvaltningshistorik och d\u00e4r finns det inga grevskap i dag. d\u00e4r var det tidigare stad/k\u00f6ping (l\u00e5gskotska: burgh) som var den viktigaste administrativa indelningen fr\u00e5n 800-talet fram till avskaffandet 1975. d\u00e5 inf\u00f6rdes en ny indelning med nio regioner p\u00e5 fastlandet, var f\u00f6r sig indelad i kommuner samt tre frist\u00e5ende \u00f6kommuner; denna indelning varade till 1996. i dag har skottland endast en f\u00f6rvaltningsniv\u00e5, med 32 kommuner (engelska: local authorities / councils).\n\n\n== ekonomi ==\n\n\u00e5r 2006 var storbritannien v\u00e4rldens sj\u00e4tte st\u00f6rsta ekonomi, enligt v\u00e4rldsbanken. landet har en betydande finanssektor: london \u00e4r v\u00e4rldens st\u00f6rsta finanscentrum och skottlands huvudstad edinburgh \u00e4r europas tredje st\u00f6rsta finanscentrum. storbritannien \u00e4r v\u00e4rldens sj\u00e4tte st\u00f6rsta turistdestination med omkring 24 000 000 turister varje \u00e5r och 1 800 000 anst\u00e4llda inom turistn\u00e4ringen. servicesektorn i sin helhet st\u00e5r f\u00f6r 70 procent av syssels\u00e4ttningen.\nenergisektorn \u00e4r \u00e4ven den omfattande, med en andel av bruttonationalprodukten p\u00e5 10 procent, st\u00f6rre \u00e4n f\u00f6r n\u00e5got annat industriland. skottland \u00e4r v\u00e4steuropas n\u00e4st st\u00f6rsta oljeproducent (efter norge) och europeiska unionens st\u00f6rsta olje- och naturgasproducent.\njordbruket st\u00e5r f\u00f6r tv\u00e5 procent av bruttonationalprodukten och en procent av syssels\u00e4ttningen. produktionen t\u00e4cker 60 procent av behovet.\nstorbritannien viktigaste handelspartner \u00e4r tyskland, usa, frankrike och nederl\u00e4nderna. dess valuta \u00e4r brittiskt pund.\nstorbritannien l\u00e4mnade eu den 31 januari 2020 (brexit). ett nytt handels- och samarbetsavtal blev klart p\u00e5 julafton 2020. handels- och samarbetsavtalet undertecknades den 30 december 2020, till\u00e4mpades provisoriskt fr\u00e5n den 1 januari 2021 och tr\u00e4dde i kraft den 1 maj 2021.\n\n\n=== kommunikationer ===\nv\u00e4gn\u00e4tet \u00e4r i j\u00e4mf\u00f6relse med andra l\u00e4nder mycket v\u00e4l utbyggt i storbritannien. motorv\u00e4gar n\u00e5r de allra flesta st\u00f6rre st\u00e4der i landet och motorv\u00e4garnas standard \u00e4r n\u00e4stan alltid mycket h\u00f6g. det \u00e4r ocks\u00e5 i storbritannien som europas mest trafikerade motorv\u00e4gar finns och dessa finns framf\u00f6r allt runt london. \u00e4ven \u00f6vriga v\u00e4gar som inte har motorv\u00e4gsstandard har m\u00e5nga g\u00e5nger h\u00f6g klass och \u00e4r v\u00e4lunderh\u00e5llna. storbritanniens f\u00f6rsta motorv\u00e4g invigdes den 2 april 1959, ett 115 kilometer l\u00e5ngt avsnitt mellan london och birmingham. snitthastigheten den f\u00f6rsta halvtimman var 130 kilometer/timme och fler \u00e4n 100 bilar kollapsade.\nj\u00e4rnv\u00e4garna i storbritannien \u00e4r \u00e4ven de v\u00e4l utbyggda. det var ocks\u00e5 i storbritannien som v\u00e4rldens allra f\u00f6rsta j\u00e4rnv\u00e4g invigdes mellan stockton-on-tees och darlington 1825. j\u00e4rnv\u00e4gsn\u00e4tet n\u00e5r till de flesta platser i storbritannien. vissa huvudlinjer har dessutom banor utbyggda f\u00f6r snabbt\u00e5g som m\u00e5nga g\u00e5nger \u00e4r av h\u00f6g klass. ett av de mest k\u00e4nda snabbt\u00e5gen i storbritannien \u00e4r snabbt\u00e5get eurostar som g\u00e5r fr\u00e5n london till paris och bryssel. t\u00e5gen mellan london och edinburgh \u00e4r ocks\u00e5 h\u00f6gklassiga snabbt\u00e5g.\ni februari 2009 f\u00f6reslog regeringen att man skulle privatisera en del av royal mail, den brittiska posten. f\u00f6rslaget v\u00e4ckte stora protester b\u00e5de inom partiet och bland fackf\u00f6reningar. genom en \u00e4ndring i postlagen gjordes en utf\u00f6rs\u00e4ljning m\u00f6jlig och royal mail introducerades p\u00e5 london stock exchange 2013. den brittiska staten beh\u00f6ll inledningsvis 30 procent av aktierna i royal mail, men s\u00e5lde senare sina \u00e5terst\u00e5ende andelar i royal mail under 2015, vilket betydde att privatiseringen av royal mail blev helt genomf\u00f6rd. detta innebar ett slut f\u00f6r 499 \u00e5rs offentligt \u00e4gande av posttj\u00e4nstf\u00f6retaget.\n\n\n== demografi ==\n\n\n=== etnicitet ===\nenligt office for national statistics uppgifter fr\u00e5n 2011 r\u00e4knar sig 87,1 % av befolkningen som etniskt vita, 7 % har asiatiskt ursprung, 3 % afrikansk ursprung fr\u00e5n afrika eller v\u00e4stindien, 2 % har blandat ursprung och 0,9 % r\u00e4knar sig till gruppen \u00f6vriga. bland de etniskt vita finns dessutom en undergrupp p\u00e5 0,1 % med ben\u00e4mningen resande (travellers).\n\n\n=== spr\u00e5k ===\nengelska \u00e4r det dominerande spr\u00e5ket, \u00e4ven om det inte \u00e4r ett officiellt spr\u00e5k. ut\u00f6ver detta talar 30 procent av inv\u00e5narna i skottland (och 2 procent av inv\u00e5narna i nordirland) \u00e4ven l\u00e5gskotska; 28 procent av inv\u00e5narna i wales \u00e4ven kymriska (walesiska); 3 procent av inv\u00e5narna i nordirland \u00e4ven iriska; och 2 procent av inv\u00e5narna i skottland \u00e4ven skotsk gaeliska.\ni wales \u00e4r kymriska och i skottland skotsk gaeliska officiella spr\u00e5k sedan gaelic language (scotland) act antogs 2004. l\u00e5gskotska, iriska och korniska \u00e4r officiella landsdels- eller minoritetsspr\u00e5k sedan 2001, n\u00e4r storbritannien signerade europar\u00e5dets stadga om landsdels- eller minoritetsspr\u00e5k, men saknar samma statliga st\u00f6d och status som kymriska och skotsk gaeliska. storbritannien undertecknade ocks\u00e5 stadgan \u00e5 isle of mans regerings v\u00e4gnar vilket gav manx officiellt erk\u00e4nnande p\u00e5 man.\nm\u00e5nga andra spr\u00e5k talas av en betydande andel av befolkningen i storbritannien, s\u00e4rskilt i storst\u00e4der som london, birmingham och glasgow, till exempel urdu, gujarati, bengali, punjabi, spanska, kinesiska, somaliska och arabiska.\ni storbritannien bor m\u00e5nga invandrare fr\u00e5n pakistan, uganda, somalia och v\u00e4stindien.\n\n\n=== religion ===\nstorbritannien har haft en l\u00e5ng historia av religi\u00f6sa stridigheter, b\u00e5de med och utan vapen. den kristna kyrkan b\u00f6rjade spridas bland den romerska provinsen britannias (nuvarande england, plus wales) befolkning i b\u00f6rjan av 200-talet, och blev under 300-talet en av romarrikets statsreligioner. den gamla religionens tempel, exempelvis i lydney, b\u00f6rjade f\u00f6rfalla p\u00e5 430-talet. i samband med anglosaxarnas invasion kom de omr\u00e5den som de tog \u00f6ver, det vill s\u00e4ga england med undantag f\u00f6r cornwall (och inledningsvis \u00e4ven med undantag f\u00f6r devon och cumbria), att avkristnas och asatron fick spridning. p\u00e5ven gregorius i s\u00e4nde den f\u00f6rste \u00e4rkebiskopen av canterbury, augustinus av canterbury, att missionera i kent, och irl\u00e4ndsk-skotska munkar missionerade i kungariket northumbria. s\u00e5 \u00e5terkristnades england under 600- och 700-talen. synoden i whitby bidrog till att l\u00f6sa de tvister som hade uppst\u00e5tt mellan de omr\u00e5den som kristnats av rom och de omr\u00e5den som kristnats p\u00e5 irl\u00e4ndskt-skotskt initiativ. genom vikingarnas anfall kom \u00f6verklasskiktet i landets norra delar, danelagen, att \u00e5ter ut\u00f6va asatro under 800- och 900-talen, medan den anglosaxiska allmogen fortsatte att ut\u00f6va kristendom.\nskottland (latin: caledonia) l\u00e5g utanf\u00f6r romarriket och har en annorlunda religi\u00f6s historia, men \u00e4ven d\u00e4r var det irl\u00e4ndska munkar som kristnade landet (se whithorn, iona, sankt columba).\nefter engelske kungen henrik viii:s brytning med rom 1534 kom england under ett och ett halvt \u00e5rhundrade att uppleva religi\u00f6s turbulens. den anglikanska kyrkan, som \u00e4r statskyrka i england, fick konkurrens inte bara av den romersk-katolska kyrkan utan \u00e4ven av nya grupper som bland annat puritanerna. skotska kyrkan var fr\u00e5n 1560 till 1921 statskyrka i skottland. efter 130 \u00e5r av teologiska och organisatoriska konflikter mellan presbyterianer och episkopaler blev den definitivt en presbyteriansk kyrka 1689, medan skotska episkopalkyrkan blev ett fr\u00e5n staten fritt trossamfund, tolererat 1712. sedan 1921 har relationerna mellan staten och skotska kyrkan f\u00f6r\u00e4ndrats och kyrkans st\u00e4llning som sj\u00e4lvst\u00e4ndigt trossamfund etablerats. irl\u00e4ndska kyrkan blev anglikansk 1536, och blev ett fr\u00e5n staten oavh\u00e4ngigt trossamfund 1871.\nhuset stuart verkade efter restaurationen 1660 f\u00f6r religionsfrihet, men det engelska parlamentet motsatte sig detta, och opinionen i parlamentet \u00e4ndrades inte f\u00f6rr\u00e4n vilhelm iii av england tilltr\u00e4dde tronen. det blev 1689 till\u00e5tet att tillh\u00f6ra valfritt trossamfund, med undantag f\u00f6r den romersk-katolska kyrkan och unitariska trossamfund. tillh\u00f6righet till englands resp. skottlands statskyrka kr\u00e4vdes dock f\u00f6r att bedriva universitetsstudier och vara parlamentsledamot. full religionsfrihet f\u00f6r kristna inf\u00f6rdes f\u00f6rst 1829.\nmetodismen b\u00f6rjade som en v\u00e4ckelser\u00f6relse inom engelska kyrkan, men efter frontfigurerna john och charles wesleys d\u00f6d i slutet av 1700-talet ombildades r\u00f6relsen till ett antal sj\u00e4lvst\u00e4ndiga trossamfund. genom invandring under 1900-talet har landet ocks\u00e5 f\u00e5tt en betydande icke-kristen befolkning, bland annat sikher och hinduer, samtidigt som andelen agnostiker och ateister \u00f6kat \u00e4nda sedan den industriella revolutionen.\njudiska k\u00f6pm\u00e4n hade bjudits in till england fr\u00e5n nederl\u00e4nderna 1651, men det var f\u00f6rst 1692 som den f\u00f6rsta synagogan i england kunde \u00f6ppnas. m\u00f6jligheten f\u00f6r nyvalda parlamentsledam\u00f6ter att sv\u00e4ra en icke-kristen ed inf\u00f6rdes 1858, och gjorde det m\u00f6jligt f\u00f6r judiska parlamentsledam\u00f6ter (och sedermera andra parlamentsledam\u00f6ter med icke-kristen \u00f6vertygelse) att sitta i parlamentet.\nden relativa religionsfriheten efter 1689 och den fullst\u00e4ndiga religionsfriheten efter 1829 gav f\u00f6ruts\u00e4ttningar f\u00f6r ett stort antal trossamfund med relativt litet antal medlemmar. deismen h\u00e4rr\u00f6r fr\u00e5n storbritannien under 1600- och 1700-talet. kristendomsriktningen universalism uppkom genom en utbrytning ur metodismen i wales 1756, och spreds d\u00e4rifr\u00e5n till usa. en brittisk form av unitarism uppkom 1774 genom en utbrytning ur engelska kyrkan. plymouthbr\u00f6derna, som hade grundats i dublin 1829, fick 1831 sitt centrum i plymouth. den irvingianska kyrkan grundades 1832. under 1800-talets andra h\u00e4lft och under 1900-talets f\u00f6rsta h\u00e4lft vann spiritismen en hastigt uppblossande och falnande popularitet \u2013 bland annat p\u00e5 grund av det stora antalet avlidna under f\u00f6rsta v\u00e4rldskriget och under spanska sjukan. under decennierna strax f\u00f6re och efter 1900 florerade n\u00e5gra sm\u00e5 trossamfund pr\u00e4glade av anglo-israelism. europas f\u00f6rsta buddhistsamfund, buddhist society, grundades i london 1926. druidordnar av olika slag existerar sedan 1780-talet, men det \u00e4r f\u00f6rst genom 1960-talets motkultur ny-druidism kommit att utg\u00f6ra en alternativ religion p\u00e5 allvar (georgianska och viktorianska druidordnar hade ofta kristna, judiska eller deistiska medlemmar). en av druidorganisationerna erh\u00f6ll den brittiska v\u00e4lg\u00f6renhetskommissionens godk\u00e4nnande som \"religi\u00f6s v\u00e4lg\u00f6renhetsorganisation\" 2010. den nyhedniska religionen wicca v\u00e4xte fram i s\u00f6dra england 1939-1961. i den brittiska folkr\u00e4kningen 2011 uppgav 176 632 religionstillh\u00f6righeten \"jedi\".\n\n\n== kultur ==\n\n\n=== litteratur ===\nse \u00e4ven kategori:brittisk litteratur.storbritannien \u00e4r k\u00e4nt f\u00f6r en rik litteratur, med medeltida f\u00f6rfattare som geoffrey chaucer och william shakespeare, romantiker som percy shelley, mary shelley och lord byron samt realister som jane austen, systrarna charlotte och emily bront\u00eb. p\u00e5 1810-talet debuterade walter scott med sina historiska romaner. p\u00e5 1830-talet debuterade journalisten charles dickens med pickwickklubben. 1887 debuterade arthur conan doyle med en studie i r\u00f6tt. under 1900-talet var virginia woolf, george orwell, graham greene, william golding och anthony burgess n\u00e5gra framst\u00e5ende romanf\u00f6rfattare. under seklets sista decennier fick en rad f\u00f6rfattare med multikulturell bakgrund som v.s. naipaul, salman rushdie och kazuo ishiguro en framtr\u00e4dande roll. bland de ledande namnen under 2000-talet m\u00e4rks bland andra ian mcewan. bland brittiska barnboksf\u00f6rfattare kan n\u00e4mnas a.a. milne, j.m. barrie, enid blyton, j.k. rowling och j.r.r. tolkien.\n\n\n=== konst ===\nbrittisk konst \u00e4r mest k\u00e4nd f\u00f6r portr\u00e4tt- och landskapsm\u00e5leri fr\u00e5n 1700- och 1800-talen av konstn\u00e4rer som william turner, william hogarth, john constable och thomas gainsborough. national gallery, national portrait gallery, tate britain och tate modern, samtliga bel\u00e4gna i london, \u00e4r de st\u00f6rsta och viktigaste museerna. det sistn\u00e4mnda \u00e4r v\u00e4rldens mest v\u00e4lbes\u00f6kta museum f\u00f6r modern och samtida konst.\n\n\n=== musik ===\nse \u00e4ven kategori:musik i storbritannien.fr\u00e5n den brittiska musikscenen kommer flera band som fick internationell betydelse f\u00f6r utvecklingen av rockmusiken under 1960- och 1980-talen, bland andra the beatles, led zeppelin, pink floyd, the rolling stones, queen, black sabbath, judas priest och iron maiden. under 1980-talet framtr\u00e4dde syntbaserade band som duran duran, depeche mode och spandau ballet.\nunder 2000-talet har flera brittiska artister slagit igenom stort, bland andra coldplay, amy winehouse, travis, amy macdonald, duffy, one direction, will young, james blunt, adele och pixie lott.\n\n\n=== film ===\nse \u00e4ven kategori:brittisk filmden brittiska filmindustrin har alltid p\u00e5verkats av den amerikanska. alfred hitchcock gjorde den f\u00f6rsta brittiska ljudfilmen, blackmail men flyttade till hollywood under 1930-talet. trots begr\u00e4nsningarna kunde man under andra v\u00e4rldskriget h\u00e5lla en h\u00f6g artistisk niv\u00e5 med filmer som david leans havet \u00e4r v\u00e5rt \u00f6de. genom filmbolaget rank organisation kunde man \u00e4ven efter kriget producera filmer av h\u00f6g klass som kort m\u00f6te, lysande utsikter och den tredje mannen. under 1960- och 1970-talet producerade hammer films en m\u00e4ngd kommersiellt framg\u00e5ngsrika thriller- och skr\u00e4ckfilmer.\n\u00e5r 1962 var det premi\u00e4r f\u00f6r den l\u00e5nga serien filmer om den brittiske agenten james bond. under 1970-talet hamnade industrin i kris men i b\u00f6rjan av 1980-talet fick man ny optimism tack vare framg\u00e5ngsrika filmer som triumfens \u00f6gonblick, gandhi och en f\u00e4rd till indien. efter en nedg\u00e5ng i b\u00f6rjan av 1990-talet n\u00e5dde den brittiska filmen nya framg\u00e5ngar med kostymfilmer som f\u00f6rnuft och k\u00e4nsla, emma och shakespeare in love. efter framg\u00e5ngen med fyra br\u00f6llop och en begravning kom en v\u00e5g av komedier som brassed off och allt eller inget.\n\n\n=== massmedier ===\n\n\n==== press ====\nthe times, the sunday times, daily mail, the daily telegraph och the guardian \u00e4r mycket l\u00e4sta tidningar. financial times \u00e4r den st\u00f6rsta aff\u00e4rstidningen. i skottland finns tidningar som daily record och the herald. stora facktidningar \u00e4r till exempel the economist, nature och new scientist.\n\n\n==== tv och radio ====\nstatliga british broadcasting corporation (bbc), bildat 1922, har kallats public service moder och s\u00e4nder tv, radio och numera \u00e4ven \u00f6ver internet. bbc har ett flertal reklamfria tv-kanaler som bbc one, bbc two, bbc three, bbc four, cbbc, cbeebies och bbc news inom storbritannien. internationellt s\u00e4nder bbc \u00e4ven flera kanaler i lokalt anpassade versioner, vars uppgift bland annat \u00e4r att tj\u00e4na pengar till public service-verksamheten i hemlandet.\np\u00e5 1950-talet beslutade parlamentet att bbc skulle konkurrensuts\u00e4ttas, inte minst f\u00f6r att \u00e4ven ett andra bolag skulle s\u00e4nda tv-nyheter. resultatet blev den kommersiella public service-kanalen itv som under flera \u00e5rtionden var landets mest sedda. i dag har itv en bukett av inrikes kanaler: itv1, itv2, itv3 och itv4. andra nationella tv-kanaler \u00e4r channel 4 och channel 5 som ocks\u00e5 har digitala systerkanaler.\ninom radion verkar f\u00f6rutom bbc flera kommersiella akt\u00f6rer sedan 1950-talet. den st\u00f6rsta \u00e4r i dag global radio med stationer som heart, capital, classic fm, gold och lbc. n\u00e4st st\u00f6rst \u00e4r bauer media med stationerna magic och kiss.\n\n\n=== sport ===\nett stort antal sporter anses ha engelskt ursprung, d\u00e4ribland formel 1, landhockey, biljard, kricket, fotboll och rugbyfotboll. golf och curling har skotskt ursprung.\nfotbollen har en l\u00e5ng f\u00f6rhistoria i form av olika bollspel i till exempel kina, men dagens fotboll \u00e4r en brittisk version, med regler utvecklade i storbritannien. fa-cupen, startad 1871, \u00e4r v\u00e4rldens \u00e4ldsta fotbollst\u00e4vling och football league, startad inf\u00f6r s\u00e4songen 1888-1889, \u00e4r v\u00e4rldens \u00e4ldsta liga. sedan s\u00e4songen 1992-1993 spelas ocks\u00e5 premier league.\n\n\n== internationella rankningar ==\n\n\n== se \u00e4ven ==\nstorbritanniens ambassad i stockholm\npolitik i storbritannien\nstorbritanniens premi\u00e4rminister\nstorbritanniens milj\u00f6\nutbildning i storbritannien\nsport i storbritannien\n\n\n== kommentarer ==\n\n\n== referenser ==\n\n\n=== noter ===\n\n\n=== k\u00e4llf\u00f6rteckning ===\nfil.dr harald schiller (1970) h\u00e4ndelser man minns \u2013 en kr\u00f6nika 1920\u20131970\nnationalencyklopedin, 2007\n\n\n== externa l\u00e4nkar ==\n wikimedia commons har media som r\u00f6r storbritannien.\n wikinews har nyheter relaterade till storbritannien."