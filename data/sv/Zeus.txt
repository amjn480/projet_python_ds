"zeus (grekiska z\u03b5\u03cd\u03c2, \u00e4ven \u03b4\u03af\u03b1\u03c2 [dias]) var gudarnas konung och himlens h\u00e4rskare i grekisk mytologi. i romersk mytologi motsvaras han av jupiter.\nzeus attribut \u00e4r en \u00e5skvigg, som han kunde kasta mot sina motst\u00e5ndare och en \u00f6rn, som symboliserar styrka, mod och r\u00e4ttvisa. han avbildas dessutom ofta med en lotusblomma, en spira eller en krans av ekl\u00f6v. hans heliga djur var den gyllene \u00f6rnen och vargen. hans heliga v\u00e4xter var eken och sellerin. f\u00e5glarna ans\u00e5gs vara hans budb\u00e4rare. zeus pr\u00e4ster ans\u00e5g sig d\u00e4rf\u00f6r kunna f\u00f6rutse framtiden genom att iaktta flygande f\u00e5glar.\nzeus var bland annat k\u00e4nd f\u00f6r sitt h\u00e4ftiga hum\u00f6r och libido, b\u00e5de till jordiska och gudomliga individer.\n\n\n== zeus ursprung ==\nzeus f\u00f6ddes som yngste son till kronos och rhea, som b\u00e5da tv\u00e5 var barn till uranos och gaia. eftersom ett orakel f\u00f6rutsp\u00e5tt att en av kronos s\u00f6ner skulle st\u00f6rta honom fr\u00e5n makten, \u00e5t han upp sina fem f\u00f6rsta barn levande. men det sj\u00e4tte barnet, zeus, g\u00f6mde rhea i en grotta p\u00e5 kreta. n\u00e4r zeus vuxit upp tog han en strid med sin far. striden mellan zeus, kronos och de \u00e4ldre gudarna antas symbolisera kampen mellan de f\u00f6rgrekiska folken och de invaderande grekerna. liksom grekerna avgick zeus med segern. zeus gjorde en dryck som skulle g\u00f6ra att kronos skulle spy upp zeus syskon, som fortfarande var i liv. d\u00e4refter delade zeus makten med sina br\u00f6der. zeus blev himlens h\u00e4rskare, medan haven och floderna tilldelades poseidon och underjorden hades. efter striden styckade zeus upp sin fars kropp i en miljon bitar som han sedan sl\u00e4ngde i tartaros avgrund.\ndet var zeus som gav m\u00e4nniskorna deras \u00f6de.\ni antikens grekland f\u00f6rknippades zeus framf\u00f6r allt med v\u00e4dret, s\u00e4rskilt \u00e5skan och regnet, men beskrivs till exempel av aiskylos som en allsm\u00e4ktig himmelsgud. han \u00e4r \u00e5kerbrukets beskyddare. i konsten framst\u00e4lls han som en kraftigt byggd och sk\u00e4ggig man med \u00e5skviggen och en sk\u00f6ld som sina s\u00e4rskilda symboler.\n\n\n== zeus som make och fader ==\nzeus hustru var hera, gudarnas drottning. vid sidan om \u00e4ktenskapet hade zeus olika k\u00e4rleksf\u00f6rbindelser med s\u00e5v\u00e4l d\u00f6dliga kvinnor (exempelvis prinsessor) som od\u00f6dliga (nymfer och gudinnor), som n\u00e4stan undantagsl\u00f6st resulterade i ett eller flera barn. \u00e4ven k\u00e4rleksf\u00f6rbindelser med m\u00e4n f\u00f6rekom. f\u00f6r att lura hera f\u00f6rvandlade sig zeus under sina snedspr\u00e5ng till bl a regn, en svan eller en tjur. hera, som \u00e4r \u00e4ktenskapets gudinna, fick \u00e4nd\u00e5 reda p\u00e5 zeus k\u00e4rleksaff\u00e4rer och h\u00e4mnades gruvligen p\u00e5 m\u00e5nga av hans \u00e4lskarinnor. den illegitima avkomman blev halvgudar.\nzeus anv\u00e4nde m\u00e5nga olika taktiker f\u00f6r att locka till sig \u00e4lskare och \u00e4lskarinnor. en del f\u00f6r\u00e4lskade sig i guden, en del lurade han i olika skepnader och en del ovilliga och motstr\u00e4viga unga flickor kidnappade han och tog med v\u00e5ld.\n\n\n== zeus barn ==\nmodern st\u00e5r kursivt i alfabetisk ordning.\n\n\n== myter kring zeus barn och faderskap ==\nmetis och dottern athena\nsnart efter att zeus besegrat sin far och blivit himlens h\u00e4rskare, gifte han sig med sin f\u00f6rsta hustru metis, titanerna okeanos och tethys dotter. hennes namn betydde \"klokhet\", och hon var den klokaste varelsen i hela universum. knappt hade de tv\u00e5 hunnit gifta sig f\u00f6rr\u00e4n metis var havande med zeus barn.\nmen s\u00e5 fick zeus h\u00f6ra av den visa gudinnan gaia (jorden) som hade profetiska f\u00f6rm\u00e5gor, att zeus skulle f\u00e5 tvillingar, en son och en dotter. dottern skulle vara sin mors j\u00e4mlike i klokhet. sonen skulle v\u00e4xa upp och st\u00f6rta sin far och bli gudarnas konung s\u00e5som zeus sj\u00e4lv hade st\u00f6rtat sin far kronos fr\u00e5n tronen. skr\u00e4ckslagen \u00f6ver att denna profetia skulle g\u00e5 i uppfyllelse, slukade han sin hustru metis s\u00e5 att barnen aldrig skulle bli f\u00f6dda.\nsonen f\u00f6ddes aldrig, men zeus fick en fruktansv\u00e4rd huvudv\u00e4rk, hefaistos tillkallades och kl\u00f6v zeus huvud f\u00f6r att se vad som orsakade hans huvudv\u00e4rk. ur zeus huvud f\u00f6ddes s\u00e5 gudinnan athena ikl\u00e4dd full rustning. hon blev krigets gudinna och hennes f\u00e5gel var ugglan.\naigine och sonen aiakos\nnajaden aigine (\u00e4ven kallad aigina) var dotter till flodguden asopos och najaden metope. aigine bodde i sin faders vatten i floden asopos, men en dag intog guden zeus skepnaden av en \u00f6rn och f\u00f6rde bort aigine fr\u00e5n floden. han tog henne till en \u00f6, som uppkallades efter henne, och d\u00e4r v\u00e5ldf\u00f6rde han sig p\u00e5 henne. senare f\u00f6dde hon sonen aiakos.\nantiope och tvillingarna amphion och zethos\nkung nykteus dotter antiope blev f\u00f6rf\u00f6rd av guden zeus och blev snart gravid. n\u00e4r nykteus fick reda p\u00e5 hennes graviditet blev han rasande och k\u00f6rde iv\u00e4g henne ur staden.\nf\u00f6rtvivlad flydde antiope till staden sykion, d\u00e4r hon s\u00f6kte skydd hos kung epopeus. de tv\u00e5 gifte sig, och snart d\u00e4refter f\u00f6dde antiope zeus tvillings\u00f6ner. n\u00e4r nykteus fick veta vart hans dotter tagit v\u00e4gen kallade han till sig sin bror lykos och gav honom i uppgift att straffa dottern och hennes make. sedan tog han sitt eget liv.\nlykos tog sig in i sikyon, besegrade staden och d\u00f6dade epopeus. han tog tvillingarna och l\u00e4mnade dem i \u00f6demarken. sedan tillf\u00e5ngatog han antiope, kastade henne i f\u00e4ngelse och torterade henne tillsammans med sin hustru dirke. tvillingarna hittades av en herde, som tog med dem hem till sig och d\u00f6pte dem till amphion och zethos.\n\nefter m\u00e5nga \u00e5r n\u00e4r pojkarna hunnit v\u00e4xa upp, lyckades antiope fly, och hon s\u00f6kte upp dem och bad om deras beskydd. s\u00f6nerna k\u00e4nde genast igen sin mor. n\u00e4r de h\u00f6rt hennes ber\u00e4ttelse begav de sig till thebe och d\u00f6dade kung lykos. dirke d\u00e4remot, band de fast vid hornen p\u00e5 en tjur s\u00e5 att hon st\u00e5ngades till d\u00f6ds. de tog sedan hennes d\u00f6da kropp och sl\u00e4ngde den i en k\u00e4lla p\u00e5 berget kitharion som efter det uppkallades efter henne. guden dionysos f\u00f6rvandlade dock dirke till en nymf och hennes vatten var heligt f\u00f6r honom.\n\n\n== zeus och m\u00e4nniskorna ==\nzeus relation till m\u00e4nniskorna var inte mindre kluven och komplicerad: i somliga versioner av mytologin s\u00e4gs han att av myrorna p\u00e5 \u00f6n aigina ha skapat m\u00e4nniskorna som s\u00e4llskap till sin son aiakos. enligt andra myter ska m\u00e4nniskorna, liksom gudarna, ha skapats direkt ur pungen. en tredje variant s\u00e4ger att prometeus och epimeteus skapade dem samtidigt som djuren. den mindre beg\u00e5vade av de tv\u00e5, epimeteus, lyckades ge alla goda attribut till djuren, varp\u00e5 prometeus var tvungen att ta elden fr\u00e5n gudarna och ge den till m\u00e4nniskorna. under alla omst\u00e4ndigheter gillade zeus varken prometeus eller m\u00e4nniskorna i n\u00e5gon st\u00f6rre utstr\u00e4ckning, och han skapade till slut kvinnan f\u00f6r att pl\u00e5ga m\u00e4nniskan. se pandora.\n\n\n== sl\u00e4ktskap ==\n\n\n== se \u00e4ven ==\ndiipolia\nmytologi: gudar i djurgestalt\nmytologi: gud \u00f6ver gudar\n5731 zeus\n\n\n== referenser =="