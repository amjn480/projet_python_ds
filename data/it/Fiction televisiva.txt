"una fiction televisiva, o semplicemente fiction (chiamata anche, tra altri nomi, sceneggiato e telefilm), \u00e8 un programma televisivo caratterizzato dalla narrazione di eventi di fantasia.il termine fiction, derivato dal latino \"fingere\" e generalmente usato per indicare qualsiasi opera narrativa frutto di fantasia, \u00e8 in italia un anglicismo accolto nella lingua nazionale a partire dagli anni sessanta, diffusosi nei decenni seguenti grazie ma non solo, al successo delle cosiddette \"soap opera\" importate dagli stati uniti. fino all'inizio degli anni ottanta venivano prevalentemente chiamati teleromanzi o sceneggiati televisivi. per un lungo periodo, dall'inizio delle trasmissioni da parte della rai, fino al finire degli anni sessanta, furono spesso creati e sviluppati in modo da avere anche la funzione di elevare il grado d'istruzione dei telespettatori, costituendo una sorta di incrocio tra il teatro e una specie di scuola nazionale.contrapposta al macro-genere della non-fiction, la fiction televisiva si suddivide in tre principali categorie con strutture narrative, durate e collocazione nei palinsesti differenti: film tv, serie e serial.\n\n\n== storia ==\nla fiction televisiva nasce non molto tempo dopo l'avvio delle prime trasmissioni televisive alla fine degli anni trenta, prendendo piede al termine della seconda guerra mondiale, tra la fine degli anni quaranta e i primi anni cinquanta. la prima forma di fiction era il teledramma o sceneggiato (in inglese live anthology drama, single play, teleplay o teledrama), costituito da una rappresentazione di derivazione teatrale trasmessa in diretta. inizialmente si trattava prevalentemente di adattamenti di spettacoli di broadway, testi teatrali classici o romanzi, ma presto iniziarono a essere frequenti anche produzioni originali; tra i contenitori che li trasmettevano kraft television theatre, goodyear television playhouse e studio one. anche per una questione di necessit\u00e0, caratterizzati da set ristretti e copioni che si affidavano alla bravura degli attori presi in prestito dal teatro, si contrapponevano alle spettacolarizzazioni dei film di hollywood costituendo quindi una sorta di rivincita della cultura teatrale, anche se la trasmissione in diretta restava uno dei punti di maggiore attrattiva.la diretta, non dettata da esigenze tecnologiche, comportava un ritmo lento, con i tipici tempi teatrali: per permettere i cambi scena la telecamera indugia su inquadrature fisse in cui \u00e8 assente l'azione o \u00e8 di irrilevante importanza. le ambientazioni si trovano sempre all'interno degli studi televisivi perch\u00e9 le telecamere necessitano di un'illuminazione della scena molto curata, negli esterni forniscono ancora scarse prestazioni. ci\u00f2 comporta anche una impostazione interpretativa e recitativa profondamente diversa rispetto alla fiction pi\u00f9 moderna. date le lunghissime sequenze prive di interruzioni, gli attori, infatti, dovevano necessariamente essere in possesso di solide esperienze e tecniche teatrali. in tal senso, molti sceneggiati di quell'epoca, rivisti oggi, se da un lato appaiono per l'appunto dilatati in ritmi molto lenti, dall'altro rivelano spesso, nelle performance degli attori, anche quelli non protagonisti, un livello interpretativo molto elevato e raffinato.\ndalla seconda met\u00e0 degli anni cinquanta la trasmissione in diretta viene pian piano abbandonata: registrare su pellicola era meno difficoltoso e offriva nuove opportunit\u00e0 di guadagno con le ri-distribuzioni nazionali e internazionali. dai teledrammi si passa quindi a una serie televisiva che pur mantenendo una struttura episodica si affida a ambientazioni e protagonisti fissi, sempre con lo scopo di produrre pi\u00f9 episodi possibile per riempire i palinsesti, la cui produzione non \u00e8 pi\u00f9 gestita direttamente dalle emittenti ma delegate alle case di produzione cinematografiche. uno dei maggiori successi di questo periodo \u00e8 i love lucy. agli inizi degli anni sessanta, con l'aumentare dei costi di produzione, diminuisce il tipico numero di episodi prodotti all'anno per una stessa serie, passando da una trentina-quarantina ai 22-24 per stagione, standard rimasto in vigore nei decenni successivi. a questo periodo risale anche la nascita della \"stagione televisiva\" cos\u00ec come intesa anche in senso moderno, che ricalca la durata della stagione scolastica andando da settembre a maggio, lasciando i mesi estivi, quando il pubblico medio davanti ai teleschermi diminuisce, alle repliche o a programmi pi\u00f9 a basso costo.per quanto riguarda i serial, dagli anni cinquanta iniziarono ad essere rappresentati in televisione diverse soap opera gi\u00e0 trasmesse via radio, tra cui la longeva sentieri. si trattava di un genere tuttavia secondario, relegato alla fascia del day time, anche se a partire dagli anni sessanta inizi\u00f2 a trovare popolarit\u00e0 nel regno unito e, alla fine degli anni settanta, trov\u00f2 gloria in prima serata anche negli stati uniti con il successo internazionale di dallas. dagli anni ottanta le potenzialit\u00e0 del racconto \"seriale\" iniziarono quindi ad essere sfruttate anche per le serie televisive del prime time e storyline che si sviluppavano lungo pi\u00f9 episodi o stagioni divennero sempre pi\u00f9 frequenti.\nla fiction seriale, la cui diffusione \u00e8 riconducibile al feuilleton ottocentesco, prima della televisione era gi\u00e0 ampiamente utilizzata nel mondo letterario, al cinema e alla radio. i motivi del successo secondo alcuni osservatori si possono ricondurre al grado di rassicurazione che offre allo spettatore: se una puntata \u00e8 apprezzata \u00e8 probabile si apprezzi anche la successiva, mentre la visione di un film \u00e8 pi\u00f9 frequentemente una sorta di scommessa. la ripetizione diventa quindi un elemento di fidelizzazione, mentre nel caso dei serial subentra la curiosit\u00e0 nel seguire l'evolversi della trama; altro punto forte \u00e8 la capacit\u00e0 di immedesimarsi in certi personaggi e ambienti o lo sviluppo di un vero e proprio legame affettivo con il proprio protagonista preferito.\n\n\n== tipologia ==\nin italia chiamate anche telefilm, le fiction televisive si suddividono principalmente in film per la televisione, serial e serie.\n\n\n=== film per la televisione ===\nil film per la televisione (o film tv) \u00e8 un film pensato per la distribuzione televisiva, generalmente dalla durata minore rispetto a una tipica opera cinematografica. pu\u00f2 essere anche parte di una serie, mantenendo almeno un elemento in comune tra un'opera e l'altra (ad esempio stesso protagonista o stessa ambientazione), purch\u00e9 abbia una trama prevalentemente auto-conclusiva.\n\n\n=== serial televisivo ===\nil serial televisivo \u00e8 una fiction suddivisa in un elevato numero di puntate, le quali si caratterizzano per una narrazione che rimane aperta (senza conclusione) fino alla fine della fiction stessa; nello stile di ripresa primeggiano primi piani e dialoghi ad effetto.\nsono sotto-categorie del serial le telenovela, molto popolari nel sud america, contraddistinte da un arco narrativo chiuso sviluppato in un numero di puntate solitamente predeterminato, e le soap opera, pi\u00f9 diffuse nel nord america, in cui si riscontra invece un arco narrativo sempre aperto, con un numero di puntate potenzialmente infinito. altre differenze sono individuabili nelle modalit\u00e0 di programmazione o nelle ambientazioni (le soap opera sono spesso ambientate nel mondo dell'alta borghesia, mentre le telenovela prediligono scenari pi\u00f9 popolari o \"coloniali\"). tra le produzioni asiatiche rientrano i drama coreani.\n\n\n=== serie televisiva ===\nla serie televisiva (o pi\u00f9 semplicemente, serie tv) \u00e8 un'opera composta da episodi, ovvero segmenti narrativi con trame prevalentemente chiuse, personaggi solitamente fissi e set ricorrenti.\nse inizialmente le prime serie tv degli anni cinquanta e sessanta erano caratterizzate da una struttura narrativa esclusivamente episodica, cio\u00e8 con trame diverse per ogni episodio, nel tempo, in particolare dagli anni ottanta, si \u00e8 assistito a una transizione verso opere che sempre pi\u00f9 frequentemente includevano anche una trama \"orizzontale\", la quale coinvolgeva i protagonisti nell'arco di pi\u00f9 episodi, includendo quindi elementi tipici dei serial. alcuni commentatori pertanto parlano di \"serie episodiche classiche\" o di \"serie classiche\" per distinguere la forma originariamente pi\u00f9 comune di serie televisiva (con episodi autonomi) dalle pi\u00f9 recenti serie con una pi\u00f9 o meno marcata trama orizzontale, da milly buonanno chiamate anche \"serie serializzate\" per sottolineare la commistione di generi. quando una serie presenta episodi (o, per estensione, stagioni) che in comune non hanno neanche personaggi e ambientazioni, si parla invece di serie antologiche.\nsono esempi di \"serie episodiche classiche\": perry mason, magnum, p.i., charlie's angels, colombo, la signora in giallo, m*a*s*h, i robinson, vita da strega, la famiglia bradford, star trek, starsky e hutch. in questo tipo di opere i tratti essenziali dei personaggi sono stabiliti nel primo episodio e rimangono sostanzialmente inalterati per tutta la durata della serie. nelle serie serializzate, come nei serial, i caratteri dei personaggi evolvono invece nel corso della serie. un esempio di opera che affianca una trama verticale (ovvero una \"narrazione episodica\" auto-conclusiva per ogni episodio) a una trama orizzontale (ovvero una \"narrazione seriale\" sviluppata su pi\u00f9 episodi) \u00e8 dr. house - medical division, in cui la trama verticale, interna al singolo episodio, corrisponde al caso clinico da risolvere, mentre quella orizzontale riguarda l'evolversi delle relazioni tra i vari personaggi. non mancano anche serie che vedono la completa o quasi assenza di una trama verticale, distinguendosi comunque dai serial anche per le modalit\u00e0 di programmazione e le tematiche affrontate; un esempio \u00e8 lost, la cui trama si sviluppa ininterrottamente per sei stagioni, episodio dopo episodio.\nin italia alcune fonti parlano anche di \"serie all'italiana\" per evidenziare le opere prodotte durante la transizione dagli sceneggiati alle serie televisive pi\u00f9 moderne di stampo statunitense; tali opere avevano generalmente un protagonista unico e le storie si esaurivano in 6-8 parti di circa 90 minuti.\nriguardo ai generi, una macro-suddivisione distingue le commedie, in particolare le sit-com, caratterizzate da episodi dalla durata di circa 25 minuti e contesti narrativi generalmente comuni (un luogo di lavoro, di studio o un ambiente domestico), oltre che dalla comicit\u00e0 e velocit\u00e0 dei dialoghi, dalle serie a sfondo drammatico, con episodi di circa 50 minuti, ricadenti in generi di derivazione cinematografica (polizieschi, thriller, western...).\n\n\n=== ulteriori tipi e classificazioni ===\n\nuna miniserie \u00e8 una serie televisiva che racconta una storia in un numero prestabilito e limitato di episodi. \"serie limitata\" \u00e8 un altro termine americano pi\u00f9 recente che a volte viene usato in modo intercambiabile. a partire dal 2021, la popolarit\u00e0 del formato delle miniserie \u00e8 aumentata sia nei servizi di streaming che nelle trasmissioni televisive.\nil termine \"seriale\" \u00e8 usato nel regno unito e in altre nazioni del commonwealth per descrivere uno spettacolo che ha una trama narrativa in corso, mentre \"serie\" \u00e8 usato in nord america per una serie di episodi in modo simile a \"stagione\". una miniserie si distingue da una serie televisiva in corso; quest'ultima di solito non ha un numero prestabilito di episodi e pu\u00f2 continuare per diversi anni. prima che il termine fosse coniato negli stati uniti nei primi anni '70, la forma episodica in corso era sempre chiamata \"seriale\", proprio come un romanzo che appare a puntate nelle edizioni successive di riviste o giornali. in gran bretagna, le miniserie sono spesso ancora chiamate serial o serie. \ndiversi commentatori hanno offerto definizioni pi\u00f9 precise del termine. in halliwell's television companion (1987), leslie halliwell e philip purser hanno suggerito che le miniserie tendono ad \"apparire in quattro o sei episodi di varia durata\", [1] [2] mentre stuart cunningham in textual innovation nella australian historical mini-series (1989) ha definito una miniserie come \"un programma a tiratura limitata di pi\u00f9 di due e meno del blocco di 13 stagioni o met\u00e0 stagione associato alla programmazione in serie o in serie\". con la proliferazione del formato negli anni '80 e '90, i film televisivi trasmessi anche per due o tre notti venivano comunemente definiti miniserie negli stati uniti. \nin television: a history (1985), francis wheen sottolinea una differenza nello sviluppo del personaggio tra i due: \"sia le soap opera che le serie in prima serata non possono permettersi di permettere ai loro personaggi principali di svilupparsi, dal momento che gli spettacoli sono realizzati con l'intenzione di durare indefinitamente . in una miniserie, d'altra parte, c'\u00e8 un inizio, una parte centrale e una fine chiaramente definiti (come in un'opera teatrale o in un romanzo convenzionale), che consentono ai personaggi di cambiare, maturare o morire man mano che il serial procede\". \nnel 2015, l'academy of television arts & sciences ha cambiato le sue linee guida su come vengono classificati i candidati agli emmy , con spettacoli a tiratura limitata tutti indicati come \"serie limitate\" invece che \"miniserie\". questo \u00e8 stato un ritorno al 1974, quando la categoria \u00e8 stata nominata \"eccezionale serie limitata\". era stato cambiato in \"miniserie eccezionale\" nel 1986. le miniserie sono state inserite nella stessa categoria dei film per la televisione dal 2011 al 2014 prima di ricevere nuovamente categorie separate. \nil collins english dictionary (online, a partire dal 2021, regno unito) definisce una miniserie come \"un programma televisivo in pi\u00f9 parti che viene trasmesso in giorni o settimane consecutivi per un breve periodo; mentre il webster's new world college dictionary ( 4\u00aa ed., 2010, usa) \u00e8 \"un dramma televisivo o un docudrama trasmesso in serie in un numero limitato di episodi\". \nnell'uso popolare, intorno al 2020, i confini tra miniserie e serie limitate sono diventati alquanto sfumati; il formato \u00e8 stato descritto come una serie con \"una narrazione autonoma, lunga tre o 12 episodi\". le webserie, o mini-fiction, sono pensate esclusivamente per la diffusione via internet, con episodi generalmente di breve durata (fino a 10-15 minuti).\nriguardo allo sviluppo dell'arco narrativo delle fiction alcuni studiosi come milly buonanno hanno proposto anche una suddivisione tra opere non seriali, cio\u00e8 non suddivisi in segmenti (i film tv), opere a serialit\u00e0 debole, con un numero di puntate o episodi limitato (\u00e8 il caso delle miniserie e talvolta di serie, tra cui quelle antologiche), e opere a serialit\u00e0 forte, con un'elevata frammentazione narrativa (\u00e8 il caso dei serial e spesso delle serie tv).\nriguardo l'impiego dell'animazione, si distingue invece tra fiction animate (cartoni occidentali e anime) e opere live action. altre classificazioni sono basate sull'origine geografica: oltre telenovela e soap opera, associate rispettivamente ai paesi latini e agli stati uniti anche se poi esportate in diversi altri paesi, tra le produzioni orientali si possono distinguere ad esempio il dorama, il drama cinese, il drama coreano, il drama taiwanese, ecc.\n\n\n=== quality series ===\na partire dal nuovo millennio, la fiction televisiva \u00e8 stata investita da una rivoluzione che ne ha cambiato completamente le dinamiche di produzione, fruizione e apprezzamento. gi\u00e0 nel 1996 robert j. thompson anticipa con il proprio testo television\u2019s second golden age i risultati straordinari della mutazione (all\u2019epoca solo avviata) prevedendo la nascita di un nuovo genere di linguaggio artistico seriale: le quality series.\nper comprendere come e perch\u00e9 le quality series siano da considerarsi una classificazione a s\u00e9 stante di narrazione seriale televisiva, si devono considerare due principali fenomeni:\n\nil contesto industriale e le innovative dinamiche di fruizione che ne hanno permesso la nascita \u2014 il nuovo medium definito complex tv;\nla rivalutazione culturale e artistica della televisione e la conseguente nuova produzione \u2014 il fenomeno della quality tv.le quality series attraggono i professionisti del settore cinematografico e appassionano sia il pubblico popolare che quello pi\u00f9 esigente, ereditando dal romanzo \u00abil ruolo egemone di testimone dello spirito dei tempi\u00bb, e impongono una ridiscussione riguardo al paradosso serialit\u00e0\u2013arte tra gli intellettuali contemporanei; anche alessandro baricco in the game, testo in cui si propone di mappare la rivoluzione digitale, scrive riguardo alle nuove serie televisive che \u00abil loro accecante successo planetario non si spiega se non ricorrendo al codice genetico dell\u2019insurrezione digitale, di cui le serie sono la pi\u00f9 riuscita espressione artistica\u00bb. possiamo indicare le quality series come nuovo genere di narrazione seriale, laddove intendiamo con \u201cgenere\u201d una categoria di prodotti a s\u00e9 stanti e riconoscibili per dinamiche industriali e caratteristiche testuali.\nnelle dinamiche tecnologiche, di fruizione e di apprezzamento, spiegate con i fenomeni di complex tv e quality tv, possiamo individuare le peculiarit\u00e0 del genere quality series dal punto di vista critico e industriale, che grasso e penati sintetizzano nel testo la nuova fabbrica dei sogni:\nelevati valori produttivi;\ntemi in grado di inserirsi con rilevanza nelle grandi questioni etiche e spirituali dell\u2019era contemporanea;\ngrande favore del pubblico, \u00abpopolare e mainstream insieme all\u2019\u00e9lite pi\u00f9 colta e raffinata, gli opinion leader\u00bb;\ncapacit\u00e0 di sviluppare fenomeni di fandom;\ncoinvolgimento di personalit\u00e0 letterarie e cinematografiche nel ruolo di attori, sceneggiatori e registi.per completare la definizione del nuovo genere \u00e8 necessario considerare anche gli aspetti testuali in grado di distinguere le quality series come prodotti audiovisivi a s\u00e9 stanti. le quality series ibridano il linguaggio seriale televisivo con l\u2019adozione di strumenti propri del linguaggio cinematografico (ad es. l\u2019arco di trasformazione del personaggio), presentano una forte ibridazione di generi narrativi e ridisegnano i confini dei generi narratologici. le quality serie non sono quindi distinguibili per le tematiche affrontate o il genere narrativo a cui aderiscono, ma sono piuttosto da catalogare testualmente in base alle teorie e tecniche adottate della sceneggiatura e della regia cinematografiche (gli influssi della settima arte sono riscontrabili in tutti i reparti di produzione: prestazioni attoriali, scenografie, costumi, effetti speciali, montaggio, effetti e colonna sonora).\n\n\n== generi narrativi ==\ni generi sono generalmente equivalenti a quelli cinematografici, anche se non mancano categorie pi\u00f9 tipiche del medium televisivo.\nin particolare nei paesi anglosassoni, le fiction vengono suddivise in due macro-categorie: le comedy, di cui la sit-com \u00e8 il formato pi\u00f9 popolare, e i drama, opere a sfondo pi\u00f9 drammatico articolabili in svariate sotto-categorie.tra i sottogeneri, riscontrabili sia tra le opere drammatiche sia tra le fiction pi\u00f9 improntate alla commedia, si possono evidenziare quelle di genere familiare (in inglese chiamate family drama), di genere adolescenziale (anche noti come teen drama), ambientate in epoche passate (in costume, in inglese definite costume drama o period drama), incentrate su eventi storici reali (di genere storico), a sfondo giallo, medico o politico.\nil poliziesco \u00e8 molto popolare tra le serie televisive, in particolare nella forma procedurale, con un caso diverso da risolvere per ogni episodio. altri generi principali sono l'azione, l'avventura, il giallo, il thriller, la fantascienza, il fantasy, l'horror, il religioso e il western.\n\n\n=== commedie e sit-com ===\n\nle commedie mirano a divertire lo spettatore, narrando eventi di carattere leggero o anche seri ma in chiave ironica o satirica. sono comuni tratti distintivi una struttura narrativa in quattro atti, la ripetizione, dialoghi arguti, l'auto-riflessivit\u00e0 e l'iperbole. possono assumere varie forme e declinazioni (parodia, satira, commedia nera...), fondersi con il genere drammatico (nel caso della commedia drammatica), o legarsi ad altri sottogeneri, come il fantascientifico (commedia fantascientifica), l'azione (commedia d'azione) o il sentimentale (commedia romantica).\nla sit-com, abbreviazione di situation comedy (commedia di situazione), \u00e8 la forma di commedia televisiva pi\u00f9 diffusa, contraddistinta da episodi auto-conclusivi della durata media di 18-25 minuti, dialoghi veloci, situazioni spesso poco realistiche, e ambientazioni comuni e ristrette. spesso includono risate registrate che accompagnano i momenti pi\u00f9 divertenti e a volte sono filmate alla presenza di un pubblico.\nin base al tipo di location predominante, in inglese si distingue inoltre la domestic comedy (commedia domestica), ambientata in contesti domestici in cui predominano atmosfere calde e accoglienti, forti legami famigliari e storie con una morale che mirano a far immedesimare direttamente lo spettatore, dalla workplace comedy (commedia professionale o lavorativa), ambientata in luoghi di lavoro e solitamente caratterizzata da personaggi pi\u00f9 improntati all'azione, con trame che occasionalmente sfruttano la tensione che nasce tra colleghi con caratteri e origini diversi; quest'ultimo \u00e8 anche visto come un sottogenere pi\u00f9 flessibile dai produttori in quanto d\u00e0 pi\u00f9 opportunit\u00e0 di aggiungere o cambiare, anche solo temporaneamente, membri del cast o modificare i set. in inglese si parla anche di sophisticated comedy (commedia sofisticata) quando la fiction \u00e8 incentrata sulle problematiche dell'\"alta societ\u00e0\".\n\n\n=== fiction drammatiche ===\n\nil genere drammatico \u00e8 costituito da trame con risvolti tragici, o comunque pi\u00f9 \"seri\" o a pi\u00f9 alta intensit\u00e0 emotiva di una commedia, anche se pu\u00f2 includere elementi comici di alleggerimento. i personaggi sono complessi e ben sviluppati, mentre i set sono generalmente pi\u00f9 vasti e curati rispetto a una sit-com. la durata tipica degli episodi delle serie televisive drammatiche \u00e8 di circa 45-50 minuti.\nquando una fiction presenta contemporaneamente aspetti caratteristici sia del genere drammatico che della commedia \u00e8 chiamata commedia drammatica; uno dei primi esempi pi\u00f9 rappresentativi di dramedy televisiva, genere tradizionalmente considerato dai critici pi\u00f9 elevato e raffinato, \u00e8 la serie moonlighting, nel 1985 nominata contemporaneamente come best drama e best comedy ai directors guild of america awards.\n\n\n=== altri generi e sottogeneri ===\n\n\n==== fiction adolescenziali ====\n\nla fiction adolescenziale identifica opere con protagonisti adolescenti e il cui universo narrativo affronta almeno alcuni dei temi tipici legati all'adolescenza. sono stereotipi ricorrenti i ragazzi secchioni contrapposti ai bulli, i ragazzi popolari, attraenti e superficiali contrapposti ai pi\u00f9 solitari o emarginati, mentre le linee narrative solitamente escludono o mettono nettamente in secondo piano gli adulti; sono infatti spesso gli adolescenti ad affrontare da soli i \"problemi da adulti\", mentre i pi\u00f9 grandi sono presentati come pi\u00f9 ingenui e non capaci di analizzare a pieno le situazioni come i pi\u00f9 giovani. prima che in televisione le caratteristiche delle opere a tema adolescenziale si erano gi\u00e0 ben delineate al cinema a partire dagli anni cinquanta grazie a opere come giovent\u00f9 bruciata e, pi\u00f9 tardi, breakfast club. le trame possono ricadere in qualsiasi genere, compreso il melodrammatico o il fantasy; si possono distinguere le commedie e le sitcom adolescenziali (in inglese teen sitcom) dai drammi adolescenziali (teen drama).\nil genere ha trovato popolarit\u00e0 in televisione durante gli anni novanta, con beverly hills 90210 ad affermarsi uno dei primi teen drama di successo, cui seguiranno popolari serie come my so-called life, buffy l'ammazzavampiri, veronica mars, the o.c., dawson's creek, glee, pretty little liars, \u00e9lite; hollyoaks \u00e8 considerata la prima fiction adolescenziale britannica di successo. alcune giocano con i luoghi comuni o li ribaltano: la bella ragazza bionda solitamente vittima nelle opere horror in buffy \u00e8 invece la protagonista che salva il mondo, mentre in veronica mars \u00e8 una detective di successo. sempre importante \u00e8 la colonna sonora; con temi e generi musicali ben definiti associati a ogni protagonista.\n\n\n==== fiction d'azione e d'avventura ====\nla fiction d'azione \u00e8 un genere in cui i protagonisti si confrontano con una serie di sfide che tipicamente includono scenari di violenza, lotte fisiche e inseguimenti frenetici. generalmente i personaggi coinvolti non hanno particolare complessit\u00e0, risultando facile distinguere \"buoni\" e \"cattivi\". molto spesso sono d'azione le fiction poliziesche, specialmente quando danno un certo risalto alle scene di violenza, pratica che era molto comune nella televisione statunitense degli anni sessanta; tra le fiction pi\u00f9 violenti dell'epoca spicca gli intoccabili. nei decenni successivi, anche a causa delle diffuse critiche rivolte all'eccessiva raffigurazione di scene violente, l'intensit\u00e0 delle scene d'azione inizi\u00f2 a diminuire, con la ricerca di nuovi espedienti per catturare l'interesse degli spettatori: alcune fiction iniziarono a introdurre personaggi pi\u00f9 complessi, altre sfruttavano invece il loro aspetto fisico senza preoccuparsi di risultare sessiste (magnum, p.i. e charlie's angels), altre ancora puntavano sulla commedia (the dukes of hazzard) o su ambientazioni fantascientifiche (battlestar galactica). tra gli esempi pi\u00f9 moderni di fiction d'azione macgyver, renegade, 24, nikita e chuck.\nsono generi correlati quello bellico, specialmente quando \u00e8 posta pi\u00f9 attenzione alle battaglie rispetto ai retroscena politici, il western e l'avventura.\nle fiction d'avventura generalmente vedono i protagonisti abbandonare la loro vita ordinaria per intraprendere un viaggio alla ricerca di qualcosa, non necessariamente materiale. i personaggi vivono quindi anche situazioni di pericolo, ma tipicamente \u00e8 mantenuta pi\u00f9 enfasi sulla storia dei personaggi e sul raggiungimento dei loro obiettivi che sull'emotivit\u00e0 delle singole situazioni affrontate. altre volte invece il genere si fonde maggiormente con quello d'azione. la storia narrata pu\u00f2 essere un'unica avventura o anche suddividersi o comunque includere una serie di mini-avventure.\n\n\n==== fiction in costume e storiche ====\nla fiction in costume (period drama) \u00e8 il genere in cui ricadono le opere ambientate in un passato pi\u00f9 o meno lontano, le cui scenografie e costumi rispecchiano pi\u00f9 o meno accuratamente relativi luoghi e abiti tipici. tra le pi\u00f9 note rientrano io claudio imperatore, the way we live now, downton abbey, orgoglio e pregiudizio, su e gi\u00f9 per le scale, deadwood, when the boat comes in, ritorno a brideshead, il trono di spade, vikings, le ragazze del centralino, peaky blinders e mad men.un suo sottogenere \u00e8 il western, mentre affine \u00e8 anche il genere storico, in cui ricadono opere la cui trama racconta o comunque d\u00e0 un certo peso ad eventi storici realmente accaduti.\nil western era un tipo di fiction molto popolare nei primi decenni della televisione statunitense. se nei primi anni si rivolgeva prevalentemente a un pubblico di ragazzi (tra i primi popolari western televisivi si ricordano the gene autry show, the roy rogers show, cisco kid, the lone ranger e hopalong cassidy), negli anni cinquanta i western invasero la prima serata statunitense, con serie rivolte a un pubblico pi\u00f9 adulto in cui violente sparatorie erano molto frequenti: tra le tante nascono gunsmoke, frontier, cheyenne, le leggendarie imprese di wyatt earp e tales of wells fargo. tra la fine degli anni cinquanta e gli anni sessanta, a seguito delle diffuse critiche alla troppa violenza mostrata in tv, l'azione viene ridotta lasciando pi\u00f9 spazio a trame romantiche, melodrammatiche e di genere familiare. in questo periodo debuttano the deputy, carovane verso il west, maverick, la grande vallata, ai confini dell'arizona e la longeva bonanza. negli anni settanta e ottanta il genere diventa sempre meno popolare; nel 1989 colomba solitaria con protagonisti robert duvall e tommy lee jones \u00e8 una delle ultime a registrare un particolare successo.\n\n\n==== fiction familiari ====\nla fiction familiare \u00e8 una fiction incentrata sulle dinamiche e sui rapporti interpersonali tipici di una famiglia. a seconda del macro-genere di riferimento si pu\u00f2 parlare di dramma, commedia o sit-com familiare (in inglese rispettivamente family drama, family comedy o family sitcom), ma anche di commedia drammatica familiare.\ncomplice il periodo di espansione demografica ed economica in cui fu introdotta, la televisione era stata concepita sin dalle origini come un mezzo per le masse e quindi per le famiglie, di conseguenza la fiction a tema familiare si \u00e8 affermata immediatamente come uno dei generi pi\u00f9 popolari tra le prime fiction televisive, in particolare tra le commedie. il modello tipico di famiglia rappresentato negli stati uniti inizialmente era pi\u00f9 idealistico che realistico, ricalcando molti aspetti del tipico sogno americano e basandosi su visioni nostalgiche dei rapporti tra consanguinei e vicini di casa. non c'era spazio per le minoranze etniche e la censura impediva di allargare le tematiche trattate a quelle che erano le reali problematiche sociali; all'inizio degli anni sessanta le tipiche sitcom in onda rappresentavano famiglie idealizzate dei sobborghi (the donna reed show, ci pensa beaver e father knows best sono alcuni esempi), iniziando ad includere elementi pi\u00f9 realistici solo durante la seconda met\u00e0 del decennio, quando complice l'esplosione dei divorzi, furono introdotti vari genitori single, anche se mai si trattava di conseguenze di divorzi, tema fortemente censurato. solo dagli anni settanta, quando ormai documentari e reality avevano gi\u00e0 iniziato a trattare approfonditamente i disagi sociali pi\u00f9 comuni, dalle tipiche difficolt\u00e0 economiche della famiglia media alla gestione dell'omosessualit\u00e0, anche le fiction televisive iniziarono a non affidarsi solo agli stereotipi passati. iniziarono quindi presto a diffondersi donne autonome e lavoratrici, famiglie afroamericane, genitori divorziati e persino l'aborto non era pi\u00f9 un tab\u00f9; in questo periodo trovano successo arcibaldo, maude e i jefferson. negli anni ottanta le soap opera da prima serata dallas e dynasty evidenziavano gli aspetti pi\u00f9 cupi di famiglie fortemente disfunzionali, affrontando temi come l'infedelt\u00e0 matrimoniale, l'incesto, lo stupro e l'alcolismo; nel 1984 the burning bed fu uno dei primi film tv a trattare un caso di violenza domestica, mentre sit-com come sposati... con figli fanno il verso alle vecchie commedie degli anni cinquanta. negli anni a seguire la produzione televisiva statunitense e internazionale esplora ancora di pi\u00f9 le diversit\u00e0 sociali, etniche, culturali e l'evoluzione dei modelli di famiglia, ma continuano a non mancare prodotti che spingono i pi\u00f9 idealistici valori tradizionali legati alla famiglia. tra gli esempi pi\u00f9 moderni settimo cielo, brothers & sisters - segreti di famiglia, parenthood, this is us, here and now - una famiglia americana,modern family \n\n\n==== fiction fantasy e di fantascienza ====\n\nil fantasy e la fantascienza sono generi affini che nei paesi anglosassoni vengono a volte considerati parte di un macro-genere chiamato speculative fiction (fiction speculativa). il genere fantasy racchiude opere caratterizzate dalla presenza di contesti o elementi completamente estranei alla comune realt\u00e0, dando spazio a oggetti, creature o manifestazioni mitologiche, magiche o soprannaturali. la fantascienza identifica opere fantastiche con fondamenti scientifici reali; spesso ambientate nel futuro, possono raffigurare ipotetiche tecnologie molto avanzate o creature la cui esistenza \u00e8 almeno teoricamente possibile (inclusi mostri nati da mutazioni genetiche o alieni). \u00e8 possibile che un'opera ricada in entrambe le categorie, come spesso \u00e8 il caso delle fiction supereroistiche; in inglese a volte si parla di science fantasy per evidenziare l'unione dei due generi. in una science fantasy magia e (fanta)scienza convivono, possono esservi delle tecnologie talmente avanzate da rasentare la magia o personaggi con poteri tanto avanzati da poter sembrare magici.si pu\u00f2 individuare una moltitudine di sottogeneri e filoni sia per il fantasy sia per la fantascienza.\ntradizionalmente si tratta di generi non molto diffusi nei palinsesti televisivi. agli inizi, tra gli anni 1940 e i primi anni 1950, le science fiction erano generalmente produzioni a basso costo rivolte ai bambini, spesso legandosi con il genere western (sono esempi buck rogers, captain video and his video rangers, flash gordon e space patrol). tra i programmi rivolti agli adulti figuravano invece lights out, out there e tales of tomorrow, che, oltre a presentare storie originali, adattavano anche racconti di autori come jules verne, h. g. wells e ray bradbury. pi\u00f9 tardi diverse fiction iniziarono a raffigurare metafore e allegorie in cui venivano veicolate le tensioni e le paure della guerra fredda, ma anche a celebrare l'avanzamento della tecnologia spaziale; negli anni 1960 emergono su tutte ai confini della realt\u00e0 e the outer limits. la maggior parte delle fiction fantascientifiche rimanevano per\u00f2 storie avventuristiche per ragazzi, come viaggio in fondo al mare, lost in space, time tunnel e la terra dei giganti, anche se elementi fantasy o di fantascienza iniziavano a diffondersi anche in fiction di altri generi, tra le quali i pronipoti, il mio amico marziano, strega per amore, e, tra le serie televisive di spionaggio ideate sull'onda del successo dei film di james bond, il prigioniero.\nnel 1966, inoltre, nasceva star trek, la fiction di fantascienza pi\u00f9 popolare in assoluto, che riusciva a intervallare storie di azione e avventura con un varie tematiche sociali, affrontando tra gli altri temi come il razzismo, la guerra, il sessismo, mentre nel 1963 era nata la longeva doctor who.tra la fine degli anni sessanta e gli anni settanta, tra le tipiche trame di fantascienza, in cui fino ad allora predominava l'interesse per l'esplorazione spaziale, si diffondono anche storie di alieni e cospirazioni (gli invasori, ufo e project ufo). negli anni settanta, durante una fase di declino del genere, si affermano serie come l'uomo da sei milioni di dollari, la donna bionica, blake's seven e, in un tentativo di rivolgersi al pubblico della saga di star wars, battlestar galactica e capitan rogers nel 25\u00ba secolo, per le quali fu dedicata grande attenzione agli effetti speciali, mai cos\u00ec complessi e costosi in campo televisivo. negli anni ottanta debuttano v - visitors, uno dei rari esempi televisivi di cyberbunk: max headroom, la fantasy romantica la bella e la bestia, quantum leap e star trek: the next generation.\nnegli anni 1990 il franchise di star trek si espande con star trek: deep space nine e star trek: voyager, mentre tra le nuove serie di fantascienza spiccano babylon 5, space precinct, l'iconica e longeva x-files, farscape e stargate sg-1, che alimenta un suo franchise. parallelamente nascono anche le serie fantasy highlander, hercules, buffy l'ammazzavampiri e streghe.\nnegli anni 2000 debuttano andromeda, fringe, roswell, smallville, heroes, la pluri-premiata lost e, nel filone fantasy del soprannaturale, ghost whisperer - presenze, true blood, the vampire diaries e la longeva supernatural. negli anni 2010 il genere fantastico conosce nuove punte di qualit\u00e0 e popolarit\u00e0 grazie a prodotti di successo come the walking dead, teen wolf, american horror story e soprattutto il trono di spade. contemporaneamente cresce notevolmente, come al cinema, anche il filone supereroistico, con serie come arrow, the flash, misfits, agents of s.h.i.e.l.d., daredevil, supergirl e legion.\n\n\n==== fiction gialle ====\n\nle fiction gialle sono opere la cui trama \u00e8 generalmente basata sulla commissione di un crimine e/o sulle sue immediate conseguenze. a volte sono anche dette fiction criminali.\ninclude diversi sottogeneri, il pi\u00f9 popolare dei quali \u00e8 il poliziesco, in particolare nella forma del police procedural. nelle fiction poliziesche, che tradizionalmente aspirano ad essere le pi\u00f9 realistiche, protagoniste sono le indagini condotte dalla polizia a seguito di uno o pi\u00f9 delitti. tra le prime serie televisive con protagonisti detective figurano stand by for crime e chicagoland mystery players, ma la prima a registrare un certo successo e una notevole influenza per le serie pi\u00f9 tarde fu dragnet, andata in onda dal 1951. negli anni sessanta ironside fu tra le prime a incorporare visioni pi\u00f9 liberali che non approvavano a pieno lo status quo, dando spazio anche a donne, giovani e afroamericani. nei decenni a seguire il genere andava diventando sempre pi\u00f9 prolifico, evolvendosi e sperimentando forme nuove. negli anni settanta serie come mccloud, columbo e kojak vedevano protagonisti detective con personali idiosincrasie verso le procedure investigative standard, questionando la loro efficacia, altre come toma vedevano protagonisti poliziotti che infrangevano regolarmente le regole. negli anni ottanta tra le pi\u00f9 innovative spiccano hill street blues, che introduceva uno stile documentaristico, uno stile narrativo pi\u00f9 frammentato e personaggi dalla morale ambigua, new york new york (cagney & lacey), che diede molto spazio a tematiche femministe, e miami vice, che, oltre a personaggi dalla morale ambigua, incorporava uno stile visivo derivato dal noir, con alti contrasti, luci non bilanciate e angoli di ripresa estremamente alti o bassi, mischiato con segmenti musicali elusivi e allusivi. negli anni novanta spiccano invece law & order, con episodi divisi tra una prima parte di indagini poliziesche e una seconda in cui trovano spazio i relativi sviluppi giudiziari, e homicide, con una struttura narrativa poco convenzionale segnata da salti nella narrazione e bruschi cambi di inquadratura. dagli anni 2000 \u00e8 dato molto risalto al lato tecnico-scientifico delle indagini; a conoscere popolarit\u00e0 sono serie come csi - scena del crimine, ncis - unit\u00e0 anticrimine, bones e the mentalist.\nsono sottogeneri anche il classico giallo deduttivo, in cui la trama ruota attorno alla risoluzione di un enigma dai contorni misteriosi; il thriller, caratterizzato da opere con una marcata componente di intrigo, avventura e specialmente suspense, in cui a volte il punto di vista narrativo \u00e8 diviso tra quello dei personaggi \"buoni\" e quello dei \"cattivi\"; il gangster, in cui prevale il punto di vista dei criminali; il giudiziario, composto da opere incentrate su vicende legali, in inglese chiamate anche courtroom drama quando il tribunale \u00e8 la location principale; le fiction di spionaggio e le opere noir.\n\n\n==== fiction mediche ====\nle fiction mediche sono quelle che narrano storie a sfondo medico o comunque ambientate in contesti medici. quando sono ambientate principalmente in un ospedale, circostanza frequente, sono dette anche ospedaliere. il dottor kildare, andata in onda tra il 1961 e il 1966, \u00e8 considerata una delle prime serie televisive mediche di successo. tra i pi\u00f9 noti esempi di fiction mediche e.r. - medici in prima linea, dr. house - medical division, grey's anatomy, private practice e nip/tuck.\n\n\n==== fiction musicali ====\nla fiction musicale \u00e8 un genere di programmi in cui predomina la musica; pu\u00f2 trattarsi di musical veri e propri, di fiction in cui performance musicali hanno un ruolo centrale nell'universo narrativo, o che si svolgono in contesti musicali professionali. un esempio famoso \u00e8 glee, i cui protagonisti fanno parte di un glee club e dunque si esibiscono in performance canore in ogni episodio.\n\n\n==== fiction religiose ====\nla fiction religiosa identifica programmi in cui predominano linee narrative a sfondo religioso; pu\u00f2 trattarsi di fiction che affrontano tematiche religiose o con protagonisti membri del clero, basate su eventi narrati in testi sacri (dette anche bibliche quando tratte dalla bibbia) o sull'agiografia di importanti personalit\u00e0 religiose.\nil genere \u00e8 tra i meno diffusi. solitamente gli aspetti religiosi nelle fiction sono limitati alla celebrazione di eventi come matrimoni, battesimi o funerali, e, quando entrano pi\u00f9 marcatamente nel genere religioso personaggi e tematiche sono presentate nel modo pi\u00f9 generico e convenzionale possibile, sia per evitare controversie sia per abbracciare un pubblico pi\u00f9 ampio. tra le non molte serie televisive a sfondo religioso degli anni settanta e ottanta figurano i ragazzi di padre murphy, in cui il protagonista si finge un prete; sarge, con george kennedy nei panni di un ex detective diventato prete, le inchieste di padre dowling in cui prete diventa un investigatore improvvisato, e autostop per il cielo, in cui un angelo aiuta persone comuni che affrontano momenti difficili.\nnegli anni novanta tematiche a sfondo religioso sono un po' pi\u00f9 popolari, venendo incluse tra le altre in serie come la famiglia brock, un medico tra gli orsi e christy; nel 1994 nasce inoltre la popolare e longeva il tocco di un angelo.pi\u00f9 frequenti sono film e miniserie incentrate su storie bibliche, tra cui the story of jacob and joseph (1974), ges\u00f9 di nazareth (1977), nel silenzio della notte (1978), the day christ died (1980), masada (1981), samson and delilah (1984), abramo (1993) e mos\u00e8 (1995).\n\n\n== glossario tecnico ==\nsi riportano di seguito alcuni termini tecnici ricorrenti nell'universo della fiction televisiva.\narena: complesso delle ambientazioni, anche concettuali, in cui si svolge la serie, definendo i limiti entro cui si \"spingono\" i soggetti dei diversi episodi.\nbackstory: indica la storia pregressa dei protagonisti rispetto alle vicende narrate.\nbibbia (bible in inglese): documento preparato durante la pre-produzione dell'opera che raccoglie i profili dei personaggi, le descrizioni dei set e le principali linee narrative che dovr\u00e0 seguire l'opera.\ncaso di puntata (o plot episodico): il caso (ad esempio medico o poliziesco) affrontato in un singolo episodio, termine usato per distinguerlo dall'eventuale trama orizzontale.\ncliffhanger: un colpo di scena o un punto culminante ad alta intensit\u00e0 emotiva utilizzato come espediente della narrazione per mantenere alto l'interesse dello spettatore dopo la fine di un episodio o una puntata (in attesa della trasmissione del nuovo) o all'interno di un episodio (o puntata) prima di una prevista pausa pubblicitaria.\ncollection: raccolta di fiction, generalmente film tv, con uno o pi\u00f9 elementi essenziali in comune e quindi distribuiti come parte di uno stesso \"ciclo\" o una stessa serie; pu\u00f2 trattarsi anche di opere realizzate autonomamente e distribuite insieme in un secondo momento.\nconcept: storia base, progettuale, dell'opera, generalmente successiva alla produzione/acquisizione del soggetto.\ncrossover: episodio in cui compaiono uno o pi\u00f9 personaggi di una o pi\u00f9 altre serie, con una trama che si pu\u00f2 sviluppare in pi\u00f9 episodi di tutte o parte le fiction coinvolte.\ndocu-drama (o docu-fiction): documentario che sfrutta tecniche proprie della fiction, con ricostruzioni interpretate da attori. affine \u00e8 il termine faction, incontro tra fact e fiction, usato talvolta per indicare opere che mischiano finzione e realt\u00e0.\nepisodio: frammento narrativo di una serie televisiva caratterizzato da una trama auto-conclusiva, a volte affiancata da una trama che prosegue in episodi successivi.\nepisodio pilota (anche chiamato semplicemente pilota o pilot): \u00e8 il primo episodio di una serie o di un serial (in tal caso chiamato puntata pilota), di grande importanza per presentare i personaggi e impostare tonalit\u00e0 e stile che la fiction manterr\u00e0 anche nei segmenti successivi.\nepisodio stand-alone: episodio scollegato dalla trama orizzontale degli episodi, come pu\u00f2 essere uno speciale in occasione di una certa ricorrenza (es. natalizio).\nfandom: comunit\u00e0 di persone unita dall'interesse e la passione in comune verso un oggetto o un fenomeno, in tal ambito una fiction o un genere di fiction.\nfalso documentario (o mockumentary): fiction che utilizza il linguaggio documentaristico pur narrando eventi di fantasia.\nfiction kolossal: termine usato principalmente negli anni novanta per indicare opere realizzate con un grande impiego di risorse materiali e finanziarie.\nfiction-mania: termine usato per sottolineare una tendenza o una passione superiore alla media verso le fiction.\nfilm pilota: film televisivo con una trama prevalentemente auto-conclusiva realizzato come potenziale primo episodio di una serie televisiva o primo elemento di una serie di film.\nmidseason replacement: programma televisivo destinato ad essere distribuito nella seconda parte della stagione televisiva di un'emittente.\nminifiction (o microfiction, o fiction interstiziale): fiction composta da episodi di pochi minuti (fino a dodici), come nel caso delle webserie.\nminiserie: fiction che narra una storia unica come fosse un film ma frammentata nell'arco di pi\u00f9 puntate come un serial; le puntate sono in numero limitato (generalmente da due fino a una decina o poco pi\u00f9).\noriginale: aggettivo usato per identificare una fiction basata su una storia originale, cio\u00e8 non derivata da un'altra opera.\npitch: presentazione, generalmente orale, di un progetto per una nuova fiction ai dirigenti di un'emittente.\nprime time serial (o prime time soap, o supersoap): per identificare un serial, tipicamente una soap opera, trasmessa in prima serata, adottando la programmazione di una serie televisiva; generalmente le soap opera sono infatti prodotti pensati per riempire il day-time.\npuntata: frammento narrativo dei serial e delle miniserie caratterizzato da una trama aperta destinata a proseguire nelle puntate successive (fino all'ultima della fiction).\npersonaggio regolare o fisso (regular in inglese): aggettivo riferito a un personaggio o a un attore che ricorre nella maggior parte o in tutti gli episodi (o puntate) di una fiction almeno per un certo periodo di tempo, solitamente almeno una stagione. si distingue dai personaggi e membri del cast ricorrenti (recurring in inglese) e dalle guest star, che compaiono solo in una parte degli episodi o comunque per un periodo di tempo e/o con importanza minore.\nserie antologica (anthology in inglese): serie con episodi (o stagioni) che presentano personaggi e ambienti diversi, completamente autonomi.\nserie di culto (o cult serial): come per i film di culto, \u00e8 una fiction che ha generato un largo seguito (fandom).\nserie serializzata (anche detta serie seriale, serie a incastro, serial drama o serialized drama in inglese): serie televisiva che presenta elementi dei serial, e in particolare una marcata trama orizzontale sviluppata su pi\u00f9 episodi o stagioni; si differenzia dalla serie episodica (o serie episodica classica) che invece presenta quasi esclusivamente trame verticali.\nshortcom (o striscia): sit-com con segmenti narrativi di breve durata, realizzate in poco tempo e dette anche instant comedy.\nspin-off: opera derivata da un'altra opera pre-esistente.\nstory editor: figura professionale che revisiona le sceneggiature prodotte.\nstagione: insieme di puntate o episodi di una fiction distribuite in un delimitato periodo temporale.\nstory line: sinonimo di linea narrativa.\nsyndication: praticamente che si riferisce della cessione dei diritti di ri-trasmissione di un programma televisivo ad altre emittenti rispetto all'emittente originale o direttamente alla vendita dei diritti per la prima trasmissione a una rete di emittenti locali invece di una singola nazionale.\nteaser: sorta di prologo dell'episodio con scene accattivanti tipicamente inserito prima della sigla di una serie televisiva. teaser \u00e8 anche il nome di brevi filmati promozionali assimilabili ai trailer.\nteleromanzo: nei primi decenni della televisione indicava uno sceneggiato adattato da un romanzo, quindi non originale.\ntrama orizzontale (continuing story, running plot o continuity in inglese): trama che si sviluppa nell'arco di pi\u00f9 episodi o stagioni.\ntrama verticale (anthology plot in inglese): trama che si sviluppa e conclude all'interno di un singolo episodio.\nunit\u00e0 di programmazione (broadcasting unit in inglese): indica il segmento di cui si compone la fiction, corrisponde all'episodio, alla puntata o all'intero film in caso di opere non seriali.\nupfront: presentazione dei nuovi palinsesti di un'emittente televisiva.\nwalk-and-talk: tecnica di riprese usata per riprendere due o pi\u00f9 personaggi in movimento ma allo stesso tempo impegnati in un fitto dialogo.\nwebserie: fiction concepita specificatamente per la fruizione via internet, generalmente una minifiction.\n\n\n== note ==\n\n\n== bibliografia ==\n marcello aprile e debora de fazio (a cura di), la serialit\u00e0 televisiva. lingua e linguaggio nella fiction italiana e straniera, galatina, congedo, 2010, isbn 978-88-8086-917-7, sbn it\\iccu\\cfi\\0767129.\n luca bandirali e enrico terrone, filosofia delle serie tv. dalla scena del crimine al trono di spade, udine, mimesis, 2013, isbn 978-88-575-1292-1, sbn it\\iccu\\ubo\\3989108.\n milly buonanno, le formule del racconto televisivo: la sovversione del tempo nelle narrative seriali, milano, sansoni, 2002, isbn 978-88-383-1922-8, sbn it\\iccu\\ubo\\1842561.\n glen creeber, the television genre book, 3\u00aa ed., londra, british film institute, 2015, isbn 978-1-84457-526-8.\n leopoldo damerini e fabrizio margaria, dizionario dei telefilm, milano, garzanti, 2004, isbn 88-11-60024-3, sbn it\\iccu\\ubo\\2436312.\n federico di chio, american storytelling. le forme del racconto nel cinema e nelle serie tv, carocci, 2016, isbn 978-88-430-7933-9, sbn it\\iccu\\lo1\\1617713.\n aldo grasso, buona maestra. perch\u00e9 i telefilm sono diventati pi\u00f9 importanti del cinema e dei libri, milano, mondadori, 2007, isbn 978-88-04-56815-5, sbn it\\iccu\\ubo\\3187148.\n aldo grasso (a cura di), enciclopedia della televisione, 3\u00aa ed., milano, garzanti, 2008, isbn 88-11-50526-7, sbn it\\iccu\\rms\\1943117.\n aldo grasso e cecilia penati, la nuova fabbrica dei sogni. miti e riti delle serie tv americane, milano, il saggiatore, 2016, isbn 978-88-428-2182-3, sbn it\\iccu\\lo1\\1622983.\n giorgio grignaffini, i generi televisivi, roma, carocci, 2004, isbn 978-88-430-6084-9, sbn it\\iccu\\rms\\1071424.\n pierpaolo panico, inforemediation. contemporaneit\u00e0 e informazione ri-mediata nella serialit\u00e0 televisiva, soveria mannelli, rubbettino, 2010, sbn it\\iccu\\nap\\0504952.\n maria pia pozzato e giorgio grignaffini, mondi seriali. percorsi semiotici nella fiction, milano, rti, 2008, isbn 978-88-95596-01-3, sbn it\\iccu\\ubo\\3380051.\n\n\n== altri progetti ==\n\n wikiquote contiene citazioni di o su fiction televisiva"