La densità di popolazione è una misura del numero di persone che abitano in una determinata area (che può includere o meno le superfici delle acque interne). In senso più esteso la densità di popolazione non si riferisce solo agli esseri umani, ma può essere estesa con riferimento a popolazioni di qualsiasi organismo vivente.


== Descrizione ==
Normalmente si misura in "abitanti per chilometro quadrato" (ab./km²). Il valore si ottiene semplicemente dividendo il numero di abitanti di un determinato territorio per la superficie del territorio stesso (espressa in km²).
È un dato indicato generalmente per le città, le province, le regioni, gli stati e il mondo intero. Nelle voci sugli stati la densità si riferisce alle sole terre emerse, mentre nella lista degli Stati per densità di popolazione si riferisce alla superficie totale comprese le acque interne.
Gli agglomerati del mondo con le maggiori densità di popolazione sono Macao, Monaco, Taiwan, Hong Kong, Singapore e Gibilterra: sono nazioni piccole, che quasi coincidono con la città loro capitale, e hanno per questo un alto livello di urbanizzazione. Lo Stato del mondo che ha la maggior densità di popolazione pur non essendo piccolo è il Bangladesh, dove 153 milioni di abitanti popolano i fertili terreni coltivabili della pianura del bacino del fiume Gange, con una densità di 1 000 abitanti per chilometro quadrato. Lo Stato con minore densità di popolazione è invece la Groenlandia con una densità abitativa di 0,03 abitanti per chilometro quadrato.


=== Densità di popolazione mondiale ===

La densità di popolazione media del mondo è attualmente di 54 persone per chilometro quadrato. Attualmente la popolazione mondiale ammonta a 8 055 800 000 persone. 
La superficie terrestre è di 510 milioni di chilometri quadrati, di cui 149 sono di terraferma. Molti dei territori più densamente popolati al mondo sono città-stato, microstati, o dipendenze. Questi territori hanno un'area relativamente piccola e un alto livello di urbanizzazione.


=== I nove paesi più densamente popolati ===


=== Gli otto paesi meno densamente popolati ===


== Voci correlate ==
Stati per densità di popolazione
Esplosione demografica
Effetto Allee


== Altri progetti ==

 Wikimedia Commons contiene immagini o altri file su densità di popolazione


== Collegamenti esterni ==

(EN) population density, su Enciclopedia Britannica, Encyclopædia Britannica, Inc. 
 Densità popolazione, su geography.about.com. URL consultato il 12 gennaio 2013 (archiviato dall'url originale il 1º febbraio 2017).
 Minimum viable population, su eoearth.org.
 Pubblicazione dati CIA,the-world-factbook, su cia.gov. URL consultato il 12 gennaio 2013 (archiviato dall'url originale il 5 gennaio 2010).