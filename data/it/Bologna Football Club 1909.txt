"il bologna football club 1909 (afi: /bo\u02c8lo\u0272\u0272a 'futbol \u02c8kl\u025bb/), meglio noto come bologna (o colloquialmente con la sigla bfc, da bologna football club), \u00e8 una societ\u00e0 calcistica italiana per azioni con sede nella citt\u00e0 di bologna. milita in serie a, il massimo livello della piramide calcistica nazionale.\nfondata il 3 ottobre 1909 da emilio arnstein, cadde in fallimento nel 1993 e si ricostitu\u00ec a livello societario con l'attuale denominazione dopo aver acquisito nuovamente i diritti e il titolo sportivo del sodalizio precedente. i colori sociali sono il rosso e il blu e la maglia di gioco \u00e8 a pali verticali alternati della medesima cromia. dal 1927 la squadra disputa le proprie gare interne nello stadio renato dall'ara, nato come stadio littoriale e chiamato, dal dopoguerra fino al 1983, stadio comunale, il quale pu\u00f2 ospitare 36 462 spettatori.con la partecipazione a 77 campionati di serie a a girone unico su 93, i felsinei si posizionano al 9\u00ba posto nella classifica perpetua delle formazioni nella massima categoria italiana, che tiene conto delle presenze totali nel campionato; contando i 16 campionati della massima serie prima del girone unico, suddivisi tra prima categoria, prima divisione e divisione nazionale, il bologna vanta in totale 93 presenze nella massima divisione nazionale. secondo la figc \u00e8 il club con la nona miglior tradizione sportiva in italia. al 2023, si posiziona al 195\u00ba posto nel club world ranking, la classifica mondiale dei club stilata dall'iffhs.tra i club pi\u00f9 blasonati d'italia, a livello nazionale annovera 7 titoli di campione d'italia, due coppe italia e una coppa alta italia. in ambito internazionale, il bologna fu la prima squadra italiana a vincere un trofeo continentale, nel 1932: la coppa dell'europa centrale; detiene 3 coppe mitropa (coppa dell'europa centrale / mitropa), record italiano nella competizione, e una coppa intertoto uefa. con la conquista del torneo dell'expo universale di parigi nel 1937, i veltri, soprannome con cui erano al tempo conosciuti, si affermano come una delle migliori squadre nel panorama dell'europa continentale. il bologna detiene il singolare record di due scudetti vinti allo spareggio: uno contro il torino nel 1929 e uno contro l'inter nel 1964. il bologna \u00e8 inoltre membro non ordinario dell'associazione dei club europei (eca), un organismo che rappresenta le societ\u00e0 calcistiche a livello europeo di fronte alla fifa.\n\n\n== storia ==\n\nil bologna football club viene fondato nel 1909 come \u00absezione per le esercitazioni di sport in campo aperto\u00bb del circolo turistico bolognese, su iniziativa di emilio arnstein e sotto la presidenza dello svizzero louis rauch. il club s'iscrive ai campionati organizzati dalla figc dalla stagione 1910-1911 e diviene una delle protagoniste del torneo italiano all'inizio negli anni venti, con l'ingaggio dell'allenatore professionista austriaco hermann felsner. i felsinei vincono il loro primo campionato italiano nella stagione 1924-1925 sconfiggendo il genoa dopo cinque incontri nella finale di lega nord e l'alba roma nella finalissima, in quello che la stampa definisce lo scudetto delle pistole. tra la fine degli anni venti e l'inizio degli anni trenta, secondo molti addetti ai lavori, i rossobl\u00f9 sono una delle formazioni pi\u00f9 forti e vincenti a livello mondiale: il bologna s'impone nuovamente nel campionato italiano (1929) e due volte nella coppa dell'europa centrale (1932 e 1934) \u2014 unica squadra italiana a vincere il trofeo sotto questa denominazione \u2014 con calciatori quali mario gianni, felice gasperi, bernardo perin, giuseppe della valle e angelo schiavio. nel 1934, renato dall'ara assume la presidenza della squadra.il ciclo di successi continua negli anni trenta e nei primi anni quaranta con le vittorie di altri quattro scudetti (1936, 1937, 1939 e 1941) e del trofeo dell'esposizione (1937) a parigi contro il chelsea, battuto 4-1; con questo match, i felsinei diventano la prima squadra italiana a sconfiggere una compagine inglese in un torneo internazionale. quel gruppo, guidato da \u00e1rp\u00e1d weisz prima e di nuovo da felsner poi, divenne noto come \u00ablo squadrone che tremare il mondo fa\u00bb. negli anni successivi, il bologna si posiziona frequentemente dietro le squadre dell'asse milano-torino. nella stagione 1945-1946 vince anche la coppa alta italia. con la fine del ciclo di vittorie e l'arrivo degli anni cinquanta, gli emiliani restano in massima divisione senza riuscire ad alzare qualche trofeo e concludendo i campionati nella parte bassa della graduatoria. nel decennio successivo inizia a giocare giacomo bulgarelli, divenuto un simbolo dei rossobl\u00f9.\n\nnel corso del campionato della stagione 1963-1964, cinque giocatori del bologna \u2014 pavinato, fogli, tumburus, perani e pascutti \u2014 vengono trovati positivi dopo gli esami effettuati un mese prima in occasione del match con il torino. i calciatori, l'allenatore e il medico poggiali sono squalificati per 18 mesi e il club penalizzato di tre punti. tuttavia, le controanalisi dimostrano l'innocenza dei tesserati: i tre punti sono restituiti e le squalifiche annullate, permettendo il riaggancio in vetta dei rossobl\u00f9 all'inter. il campionato termina con le due squadre appaiate al primo posto: per la prima volta si rende necessario uno spareggio, da giocare a roma. pochi giorni prima, muore per infarto il presidente dall'ara, mentre sono in corso le discussioni con moratti, presidente dell'inter, sui dettagli per lo spareggio. il bologna vince la sfida per 2-0, conquistando il settimo scudetto e prendendo parte per la prima volta alla coppa dei campioni.in seguito, la societ\u00e0 alterna allenatori e presidenti fino a quando edmondo fabbri guida il bologna al successo nella coppa italia e nella coppa di lega italo-inglese, entrambe conquistate nel 1970. quattro anni dopo, il club supera il palermo ai rigori e si aggiudica la sua seconda coppa italia. \na inizio anni ottanta, i rossobl\u00f9 sono autori di una doppia retrocessione in serie c1, alternandosi tra la prima e la seconda divisione verso la fine degli anni ottanta e l'inizio degli anni novanta. nel 1993, il bologna, retrocesso nuovamente in c1, fallisce ed \u00e8 rifondato sotto la denominazione di \"bologna football club 1909\", ripartendo proprio dal terzo livello calcistico. segue una rapida doppia promozione che riporta i felsinei in serie a e nelle competizioni europee, accogliendo i talenti di roberto baggio e giuseppe signori: nel corso della stagione 1998-1999 vince la coppa intertoto uefa e raggiunge le semifinali di coppa italia e di coppa uefa. nella stagione 2001-2002, grazie al conseguimento di 52 punti, il bologna sfiora il posizionamento in quarta piazza in campionato e di conseguenza la possibilit\u00e0 di partecipare all'edizione successiva della uefa champions league, a causa di una sconfitta all'ultima giornata; tuttavia grazie al settimo posto finale godette della qualificazione in coppa intertoto uefa.tra il 2005 ed il 2014, il bologna retrocede due volte in serie b, tuttavia pochi anni dopo viene promosso in massima serie. nel 2014 l'imprenditore canadese joey saputo diviene il quarto presidente straniero nella storia del bologna, avviando molti rinnovamenti societari e anche strutturali riguardanti, tra l'altro, il centro di allenamento e lo stadio, sul quale presenta in seguito un progetto di ristrutturazione completa.. nelle stagioni seguenti in serie a i rossobl\u00f9 concludono sempre tra la 10\u00aa e la 15\u00aa posizione in classifica, fino alla stagione 2022-2023, terminata al nono posto.\n\n\n== cronistoria ==\n\ndi seguito la cronistoria essenziale del bologna.\n\n\n== colori e simboli ==\n\n\n=== colori ===\nla prima maglia del bologna, nel 1909, era a quarti rossi e blu, riproducendo la divisa del collegio svizzero wiget auf sch\u00f6nberg di rorschach. nel 1910 il club si dissoci\u00f2 dal circolo e le maglie da gioco furono modificate con pali verticali rossobl\u00f9. questo tipo di disegno \u00e8 rimasto praticamente immutato nel tempo, tranne che per la variazione annuale nella larghezza delle bande.un'importante eccezione fu quella del 1925: in quell'anno il bologna vinse il suo primo scudetto indossando un'inedita maglia verde. tale divisa fu scelta dall'allora dirigente enrico sabattini, per imitazione di quella del rapid vienna. in realt\u00e0 il cambio di divisa fu anche suggerito dal caldo, che in quei giorni di giugno si faceva particolarmente sentire; la nuova maglia perci\u00f2 fu di cotone leggero verde scuro, con bordi e calzoncini neri.nei decenni successivi la maglia verde fu alternata a quella bianca come seconda divisa. il suo ultimo utilizzo risale agli anni ottanta. nel 1934 la divisa verde fu indossata dalla sampierdarenese in uno spareggio-promozione giocato contro il bari sul campo neutro di bologna: i liguri giocarono infatti con una muta di maglie verdi donata dal presidente del bologna dall'ara, visto che entrambe le squadre si erano presentate in divisa bianca. a fine anni novanta, la prima maglia sub\u00ec alcune leggere modifiche, come nelle stagioni 1998-1999 e 1999-2000, quando i pali rossobl\u00f9 pi\u00f9 laterali \u2014 non quindi i due centrali \u2014 si dipartivano dal colletto invece che dalle spalle. nella stagione 2000-2001 fu adottata una prima maglia con due soli larghi pali, uno rosso e uno blu, con i bordi bianchi. poche sono state le variazioni negli anni a seguire.negli anni ancora seguenti \u00e8 stata introdotta anche la terza maglia, destinata ad essere usata soprattutto nelle coppe europee, solitamente a sfondo giallo o dorato con profili rossobl\u00f9. nella stagione 2011-2012 per questa maglia viene scelto il colore celeste, in omaggio alla nazionale dell'uruguay, vincitrice della coppa america dell'anno prima.\n\n\n=== simboli ufficiali ===\n\n\n==== stemma ====\n\nlo stemma, di forma ovaloide, riporta in alto, in bianco su sfondo blu, la sigla bfc e l'anno di fondazione (1909). sulla sinistra sono riportate le strisce con i colori sociali rossobl\u00f9, sulla destra \u00e8 riportata una croce rossa bordata di blu su sfondo bianco che richiama la bandiera cittadina; tutto questo circondato da un bordo color platino.nel corso della storia del bologna, si sono alternati vari stemmi che hanno per\u00f2 sempre seguito una linea stilistica comune tra loro. il primo logo societario era caratterizzato da un abbinamento di colori blu scuro e rosso (anch'esso un poco scuro); lo stile dei caratteri nella scritta bfc presente sulla sommit\u00e0, riporta alla grafica dell'art nouveau, tipica del primo decennio del novecento.\nal termine della stagione 1992-1993 il bologna fallisce e il logo subisce una prima variazione storica: la nuova blasonatura societaria presenta un'aggiunta di carattere subito sotto la scritta bfc: la scritta 1909, che rappresenta l'anno di fondazione societario e anche la nuova denominazione adottata dopo il fallimento. nel 2018, il bologna aggiorna lo stemma con colori alterati: i bordi da dorati diventano platinati e i colori sono pi\u00f9 scuri.\n\n\n==== inno ====\nil primo esempio di inno del bologna risale agli anni 1930. di questa canzone si sa molto poco, essendo stata scoperta casualmente nel 2011. solo negli anni 1970 si ritorna a parlare di canzoni del bologna: il brano al\u00e8 al\u00e8, forza bologna del quartetto passarini fu il primo a venir suonato allo stadio, venendo poi sostituito nel 1976 con la canzone di dino sarti bologna campione, che fu trasmessa allo stadio nelle stagioni successive ma in seguito venne abbandonata.\nun inno torn\u00f2 a risuonare allo stadio solamente nel 1988, con la canzone le tue ali bologna, conosciuta all'epoca pi\u00f9 come tu sei forte bologna, scritta ed interpretata da quattro famosi cantanti bolognesi: andrea mingardi, luca carboni, gianni morandi e lucio dalla. con il passare degli anni, anche paolo mengoli con la canzone il sogno continua contribu\u00ec ad arricchire il repertorio di inni sul bologna, ma fu un'altra canzone di mingardi, cuore rossobl\u00f9, a venir scelta dalla societ\u00e0 come canzone ufficiale, fino al 2012 quando ritorn\u00f2 a suonare allo stadio le tue ali bologna, in seguito alla morte di lucio dalla.nel settembre 2022 viene istituita per la prima volta nella storia petroniana una goal song, ovvero una canzone da far risuonare per pochi secondi negli attimi successivi alla marcatura di una rete nelle gare casalinghe; attraverso un sondaggio condotto sulla piattaforma socios, i tifosi eleggono levels di avicii come goal song per la stagione 2022-2023.\n\n\n==== mascotte ====\nnei primi anni della storia della societ\u00e0 non esisteva una mascotte associata al bologna. in seguito i tifosi decisero di adottare la figura del dottor balanzone, celebre maschera bolognese di carnevale. inizialmente per\u00f2 veniva raramente promossa dalla societ\u00e0. nel corso degli anni 1980 venne utilizzata una mascotte chiamata \"bally\", diminutivo di balanzone, ripresa trent'anni dopo col nome di \"balanzone\". a partire dal 2020, nel merchandising ufficiale della squadra e nelle intro televisive, appare un leone con una maglia rossoblu, animale presente nello stemma cittadino.\n\n\n== strutture ==\n\n\n=== stadio ===\n\nil primo stadio in cui il bologna gioc\u00f2 furono i prati di caprara \u2014 gli omonimi giardini nella periferia della citt\u00e0 \u2014 corrispondenti all'incirca alla zona dove sorge l'ospedale maggiore di bologna. questo luogo fu utilizzato per un anno, fino al 1910, nel quale il campo avverso costrinse a cambiarlo per poter adattarlo alla prima categoria.\ndal 1910 al 1913 la squadra disput\u00f2 le sue partite sul campo della cesoia, un campo recintato con steccati di legno e con spogliatoi per gli atleti ricavati dall'omonima osteria. a causa di una irregolarit\u00e0 delle tribune in legno i felsinei furono sfrattati e di conseguenza furono costretti a cambiare luogo di gioco.nel 1913 i membri dell'allora bologna football club, guidati da rodolfo minelli, decisero di accasarsi per disputare le proprie partite nello stadio sterlino. il luogo si presentava come un campo spoglio e isolato, fu proprio il club ad addobbarlo a dovere e a costruire la prima tribuna principalmente costruita in ferro e lamiera. nel corso del 1921 \u2014 dopo la fine della grande guerra \u2014 la societ\u00e0 ristruttur\u00f2 e dot\u00f2 di copertura la tribuna centrale dello stadio, sostituendo la lamiera con il cemento armato; costru\u00ec anche due gradinate (curve), di cui una coperta, e una tribuna popolare, corrispondente ai futuri distinti. la voglia di rinnovamento e il percepibile dislivello del campo di gioco port\u00f2 nel 1927 all'abbandono dell'impianto.\n\nallo stesso tempo, in previsione dell'oramai vicino abbandono dello sterlino, nel 1925, iniziarono i lavori per la costruzione del nuovo stadio che doveva ospitare la squadra. nacque cos\u00ec nel 1927 lo stadio littoriale, nome scelto da leandro arpinati, ideatore del progetto e gerarca fascista bolognese e in quel periodo presidente della figc. lo stadio fu inaugurato da benito mussolini.\nl'impianto venne considerato il \"primo vero stadio d'italia\", sia per la capienza e per le funzioni polisportive, ma soprattutto perch\u00e9 fu il primo stadio al mondo dotato di un impianto d'illuminazione notturna sul campo. dopo la scomparsa del fascismo il nome dello stadio tramut\u00f2 semplicemente in stadio comunale di bologna, conosciuto in citt\u00e0 ancora pi\u00f9 semplicemente come \"il comunale\", dopo che di fatto divenne propriet\u00e0 del comune di bologna.\nnel 1983 l'impianto fu intitolato a renato dall'ara, storico presidente rossobl\u00f9. la denominazione fu data proprio nel giorno dei venti anni dalla sua scomparsa.nel 2009 si \u00e8 deciso di intitolare la curva nord a giacomo bulgarelli, mentre nel 2017 la curva sud \u2014 gi\u00e0 denominata \"curva san luca\", poich\u00e9 ubicata in direzione del santuario della madonna di san luca \u2014 ad \u00e1rp\u00e1d weisz.\n\n\n=== centro di allenamento ===\n\ndal 1976 il bologna si allena a casteldebole. dal 30 maggio 2001 ha preso la denominazione di centro tecnico niccol\u00f2 galli, in ricordo dell'ex giocatore rossobl\u00f9. il centro si sviluppa su una superficie di circa 53 000 m\u00b2 \u2014 se compresi anche i terreni circostanti di propriet\u00e0 della societ\u00e0 \u2014 ed \u00e8 dotato di otto campi da calcio regolamentari, alcuni in erba naturale altri in erba sintetica, di cui 2 di recente costruzione. i due campi principali non sono dotati di tribune e sono accessibili al pubblico. dal 14 dicembre 2016 \u00e8 di propriet\u00e0 della stessa societ\u00e0 sportiva. nel 2017 il centro si \u00e8 ampliato con i due nuovi campi in erba sintetica, nuovi spogliatoi, una nuova palestra all'avanguardia ed \u00e8 stato migliorato il campo principale.all'interno del centro \u00e8 stata eretta una foresteria, nella quale vengono ospitati i ragazzi che appartengono al settore giovanile e che non abitano nella regione. per i ragazzi di et\u00e0 maggiore \u2014 solitamente gli appartenenti alla primavera \u2014 il bologna ha a disposizione appartamenti situati nel quartiere meridiana del vicino territorio di casalecchio di reno.\n\n\n== societ\u00e0 ==\nla squadra di calcio maschile del bologna, fondata il 3 ottobre 1909 come associazione con il nome bologna football club, \u00e8 attualmente una nuova societ\u00e0 per azioni costituita il \n28 giugno 1993 con il nome bologna football club 1909 in quanto rifondata a seguito del fallimento della propriet\u00e0 della precedente societ\u00e0 nello stesso anno, assorbendone il ramo d'azienda del club calcistico e acquisendone il titolo sportivo. la societ\u00e0, avente sede legale in via casteldebole 10 a bologna e iscritta alla camera di commercio della stessa citt\u00e0, risulta avere, al 2023, 186 dipendenti e un capitale sociale di 5 976 255 euro.dal 19 settembre 2015 il club \u00e8 controllato dall'imprenditore canadese di origini italiane joey saputo, proprietario dell'cf montr\u00e9al, e avente interessi nell'azienda canadese di famiglia saputo incorporated. questo controllo di saputo sul bologna \u00e8 esercitato tramite la societ\u00e0 lussemburghese bfc 1909 lux spv sa, proprietaria del club rossobl\u00f9 con il 99,93% del capitale e, a sua volta, riconducibile per intero alla saputo incorporated, attraverso la societ\u00e0 statunitense bfc 1909 usa spv llc, creata appositamente nel 2014 per l'acquisto della squadra felsinea assieme a joe tacopina (che ne deteneva allora la maggioranza). il rimanente capitale azionario dello 0,07% \u00e8 detenuto dall'associazione futuro rossobl\u00f9, creata nell'operazione che permise il salvataggio del bologna dal fallimento nel dicembre del 2010 e formata da quattromila persone che aderirono versando una quota di iscrizione, il cui presidente \u00e8 mirco montebugnoli.la societ\u00e0 rossobl\u00f9 \u00e8 inoltre la capogruppo del \"gruppo bologna f.c. 1909 s.p.a.\", del quale fanno parte anche le controllate: bfc real estate s.r.l. (al 100%) che si occupa della propriet\u00e0 del centro tecnico niccol\u00f2 galli e del centro sportivo crb; bologna stadio s.p.a. (al 100%) che si occupa della gestione e ristrutturazione dello stadio renato dall'ara di bologna.il club \u00e8 membro network dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== sede ===\nla sede del bologna si trova dal 1994 all'interno del centro tecnico niccol\u00f2 galli al civico 10 di via casteldebole a borgo panigale. \u00e8 anche presente una sede secondaria di minore dimensione situata in via isonzo al civico 63, sempre nella stessa zona. la prima sede ufficiale del bologna \u00e8 stata la birreria ronzani, situata in via spaderie al civico 6, il luogo di fondazione del club. negli anni successivi, dal 1910 al 1994, prima di essersi stabilito nella sede attuale, il bologna ha alternato la propria sede in 12 differenti luoghi.\n\n\n=== organigramma societario ===\nil governo societario del bologna football club 1909 s.p.a., al 2023, prevede un sistema tradizionale formato dall'assemblea degli azionisti, dal consiglio di amministrazione (cda) e dal collegio sindacale. il cda, rinnovato nel 2023, \u00e8 composto da quattro membri, nominati dall'assemblea degli azionisti e tutti indicati dalla controllante societ\u00e0 bfc 1909 lux spv sa; joey saputo, a cui \u00e8 riferibile la propriet\u00e0 della societ\u00e0, ricopre la carica di presidente del consiglio di amministrazione dal 2014, assunta con acquisto della maggioranza del club, mentre claudio fenucci \u00e8 l'amministratore delegato, nominato dalla precedente cogestione saputo-joe tacopina sempre nel 2014. il collegio sindacale, rinnovato anch'esso nel 2023, \u00e8 composto da tre membri sempre indicati da bfc 1909 lux spv, dei quali francesco catenacci assume il ruolo di presidente. la societ\u00e0 di revisione, scelta anch'essa dagli azionisti quale organo esterno di riesame dei conti, \u00e8 l'azienda ey s.p.a..dal sito internet ufficiale della societ\u00e0.\n\n\n=== impegno nel sociale ===\nl'11 aprile 2018 il bologna fc 1909 e edu in-forma(zione) renzo cer\u00e8 bologna asd hanno creato la prima scuola calcio dedicata a ragazzi e ragazze che presentano disabilit\u00e0. questo progetto benefico a opera della societ\u00e0 felsinea \u00e8 stato poi denominato dalla stessa societ\u00e0 bfc senza barriere. gli allenamenti si svolgono in campi situati a bologna, castel san pietro terme e imola. la squadra partecipa regolarmente a varie iniziative legate soprattutto allo sport e all'inclusivit\u00e0. in particolari occasioni la squadra si \u00e8 anche allenata sui lati del campo dello stadio dall'ara prima della gara casalinga disputata dalla prima squadra. nella stagione 2022-23, cos\u00ec come ha fatto nella stagione 2021-22, partecipa al campionato regionale di calcio a 5 speciale categoria promozione organizzato dal csi emilia romagna.dalla stagione 2019-2020 \u00e8 stato dato il via al progetto bologna for community, che attraverso la collaborazione delle onlus pmg italia e io sto con\u2026il sorriso, offre un trasporto gratuito per tutte le persone portatrici di handicap che devono recarsi allo stadio renato dall'ara in occasione delle parite casalinghe. il servizio \u00e8 costituito da tre navette, rispettivamente della zona ovest, est e centrale di bologna, partenti un'ora e mezza prima della partita, e che, al termine della stessa, riporteranno indietro le persone trasportate.\n\n\n=== settore giovanile ===\n\nil settore giovanile veltro \u00e8 composto da 15 squadre maschili, 7 che partecipano a campionati nazionali (primavera, under 18,under 17, under 16, under 15, under 14 ed under 13); 6 che prendono parte a campionati regionali o provinciali (under 14 interprovinciali \u2014 contro squadre delle province di bologna, ferrara e modena dilettanti e di annata superiore \u2014, under 13 provinciali, under 12 provinciali, pulcini, piccoli amici, primi calci); altre 3 per quanto riguarda la sezione di calcio a 5 (under 17, under 15 ed under 13). \ngli impianti a disposizione della societ\u00e0 sono il centro sportivo biavati di corticella, o il campo cavina a borgo panigale, per le categorie maggiori; mentre per allenamenti o gare di categorie di minor et\u00e0 si utilizza il centro tecnico niccol\u00f2 galli (intitolato all'omonimo difensore, figlio di giovanni e giovane promessa del calcio nazionale, che mor\u00ec in un incidente stradale nel 2001 poco dopo aver esordito in serie a proprio con i felsinei). sono utilizzati a rotazione anche altri campi minori di bologna o comunque nella rispettiva citt\u00e0 metropolitana, pi\u00f9 di altri quelli nei comuni di granarolo dell'emilia, riale e monte san pietro.\n\ntra tutti i titoli vinti dal settore giovanile rossobl\u00f9, il bologna vanta: un campionato primavera 2 e una supercoppa primavera 2, double ottenuto nel 2019; 1 campionato nazionale dante berretti, vinto nel 1973; 3 campionati under 17, vinti rispettivamente nel 1982, 2001 e 2022; 1 campionato under 15, vinto nel 1989 e infine 2 tornei di viareggio nel quale la squadra ha trionfato nel 1967 e nel 2019.\nper quanto riguarda la sezione primavera, il miglior piazzamento dei rossobl\u00f9 in campionato \u00e8 stato il sesto posto della stagione 2011-2012 e della 2016-2017.tra i tutti calciatori cresciuti nel settore giovanile petroniano, quelli che hanno condotto una successiva carriera degna di nota sono stati: giacomo bulgarelli, angelo schiavio, gianluca pagliuca, giuseppe della valle, amedeo biavati, cesarino cervellati, roberto mancini, fabio bazzani, eraldo pecci, claudio terzi, alessandro gamberini, mourad meghni, fabio borini, cristian zaccardo, federico casarini, alex ferrari e adam masina.\n\n\n=== sezione femminile ===\nla sezione viene istituita su iniziativa dell'ex giocatrice daniela tavalazzi, che indoss\u00f2 a inizio carriera la maglia del bologna femminile storico, club che non aveva alcuna attinenza con il club maschile. dal 2010 entrata con un incarico dirigenziale, tavalazzi decide di accettare l'incarico per seguire la propria scuola calcio, trovandovi un gruppo abbastanza numeroso per poter istituire una squadra primavera, ottenendo dalla societ\u00e0 la possibilit\u00e0 di realizzare un settore femminile affiliato. in qualche anno riesce a espandere il settore femminile arrivando nel 2015 ad allestire squadre giovanili interamente femminili in cinque diverse categorie, diventate nove all'inizio della stagione 2017-2018, alle quali si aggiunge una prima squadra che segue anche da allenatrice. la competitivit\u00e0 del bologna femminile cresce fino a conquistare la promozione alla serie b nell'edizione 2017-2018. in base alla riforma del campionato italiano di calcio femminile, la squadra venne retrocessa in serie c in quanto furono retrocesse tutte le squadre classificate sotto il terzo posto. prima dell'inizio della stagione 2018-2019 tavalazzi lascia l'incarico di guidare la prima squadra a eugenio lanfranchi per passare alla juniores.nella stagione 2020-2021 il bologna f.c. 1909 di joey saputo acquista ufficialmente il titolo sportivo dell'asd bologna f.c. 1909 femminile e prende sotto la propria ala anche la prima squadra femminile.\n\n\n== diffusione nella cultura di massa ==\nil bologna, allora campione d'italia, \u00e8 stato la prima squadra di calcio italiana ospite di un programma televisivo, il 17 settembre 1939, nel programma al cavallino baio, facente parte delle trasmissioni sperimentali dell'eiar.\nla squadra felsinea viene citata in diverse opere cinematografiche e televisive. nel film il sorpasso del 1962, bruno cortona (interpretato da vittorio gassman) incontrando un poliziotto bolognese fa riferimento alla squadra, indicandola come favorita per lo scudetto. ne l'allenatore nel pallone del 1984, oronzo can\u00e0 (lino banfi) viene scambiato per ezio pascutti, \u00abla grande ala sinistra del bologna degli anni '60\u00bb, da luciano spinosi. nel documentario comizi d'amore del 1965, pier paolo pasolini, notoriamente grande appassionato di calcio e tifoso della squadra, intervistava i calciatori rossobl\u00f9 mirko pavinato, giacomo bulgarelli, ezio pascutti, william negri, carlo furlanis; nel 2012 fabio volo, per omaggiare pasolini, gir\u00f2 il remake del documentario, intervistando questa volta i calciatori cesare natali, saphir ta\u00efder, marco motta e panagi\u014dt\u012bs kone.\nlo scrittore stefano benni, nel suo primo libro bar sport del 1976, dedica un capitolo a una trasferta al seguito del bologna a firenze; lo stesso episodio \u00e8 citato ampiamente nell'omonimo film del 2011, trasposizione dell'opera letteraria.nell'episodio sempre avanti della terza stagione della serie televisiva l'ispettore coliandro, il protagonista coliandro (interpretato da giampaolo morelli) \u00e8 impiegato nel servizio d'ordine allo stadio renato dall'ara, con immagini della tifoseria riprese durante l'incontro bologna-lazio della stagione 2008-2009: quella scena venne aspramente criticata da il gruppo dei forever ultras, poich\u00e9 dipingeva gli stessi come delinquenti e persone non raccomandabili, e tutta la tifoseria si astenne dagli eventi legati agli ultras riprodotti nella fiction.oltre agli inni scritti espressamente per la squadra da vari cantautori bolognesi, luca carboni fa riferimento alla \u00abmaglia del bologna sette giorni su sette\u00bb nel brano silvia lo sai, pur non dedicata alla squadra. nel videoclip ufficiale della canzone una vita in vacanza de lo stato sociale pubblicato su youtube il pianista enrico roberto, in corrispondenza del verso recitante \u00ab[...] e fai l'analista, di calciomercato\u00bb, interpreta il ruolo di un tifoso indossante una sciarpa del bologna, mentre consulta un quotidiano.\n\n\n== allenatori e presidenti ==\n\nin totale sono 72 i tecnici che hanno assunto il ruolo di primo allenatore del bologna, di cui 4 hanno costituito una commissione tecnica e 5 hanno ricoperto il ruolo di direttore tecnico.il primo allenatore della societ\u00e0, che aveva il ruolo di giocatore-allenatore, fu lo svizzero louis rauch, a quel tempo anche presidente e tra i fondatori del club; il primo allenatore professionista di ruolo invece \u00e8 stato l'austriaco hermann felsner, a guida della squadra dal 1920.\nil record della carica da tecnico del bologna pi\u00f9 lunga appartiene sempre a hermann felsner, sulla panchina dei rossobl\u00f9 per 15 stagioni di cui 10 consecutive, dalla stagione 1920-1921 alla 1930-1931 e dalla 1938-1939 alla 1941-1942, per un totale di 370 panchine. la seconda avventura pi\u00f9 lunga \u00e8 stabilita da quattro allenatori: cesarino cervellati, renzo ulivieri, bruno pesaola e sini\u0161a mihajlovi\u0107, tutti sulla panchina bolognese per 6 stagioni; il secondo \u00e8 anche l'allenatore con pi\u00f9 panchine dopo felsner (215).felsner fu anche l'allenatore pi\u00f9 vincente della storia felsinea. il tecnico austriaco, oltre a detenere il record di vittorie di un singolo allenatore (210), port\u00f2 in bacheca ben 4 scudetti, rispettivamente quello della stagione 1924-1925, quello della stagione 1928-1929, quello del 1938-1939 e infine quello della stagione 1940-1941.\nnessuno eguagli\u00f2 questo record; lo sfior\u00f2 soltanto, con 3 trofei vinti, l'ungherese \u00e1rp\u00e1d weisz, che vinse 2 scudetti e inoltre il torneo dell'expo di parigi, rispettivamente nella stagione 1935-1936, nella stagione 1936-1937 e nel 1937. anche in questo caso ulivieri risulta essere l'allenatore pi\u00f9 vincente dopo felsner, con 97 trionfi.\nin 114 anni di storia del club felsineo, alla guida del bologna si sono avvicendati in totale 35 presidenti \u2014 compresi quelli onorari \u2014 e un commissario straordinario. il primo presidente del club fu louis rauch, parte dei tre fondatori della societ\u00e0. dal giugno 2015 il presidente del bologna \u00e8 joey saputo, che fin da subito ha assunto il ruolo di chairman.il presidente pi\u00f9 vincente della storia del bologna \u00e8 stato renato dall'ara, che ha stabilito anche il record di longevit\u00e0 di un presidente rossobl\u00f9 con i suoi 30 anni di dirigenza, dal 1934 fino al 3 giugno 1964, giorno della sua morte. con dall'ara la societ\u00e0 rossobl\u00f9 vinse 4 scudetti (pi\u00f9 quello del 1964, conquistato dal bologna poco dopo la sua scomparsa), 1 coppa mitropa, la coppa alta italia e il torneo dell'expo universale di parigi 1937, per un totale di 7 trofei.dopo dall'ara, il presidente ad aver vinto pi\u00f9 titoli \u00e8 stato gianni bonaveri, con 1 scudetto e 2 coppa dell' europa centrale. l'ultimo presidente, in ordine cronologico, a vincere un trofeo \u00e8 stato giuseppe gazzoni frascara: con lui il bologna vinse una coppa intertoto uefa nel 1998. gazzoni \u00e8 anche il secondo presidente pi\u00f9 longevo, dopo dall'ara.\n\n\n== calciatori ==\n\nin totale sono 959 i calciatori ad essere scesi in campo con la maglia del bologna a partire dall'anno di fondazione, in prevalenza di nazionalit\u00e0 italiana. sono invece 498 quelli che hanno segnato almeno un gol in rossobl\u00f9.i calciatori italiani pi\u00f9 rilevanti e rappresentativi della storia del bologna sono giacomo bulgarelli, il primatista di presenze, angelo schiavio, primatista di reti e campione del mondo nel 1934, e giuseppe della valle, capitano dei felsinei per 11 stagioni. grazie all'invenzione del doppio passo, alle innumerevoli presenze e al record di reti in nazionale anche amedeo biavati divenne un calciatore molto rilevante nella storia veltra. successivamente sono diventati rappresentativi altri calciatori come giuseppe signori, carlo nervo, gianluca pagliuca e marco di vaio. seppur militante una sola stagione nel bologna, anche roberto baggio \u2014 grazie alla propria fama e alla vincita del pallone d'oro 1993 \u2014 divenne uno dei simboli rossobl\u00f9.per quanto riguarda i calciatori stranieri il danese harald nielsen, miglior marcatore straniero, il tedesco helmut haller, primatista di presenze dei calciatori stranieri, e lo svedese kennet andersson, il giocatore pi\u00f9 presente con la propria nazionale al tempo della militanza nel bologna.\n\n\n=== hall of fame ===\nla hall of fame ufficiale del bologna doveva essere presentata ufficialmente nel novembre 2019, in occasione delle iniziative in programma per il 110\u00ba anniversario di storia del club; tuttavia questo evento \u00e8 stato rinviato a data da destinarsi.\n\n\n=== capitani ===\ndall'anno di fondazione, 44 calciatori del bologna hanno indossato stabilmente la fascia da capitano. il primo capitano della storia veltra \u00e8 stato arrigo gradi, uno dei tre fondatori del club. il periodo pi\u00f9 lungo con la fascia di capitano della squadra rossobl\u00f9 \u00e8 stato quello di giuseppe della valle, annoverante undici stagioni con la fascia al braccio tra il 1920 e il 1931.angelo schiavio \u00e8 il rossobl\u00f9 che ha vinto pi\u00f9 trofei da capitano, grazie a due scudetti, una coppa dell'europa centrale e il torneo dell'expo di parigi. altri capitani pluripremiati sono giacomo bulgarelli, con due coppe italia e una coppa di lega italo-inglese, mirko pavinato, alla guida della squadra nella stagione del settimo scudetto e nella conquista della terza coppa mitropa, e carlo reguzzoni, capitano durante la vittoria di uno scudetto e della coppa alta italia.infine axel pilmark, diego p\u00e9rez e blerim d\u017eemaili sono stati gli unici capitani stranieri nella storia petroniana.\n\n\n=== contributo alle nazionali ===\n\nsono stati 54 i giocatori convocati in nazionale maggiore, per un totale di 382 presenze e 63 reti segnate; questo posiziona il bologna al 7\u00ba posto della classifica dei club italiani che hanno fornito pi\u00f9 calciatori alla nazionale. il primo giocatore felsineo con una presenza in nazionale a \u00e8 stato emilio badini, sceso in campo nella partita contro la norvegia; fu anche il primo marcatore bolognese in azzurro. il calciatore pi\u00f9 presente in nazionale militando nel bologna \u00e8 giacomo bulgarelli con 29 presenze, mentre i migliori marcatori sono amedeo biavati ed ezio pascutti, a pari merito.i calciatori che hanno assunto il titolo di campione del mondo militando nel bologna sono cinque. angelo schiavio ed eraldo monzeglio trionfarono nel campionato del mondo 1934 in italia; invece nel campionato del mondo 1938 in francia, furono vincitori del titolo i rossobl\u00f9 amedeo biavati, michele andreolo e carlo ceresoli. i giocatori del bologna che hanno vinto un campionato europeo sono due: giacomo bulgarelli e aristide guarneri, entrambi facenti parte della selezione che vinse il campionato d'europa 1968. altri piazzamenti degni di nota il secondo posto di alessandro diamanti al campionato d'europa 2012, e il terzo posto di diamanti e alberto gilardino nella fifa confederations cup 2013.\nper quanto riguarda le nazionali straniere, il miglior piazzamento in un campionato del mondo \u00e8 stato il secondo posto di helmut haller nel campionato del mondo 1966 in inghilterra, con la germania ovest. tra i calciatori con trofei vinti con le rispettive nazionali militando in rossobl\u00f9 si distingue pierre wom\u00e9, che con la nazionale del camerun vinse due coppe d'africa, rispettivamente nel 2000 in ghana e nigeria, e nel 2002 in mali, oltrech\u00e9 il torneo olimpico di sydney 2000; a quest'ultimo si annette ibrahima mbaye, che con la nazionale del senegal ha trionfato nella coppa d'africa 2021 in camerun. sono da segnalare anche i tre successi ottenuti in copa am\u00e9rica da diego p\u00e9rez, erick pulgar e nicol\u00e1s dom\u00ednguez, rispettivamente nel 2011 in argentina, nel 2016 negli stati uniti e nel 2021 in brasile.in totale sono 23 le nazionali uefa \u2014 esclusa la nazionale italiana \u2014 nelle quali ha avuto minutaggio un calciatore militante nel bologna, per un totale di 41 calciatori e 396 presenze. la nazionale che conta pi\u00f9 presenze di giocatori felsinei \u00e8 quella della svezia, 82 presenze totali di cui 26 di kennet andersson. la seconda nazionale per presenze \u00e8 invece la grecia, con un totale di 71 presenze di cui 16 di vaggel\u012bs moras. le terza \u00e8 la svizzera, con 32 presenze, di cui primatista kubilay t\u00fcrky\u0131lmaz (16).le reti siglate in totale sono 54, messe a segno da 17 giocatori diversi. la nazionale con il maggior numero di gol segnati da calciatori rossobl\u00f9 \u00e8 la svizzera, con 9 reti segnate da 2 diversi giocatori, con kubilay t\u00fcrkyilmaz autore di 6 reti. la seconda nazionale \u00e8 la svezia con 8 reti, di cui 6 di kennet andersson. la terza \u00e8 invece la grecia, con 7 reti totali e con capocannoniere vasil\u012bs torosid\u012bs (3).per quanto riguarda le nazionali appartenenti ad altre confederazioni, si contano in totale 28 calciatori, convocati in 15 selezioni calcistiche differenti. la nazionale che conta il maggior numero di calciatori petroniani convocati \u00e8 quella dell'uruguay, con 5.\n\n\n== palmar\u00e8s ==\n\n\n=== competizioni nazionali ===\n campionato italiano: 7 1924-1925, 1928-1929, 1935-1936, 1936-1937, 1938-1939, 1940-1941, 1963-1964 coppa italia: 2 1969-1970, 1973-1974\n\n\n=== competizioni internazionali ===\n coppa intertoto uefa: 1 1998\n\n\n=== altre competizioni ===\n coppa dell'europa centrale/coppa mitropa: 3  (record italiano)1932, 1934, 1961 torneo internazionale dell'expo universale di parigi: 1 1937 coppa di lega italo-inglese: 1 1970coppa alta italia: 1 1946serie b: 2 1987-1988, 1995-1996serie c1: 1 1994-1995 (girone a)\n\n\n=== competizioni giovanili ===\ncampionato primavera 2: 1 2018-2019 (girone a)supercoppa primavera 2: 1 2019 torneo di viareggio: 2 1967, 2019 campionato nazionale under-17: 3 1981-1982, 2000-2001, 2021-2022 campionato nazionale under-15: 1 1988-1989\n\n\n== statistiche e record ==\n\n\n=== statistiche di squadra ===\n\nil bologna ha disputato 108 stagioni sportive a livello nazionale, partecipando in ambito professionistico a 77 campionati di serie a su 92, (che le garantiscono il 9\u00ba posto nella classifica perpetua della serie a), a 12 campionati di serie b (grazie ai quali si colloca al 55\u00ba posto nella classifica perpetua della serie b) e 3 di serie c. contando anche i campionati pre-girone unico, le stagioni disputate dal bologna nella massima divisione nazionale sono 93. la squadra ha vinto per 7 volte il campionato italiano, giungendo in seconda posizione in 6 edizioni e in terza posizione in 7. grazie a questi numeri, i rossobl\u00f9 si trovano al nono posto nella classifica perpetua nazionale. a livello di coppe nazionali, il bologna ha partecipato a 80 tornei tra cui 76 edizioni su 77 della coppa italia, con vittoria nella stagione 1969-1970 e quattro stagioni dopo nella stagione 1973-1974, disputando appunto in totale 2 finali. il bologna ha anche partecipato a 3 edizioni della coppa italia serie c, nelle rispettive stagioni nelle quali ha partecipato alla serie c1. ha partecipato e vinto anche l'unica edizione della coppa alta italia.la vittoria in campionato con il maggior scarto fu un 14-0 contro l'udinese, nella stagione 1922-1923. la sconfitta pi\u00f9 netta fu un 8-2, sub\u00ecto dalla lazio.; questo primato venne eguagliato in altre occasioni, in cui il bologna \u00e8 stato battuto con uno scarto di 6 reti: contro l'inter nell'89, contro il milan nel 1991, ancora contro la lazio nel 2013 e due volte dal napoli (2016 e 2017).\n\nil bologna vanta inoltre 32 presenze a singole edizioni di competizioni internazionali; di esse, solo una \u00e8 relativa alla coppe dei campioni / uefa champions league e 4 alla coppe uefa / uefa europa league; la coppa europea con pi\u00f9 presenze \u00e8 la coppa mitropa con 8 stagioni ed \u00e8 quella con il maggior numero di trofei europei vinti dalla societ\u00e0 rossoblu. oltre a questi, vanta il torneo internazionale dell'expo universale di parigi, una coppa di lega italo-inglese e una coppa intertoto uefa. l'ultima volta in una competizione di rilievo \u00e8 stata nella stagione 1999-2000 in coppa uefa. nella classifica come club italiano nelle competizioni internazionali occupa l'11\u00ba posto su 24.le vittorie nelle coppe internazionali con il maggior scarto furono un 5-0 contro lo sparta praga, un 6-1 contro il rapid vienna e un altro 5-0 al venus bucarest; le prime due furono le migliori vittorie in casa, mentre l'ultima fu quella in trasferta. in coppa uefa invece la vittoria pi\u00f9 alta fu contro il betis siviglia il 24 novembre 1998 con il risultato di 4-1. sempre in campo internazionale, il bologna fu la prima squadra italiana a sconfiggerne una inglese, il chelsea nel 1937 nella finale del torneo dell'expo di parigi; fu anche la prima squadra italiana a battere nel territorio britannico una squadra di casa, il west bromwich negli ottavi di finale della coppa delle fiere 1966-1967.\n\n\n=== statistiche individuali ===\nil calciatore pi\u00f9 presente in assoluto nella storia felsinea \u00e8 giacomo bulgarelli, che detiene il record di 486 presenze, divise tra serie a (391), record anche in questo caso, coppe nazionali (56) e competizioni europee (40); il secondo con pi\u00f9 presenze \u00e8 tazio roversi che ne annovera 459. roversi \u00e8 anche il calciatore pi\u00f9 presente nelle coppe nazionali (80) seguito da franco cresci (73) e giuseppe savoldi (57). per quanto riguarda le competizioni europee il primatista \u00e8 marino perani (42), francesco janich ne ha 41.per quanto riguarda le reti segnate il record assoluto appartiene ad angelo schiavio (251), seguito da carlo reguzzoni a 168. in serie a il leader \u00e8 reguzzoni con 145, segue pascutti a 130. nelle coppe nazionali giuseppe savoldi \u00e8 quello ha segnato di pi\u00f9 (27), viene poi gino cappello (21) harald nielsen \u00e8 il primatista di reti nelle competizioni europee con 19 reti, davanti a reguzzoni (18).i record dei giocatori pi\u00f9 presenti e i migliori marcatori, in tutte le competizioni ufficiali, della storia del bologna:\n\n\n== tifoseria ==\n\n\n=== storia ===\ni primi agglomerati non di veri e propri tifosi, ma semplicemente di spettatori, si sono iniziati a formare gi\u00e0 dal primo campionato disputato, tra il 1910 e il 1911; si potevano contare abitualmente circa 500 persone. per parlare di veri e propri gruppi organizzati bisogna aspettare i primi anni '70 con la nascita dei commandos e delle brigate rossoblu che nel 1974 si uniscono dando vita ai forever ultras, tuttora presenti.\nper le partite casalinghe la tifoseria organizzata si riunisce nella curva andrea costa, dal 2009 intitolata a giacomo bulgarelli\nsecondo il sondaggio svolto nel 2010 dall'istituto demos & pi e pubblicato su la repubblica, il bologna risulta essere l'ottava squadra per numero di tifosi in italia. il numero di tifosi della squadra \u00e8 stato approssimato a pi\u00f9 di 600 000 sostenitori, corrispondente all'1,7% del campione intervistato.\n\n\n=== gemellaggi e rivalit\u00e0 ===\n\nl'unico gemellaggio riconosciuto da tutta la curva \u00e8 con gli ultras del ravenna nato negli anni '80.la rivalit\u00e0 pi\u00f9 sentita \u00e8 quella con la fiorentina, con cui il bologna disputa il cosiddetto derby dell'appennino. la rivalit\u00e0 peggior\u00f2 dopo gli incidenti del 18 giugno 1989, quando il treno coi tifosi emiliani diretti in toscana sub\u00ec un agguato nei pressi della stazione di firenze, culminato con il lancio di una molotov che esplose all'interno di un vagone provocando il ferimento di diversi tifosi rossobl\u00f9 e lo sfiguramento di un minorenne. la seconda rivalit\u00e0 pi\u00f9 sentita \u00e8 quella col parma, partita che viene definita come il derby dell'emilia. oltre ai gi\u00e0 citati casi di roma, milan e napoli, altre rivalit\u00e0 altrettanto sentite sono quelle con i corregionali del modena e del cesena, con la sampdoria, il verona, il torino, l'inter e l'olympique marsiglia, a seguito di gravi incidenti tra le due tifoserie accaduti durante la semifinale di andata di coppa uefa a marsiglia e in quella di ritorno giocata a bologna, in cui rimasero coinvolti molti tra calciatori, dirigenti e tifosi di entrambe le squadre, che cost\u00f2 l'eliminazione dei rossobl\u00f9 dalla competizione. con la juventus la rivalit\u00e0 \u00e8 legata specialmente al caso calciopoli, che penalizz\u00f2 il bologna fino a farlo retrocedere in serie b. negli anni recenti la rivalit\u00e0 \u00e8 stata rafforzata da alcune dichiarazioni dell'ex presidente felsineo giuseppe gazzoni frascara.nel corso degli anni ci furono scontri anche con i tifosi di brescia, atalanta, spezia, cagliari, norimberga, livorno e venezia.\n\n\n== organico ==\n\n\n=== rosa 2023-2024 ===\nruoli e numerazione, tratti dal sito web ufficiale della societ\u00e0, aggiornati al 5 settembre 2023.\n\n\n=== staff tecnico ===\nlo staff tecnico tratto dal sito web ufficiale della societ\u00e0, aggiornato al 1\u00ba luglio 2023.\n\n\n== note ==\n\n\n=== esplicative ===\n\n\n=== bibliografiche ===\n\n\n== bibliografia ==\n luca baccolini, il bologna dalla a alla z. tutto quello che devi sapere sullo squadrone che tremare il mondo fa, newton compton editori, 2017, isbn 978-88-227-0805-2.\n marco bertuzzi e federico monti, la maglia del bologna. storia delle divise rossobl\u00f9, edizioni minerva, 2017, isbn 978-88-7381-866-3.\n carlo felice chiesa, bologna centodieci. l'epopea, la gloria, le immagini inedite, minerva edizioni, 2019, isbn 978-88-332-4184-5.\n carlo felice chiesa, la storia dei cento anni: 1909-2009 bologna football club, il secolo rossoblu, bologna, minerva edizioni, 2009.\n alessandro dal lago e roberto moscati, regalateci un sogno: miti e realt\u00e0 del tifo calcistico in italia, bompiani, 1992, isbn 88-452-1959-3.\n(en) kristian koller e fabian br\u00e4ndle, goal! a cultural and social history of modern football, traduzione di david bachrach, washington, the catholic university of america press, 2015. url consultato il 6 aprile 2020.\n giuseppe quercioli (a cura di), bologna e il suo stadio: ottant'anni dal littoriale al dall'ara. la storia di un grande monumento della citt\u00e0, bologna, edizioni pendragon, 2006, isbn 88-8342-499-9, lccn 2006403798.\n marco sappino (a cura di), dizionario del calcio italiano, vol. 1, milano, baldini & castoldi, 2000, isbn 88-8089-862-0. url consultato il 5 maggio 2013 (archiviato dall'url originale il 24 marzo 2015).videografia bologna fc 100 anni di storia (4 dvd-video), corriere dello sport, 2009.\n emilio marrese, paolo muran e cristiano governa, mi chiamo renato, i 90 anni rock'n'gol dello stadio di bologna (dvd-video), la repubblica, 2016.\n\n\n== voci correlate ==\nserie a\ncoppa italia\ncalcio in italia\nsociet\u00e0 calcistiche vincitrici delle competizioni confederali e interconfederali\nsport a bologna\n\n\n== altri progetti ==\n\n wikiquote contiene citazioni sul bologna f.c. 1909\n wikinotizie contiene notizie di attualit\u00e0 sul bologna f.c. 1909\n wikimedia commons contiene immagini o altri file sul bologna f.c. 1909\n\n\n== collegamenti esterni ==\n\n(it, en) sito ufficiale, su bolognafc.it. \n bologna fc 1909 (canale), su youtube. \n bologna football club 1909, su legaseriea.it, lega nazionale professionisti serie a. \n(de, en, it) bologna football club 1909, su transfermarkt, transfermarkt gmbh & co. kg. \n bologna football club 1909, su int.soccerway.com, perform group. \n bologna football club 1909, su smr.worldfootball.net, heim:spiel medien gmbh."