"genesis (grieks \u03b3\u03ad\u03bd\u03b5\u03c3\u03b9\u03c2 =  ontstaan ; hebreeus \u05d1\u05e8\u05d0\u05e9\u05d9\u05ea beres'jiet =  in die begin) is die eerste boek van die joodse tanag, die samaritaanse pentateug asook die christelike ou testament (ook hebreeuse skrifte genoem). dit is sodoende die eerste boek van die bybelse kanon.\ndie boek is 'n verslag van die skepping van die w\u00eareld, die vroe\u00eb geskiedenis van die mensdom, en van israel se voorvaders en die oorsprong van die joodse volk.\ntradisie erken moses as die skrywer van genesis, sowel as die boeke eksodus, levitikus, numeri en die meeste van deuteronomium, maar moderne geleerdes, veral vanaf die 19de eeu, sien dit as geskryf  honderde jare nadat moses veronderstel was om te leef, in die 6de en 5de eeue vc. gebaseer op die wetenskaplike interpretasie van argeologiese, genetiese en linguistiese bewyse, beskou die meeste geleerdes genesis as hoofsaaklik joods-christelike mitologie eerder as histories.\ngenesis is in twee dele verdeel, die oergeskiedenis (hoofstukke 1\u201311) en die voorvadergeskiedenis (hoofstukke 12\u201350). die oergeskiedenis sit die skrywer se konsepte uiteen van die aard van die godheid en van die mensdom se verhouding met die skepper daarvan: god skep 'n w\u00eareld wat goed en geskik is vir die mensdom, maar wanneer die mens dit met sonde bederf, besluit god om sy skepping te vernietig, wat net die regverdige noag en sy gesin spaar om die verhouding tussen mens en god te hervestig. die voorvadergeskiedenis (hoofstukke 12\u201350) vertel van die voorgeskiedenis van israel, god se uitverkore volk. op god se bevel, abraham se reise vanaf sy geboorteplek (beskryf as ur van die galde\u00ebrs) na die godgegewe land kana\u00e4n, waar hy as 'n bywoner woon, net soos sy seun isak en sy kleinseun jakob. jakob se naam word verander na \"israel\", en deur die agentskap van sy seun josef, verhuis die kinders van israel na egipte toe, altesaam 70 mense met hul huishoudings, en god belowe hulle 'n toekoms van grootheid. \ngenesis eindig met israel in egipte, gereed vir die koms van moses en die uittog. die vertelling word gekenmerk deur 'n reeks verbonde met god.\nin juda\u00efsme sentreer die teologiese belangrikheid van genesis op die verbonde wat god verbind met sy uitverkore volk en die volk met die beloofde land. die christendom interpreteer genesis as die prefigurasie van sekere kardinale christelike oortuigings, hoofsaaklik die behoefte aan redding (die hoop of versekering van alle christene) en die verlossingsdaad van christus aan die kruis as die vervulling van verbondsbeloftes as die seun van god.\n\n\n== hooftrekke van die boek ==\ndie skepping 1:1-2:4\ndie sondeval 2:4-3:23\nadam se nageslag tot by noag 4:1-6:8\nnoag en die sondvloed 6:9-9:29\ndie mense word meer en versprei oor die aarde 10:1-11:32\nabraham 12:1-25:18\nisak en sy twee seuns jakob en esau 25:19-36:43\njosef en sy broers 37:1-45:28\njakob en sy nageslag in egipte 46:1-50:26\n\n\n== temas ==\ngenesis begin reg by die begin. god het die w\u00eareld geskep. 'n w\u00eareld wat goed is. hy het die mens gemaak, die kroon van sy skepping.\ndie goeie skepping van god versleg gaandeweg as gevolg van die sonde van die mens, wat homself wou oortref deur te probeer om soos god te word. dan word alles weggevee deur die groot vloed. 'n nuwe begin word gemaak - om maar net weer in die dwaasheid te verval.\nin hoofstuk 12 verskuif die klem. daar word nou gefokus op een man, abram, en sy familie. god wil nie sy skepping vernietig nie. daarom werk hy, deur een uitverkore man, en een uitverkore nasie, om die w\u00eareld te vernuwe. genesis voer die verhaal verby isak en jakob tot by die dood van josef in egipte.\n\n\n== die skepping ==\ndie groot drama van die oorsprong van alle dinge begin by god:\n\ndie ontstaan van die w\u00eareld en van die lewe was geen toeval nie. daar is 'n skeppergod;\ngod het alles wat bestaan gemaak;\nalles wat god gemaak het was goed;\ndie hoogtepunt van god se skeppingsdade was die skepping van die mens;\ndie mens word in twee opsigte van ander skepsele onderskei: hy alleen is na die beeld van god self geskape en hy is oor alles aangestel;\ndie ses dae waarin god sy skeppingswerk verrig het is gevolg deur 'n dag van rus.\ndie skepping is in twee fases gedoen. genesis 1-2 lees as volg:\"in die begin het god die hemel en die aarde geskep. die aarde was heeltemal onbewoonbaar, dit was donker op die diep waters,  maar die gees van god het oor die waters gesweef\"\ndaarna het god die aarde georden. derhalwe hoef die mens nie bekommerd te wees as die wetenskaplikes s\u00ea dat die aarde miljoene jare oud is nie. niemand weet hoe lank die twee fases van god se skeppingswerke van mekaar was nie. in die ses skeppingsdae is daar agt skeppingsdade, wat elk inglei word met die woorde \"toe het god ges\u00ea...\":\ndag 1: lig en duisternis word geskei;\ndag 2: die aarde se atmosfeer word geskep (die uitspansel);\ndag 3: skeiding van dro\u00eb land en se\u00eb en plante en bome;\ndag 4: son, maan en sterre, seisoene, dae en jare word geskape;\ndag 5: seediere en vo\u00ebls word geskep;\ndag 6: landdiere en die mens word geskep;\ndag 7: die skepping is voltooi. god rus.\n\n\n=== fokus op die mens ===\nhierdie tweede beskrywing van die skepping is nie net 'n herhaling van die eerste nie. dit gaan hier oor die fokus op die mens. hier word ook 'n ander naam vir god gebruik. in die eerste weergawe was dit elohim (god die skepper, die groot en verhewe een wat in die ewigheid woon). nou is dit jahwe (god in verhouding tot sy mense).\ngod skep die mens (die hebreeuse woord wat met adam vertaal word, beteken man). hy plant 'n tuin in eden, waar die mens moet woon.\nmaar die mens is nie gemaak vir 'n eensame, selfgenoegsame bestaan nie. vo\u00ebls en diere bied nie die soort kameraadskap wat hy nodig het nie. derhalwe skep god die vrou, 'n nuwe wese, wat die ere-aard van die man deel.\n\n\n=== die mens is aan god ongehoorsaam ===\ngod het ges\u00ea hulle mag alles gebruik en eet, maar net nie van die twee bome in die middel van die tuin nie. die slang bevraagteken egter die woord van god en noem god 'n leuenaar. die slang oorreed die vrou om van die aanloklike vrugte van die boom van \"goed en kwaad\" te eet, wat weer vir adam oorreed om van die vrugte te eet.\ndie gevolge is onvermydelik. 'n heilige god kan nie met sonde saamleef nie. hy bestraf die slang \u00e9n die mens. die mens word uit eden verban. maar voor hulle gaan, sorg hy eers weer vir hulle deur hulle te klee.\n\n\n=== die eerste gesin en die eerste moord ===\nnadat adam en eva uit eden gedryf word kry hulle twee seuns, kain, die boer en abel, die veewagter. later bring hulle elk 'n offer aan god. abel se offer word aanvaar, maar kain se offer nie. dit is nie wat abel geoffer het nie, maar sy geloof, wat gemaak het dat sy offer aanvaar is.\nkain bewys waarom sy offer nie aanvaar is nie, deur vir abel te vermoor.\ngod verban kain tot 'n swerwerslewe, maar beskerm hom teen menslike wraak.\nhierna volg dan 'n opgawe van sommige van sy afstammelinge en toon ook die begin van die beskawing aan.\ndie eerste stad word gebou, hulle leer om musiek te maak en om yster en brons te smee.\ndie laaste twee verse verleen hoop. set word vir adam en eva gebore en die mense begin om die naam van die here aan te roep.\n\n\n== geslagsregister ==\ndaar kan gemerk word dat al die geslagsregisters in die bybel dieselfde patroon volg: \"toe a x jaar oud was, het hy die vader van b geword. na die geboorte van b het hy nog y jaar gelewe en ander seuns en dogters gehad. so was al sy dae z jaar, en hy het gesterwe.\"\n\n\n== die sondvloed ==\n\n\n=== redding en god se belofte aan noag ===\nvloedverhale is uit die meeste w\u00earelddele en in baie tale oorgelewer. die babeloniese weergawes stem aansienlik ooreen met die verhaal wat hier opgeteken is. dit is nie verbasend nie, want albei berus op dieselfde gebeurtenis.\ndie woord ark beteken in hebreeus \"kis\". dit word elders net gebruik vir die waterdigte mandjie waar die baba, moses, op die nyl gedryf het.\ndie ark was geweldig groot en ontwerp om te dryf en nie om te seil nie. die ark was 135x22\u00bdx14 meter, in ons mate.\n\n\n=== die verbond met noag ===\n'n belangrike tema wat herhaaldelik in die skrif voorkom: god bevestig sy verbond agtereenvolgens met noag, abraham, die volk israel deur moses en met dawid. elke verbond bevat verdere, ryker beloftes, totdat die koms van christus die \"nuwe vebond\" inlei.\nin elke geval neem god die inisiatief - dit is geen ooreenkoms tussen gelykes nie. god bepaal die voorwaardes. hy maak hulle bekend, en hy alleen waarborg dat hulle gehou sal word. die mens geniet die se\u00ebninge van die verbond soverre as wat hy die bevele van god gehoorsaam.\n\n\n=== noag se dronkenskap ===\nselfs 'n algemene nuwe begin verander nie die mens se sondige natuur nie.\ngam minag sy dronk vader en noag vervloek hom deur sy afstammelinge, die kana\u00e4niete. hulle het onderdane van israel, wat van sem afstam, geword.\n\n\n== van noag tot die roeping van abraham ==\n\n\n=== die families van noag se drie seuns ===\nsien weereens die artikel in wikepedia nl. \"geslagsregister van adam tot jesus.\"\ndie ander geslagsregisters is interessant, maar die belangrikste is die laaste een, nl. die van sem. uit hom word die stam van juda gebore.\n\n\n== babel ==\nin sinar, koningkryk van nimrod die jagter, span mense saam in 'n groot bouprojek - 'n stad en 'n toring wat tot in die hemel reik word gebou. god kyk af na hierdie gesamentlike poging van die mens om homself te vergoddelik, die begin van hernieude opstand teen hom.\nhy verdeel die mense deur taalverskille en verstrooi hulle in verskillende landstreke - juis dit wat hulle wou verhoed.\ndie toring van babel was waarskynlik 'n tempeltoring met baie verdiepings, soos die wat in die vroe\u00eb derde millennium vc in babeloni\u00eb gebou is.\n\n\n== geslagsregister sem tot abraham ==\nhier is die name weer selektief en word die totale tydsduur waarskynlik verkort. noag se voorsate het aansienlik langer gelewe as tera s'n en die ouderdom vir die ouerskap is baie jonger.\nby tera se naam word meer besonderhede gegee. tera se drie seuns word genoem, asook hul geboorteplek. na die dood van haran, vertrek tera na kana\u00e4n met sy kleinseun lot en sy seun abraham en kinderlose skoondogter sarai.\nhulle trek nie verder as harran nie. tera sterf en die toneel is gereed vir die verhaal van abraham, om \"die vader van baie nasies te word.\n\n\n== abraham 'n nuwe begin ==\n\n\n=== god se roeping van abraham en die reis na kana\u00e4n ===\ngod roep een man en maak aan hom beloftes, wat abraham gehoorsaam beantwoord. abram se antwoord lei regstreeks tot die geboorte van 'n nuwe nasie en lei later tot se\u00ebn vir die hele aarde.\nabram trek weg op bevel van god met sy kinderlose vrou en sy neef lot.\nby sigem in die landstreek kana\u00e4n praat god weer met hom. hierdie land sal die erfdeel van abram se nakomelinge word. steeds gaan die reis voort, suidwaarts na die negeb, 'n dro\u00eb landstreek van sowat 7 500 km, wat strek vanaf berseba tot by die sinai-gebergtes. hier is weiveld vir die nomade se vee.\n\n\n=== die skeding van lot ===\nabram en lot se veekuddes brei so uit dat hulle dit nie meer kon dra nie. dit lei tot 'n familiebreuk. lot wat deur sy groothartige oom die geleentheid gegun word om te kies, soek die vrugbare aarde van die jordaanrivier uit.\n\n\n=== oorlog teen die konings en die ontmoetinge met melgisedek ===\nhoewel 'n half-nomadiese lewe in abram se tyd niks buitengewoon was nie, was daar ook gevestigde lewe in dorpe en ommuurde stede. sjeiks wat op hul beurt vasalle van konings was, het plaaslik regeer.\ndaar het oorlog uitgebreek tussen kedorlaomer en ander konings teen die konings van oa. sodom en gomorra.\nin die siddimvlakte was daar oral asfaltgate. die konings van sodom en gemorra het gevlug en baie van hulle het in die gate geval. die wat oorleef het, het berge toe gevlug. koning kedorlaomer het al die besittings van sodom en gomorra gebuit en weggevat. ook lot, wat in sodom gewoon het is weggevoer.\ntoe abram hoor dat lot weggevoer was, het hy sy volgelinge, 318 slawe wat by hom gebore is, hulle wapens laat vat en die konings agtervolg.\ndie nag het abram en sy manne hulle van alle kante af aangeval, hulle oorwin en al die besittings teruggekry. hy het ook vir lot, al die vrouens en ander mense gered.\nnadat abram teruggekom het, het die konings van sodom en gomorra, asook melgisedek, die koning en priester van salem, kos en wyn gebring en vir abram gese\u00ebn. abram het aan melgisedek 'n tiende van alles gegee.\nabram het ook geweier om enigiets uit die hand van die konings van sodom en gomorra te aanvaar. hy het egter seker gemaak dat die manne by hom hulle deel kry.\n\n\n=== die verbond word bevestig ===\ndie argeologie het getoon dat die gebruike wat hier en in latere hoofstukke, die bekende sosiale en kulturele gedragspatroon van noordelike mesopotani\u00eb weerspie\u00ebl.\n\ndie woord van god het in 'n gesig tot abram gekom:\"moenie bang wees nie, abram, ek beskerm jou. jou beloning sal baie groot wees\".verder het die here met abram 'n verbond gesluit:\"aan jou nageslag gee ek hierdie land, van egiptespruit af tot by die eufraat, die grootrivier; die land van die keniete, die kenessiete en die kadmoniete, die hetiete, die feresiete en die refa\u00efte, die amoriete, die kana\u00e4niete, die girgasiete en die jebusiete\".\nin verse 3 en 4 kom die \"erfgename\" voor. dit was nie ongewoon in daardie tyd om 'n erfgenaam aan te neem nie. soms soos hier, was dit 'n slaaf.\nin vers 6 staan: \"toe het abram in die here geglo\". hy is dus gered deur sy geloof en nie oor sy goeie werke nie.\ndie ritueel wat hom afspeel in verse 9-11 is 'n tipiese prosedure vir die bevestiging van 'n verdrag.\n\n\n=== 'n seun by 'n slavin ===\nsoos altyd dink die mens hy moet die here so 'n bietjie help. sarai val terug op 'n ou gebruik deur haar slaaf aan abram te gee. die kind wat uit hierdie verbintenis gebore word, word sarai se kind. maar sarai se emosies maak dat sy hagar later laat wegjaag.\n\n\n=== die besnydenis as verbondsteken en gee van nuwe name ===\ndie vyfde bevesting van die verbond van god met abram gaan gepaard met die gee van nuwe name. abram word abraham en sarai word sara. daarby kom die fisieke teken van die besnydenis. 24 jaar na die vertrek uit harran word die geboorte van abraham se erfgenaam aangekondig.\n\n\n=== drie besoekers en abraham se gebed vir sodom ===\nabraham het 'n vreemdeling verwelkom, en heeltemal ontwetend, die here self in sy huis ingeneem. die gullle ontvangs en versorging (tenspyte daarvan dat die besoekers in die middel van die middagslapie aangekom het), is tipies van die gasvryheid van die nomadiese. woestynbewoners.\nmet die woorde: \"is iets te buitengewoon vir die here\" onthul die besoekers hul werklike identiteit en sara se ongelowige lag maak plek vir vrees.\nabraham se gebed vir sodom gee ons insig in die kwaliteit van sy verhouding tot god.\nsodom kon nie eers tien goeie mense oplewer nie, maar god het sy lankmoedigheid gewys.\n\n\n=== die vernietiging van sodom en gomorra en lot se redding ===\ndaar is uiteenlopende konkretiserings van sodom se sondigheid in bybeltekste, soos hoogmoed en gierigheid (es. 16, 49) of 'n verbreking van die ongeskrewe wet van gasvryheid (gen 19, in teenstelling met abraham in gen 18). op die seksuele aspek daarvan word eers in latere christelike tradisies gefokus. geslagsgemeenskap dui hier op seksuele vernedering deur gedwonge geslagsomgang - dit wil s\u00ea die verkragting van een heteroseksuele man deur 'n ander. in die betrokke nie-europese oosterse samelewings was dit 'n ritueel waardeur die verkragter sy dominante status op 'n gewelddadige manier beklemtoon het. \ngedwonge geslagsomgang met abraham se gaste, die engele, sou 'n dubbele vernedering vir abraham gewees het (iets wat vandag in engels as gang rape beskryf word). elke man in die stad is betrokke - nie een ondersteun lot se protes teen die skending van die grondbeginsels van gasvryheid en van menslikheid nie.\nargeologiese bevindinge getuig van 'n katastrofe in hierdie gebied. die vlak water van die dooie see bedek nou die stede.\nniks kon die stede red nie, maar om lot se ontwil spaar die here soar en vertraag die oorstroming totdat lot veilig is.\nlot se vrou, onwillig om te volg, bly staan, kyk om en verander in 'n soutpilaar. in plaaslike oorleweringe word die soutrotse langs die dooie see nou nog na haar vernoem.\n\n\n=== abraham en koning abimelek ===\nadam het van mamre af weggetrek na die suidland en hom gevestig tussen kades en sur. hy het op 'n keer in gerar gewoon en voorgegee dat sara sy suster is. koning abimeleg het haar laat haal om met haar te trou.\n\neen nag het god in 'n droom aan abimeleg verskyn en ges\u00ea: \"jy gaan sterf omdat jy met hierdie vrou wil trou, sy is al getroud\".\nabimeleg het met abraham geraas, maar aan hom geskenke en sara teruggegee. abraham het vir abimeleg gebid en die here het vir abimeleg gesond gemaak.\n\n\n=== isak word gebore en hagar en ismael vertrek ===\ntussen die die belofte van isak se geboorte en die vervulling daarvan het 25 jaar verloop. die bejaarde ouers het rede om verheug te wees. sara se bevel om hagar weg te stuur was in stryd met die gebruike van daardie tyd, daarom raadpleeg abraham eers die here voordat hy daartoe instem.\n\npaulus verduidelik waarom dit onvermydelik was\"maar wat s\u00ea die skrif hiervan? jaag die slavin en haar seun weg, want die seun van die slavin mag hoegenaamd nie saam met die seun van die vrygeborene erf nie. ons is dus nie kinders van 'n slavin nie, broers; ons is kinders van die vrye.\"\n\n\n=== 'n twis oor waterputte ===\nwaterputte was in die dro\u00eb klimaat van palestina kosbaar vir veewagters, en daar het dikwels twiste oor die besit daarvan ontstaan. die re\u00ebnval in die gebied krimp van 100mm in januarie tot so te s\u00ea niks in die vier somermaande.\nabraham het by abimeleg beswaar aangeteken oor die waterput wat deur abiimeleg se slawe afgevat is. abimeleg het nie daarvan geweet nie en hy en abimeleg het 'n ooreenkoms aangegaan, wat verklaar dat die put wel abraham s'n is.\n\n\n=== die hoogste toets - abraham moet vir isak offer ===\nabraham se vorige ondervinding van god sou hom sekerlik nie laat dink het, 'n kinderoffer hom sou behaag nie. maar dit is juis wat god hier vir abraham vra.\nnet toe abraham vir isak wou slag, het god hom gekeer en ges\u00ea dat hy nou weet dat abraham hom lief het en bereid was om sy enigste seun te offer vir hom.\ntoe abraham weer sien daar 'n skaaplam agter hom en offer toe die bok in isak se plek.\ndie here het verder ges\u00ea hy sal abraham baie se\u00ebn oor dit wat hy gedoen het.\nabraham het sy offer gebring op een van die hewels waarop jerusalem nou staan. die reis daarnatoe het sowat 3 dae geneem en was 85km ver.\n\n\n=== die dood en begrafnis van sara ===\nsara het 127 jaar oud geword. sy is oorlede in kirjat-arba, dit is hebron, in kana\u00e4n. abraham het oor haar gaan rou en huil.\nabraham het 'n graf gekoop by die hetiete. die hetiete is vermoedelik immigrante van die hetitiese ryk (wat omstreeks 1800vc in turkye tot stand gekom het.\ndie hele transaksie voldoen in die fynste besondergede aan die bekende hetitiese wet: die afweeg van die silwer volgens erkende standaarde in die teenwoordigheid van getuies by die stadspoort.\ndaarna het abraham sy vrou sara in die makpelagrot op die stuk grond, oos van mamre, begrawe.\nvandag is daar 'n moskee bo-oor die tradisionele plek van die graf in hebron, gebou.\n\n\n=== 'n vrou vir isak ===\nhierdie verhaal is, wat vorm en inhoud betref, een van die lieflikste in die ou testament. dit bied 'n lewendige beeld van die tradisionele oosterse huwelik. \nabraham laat sy slaaf sweer dat hy nie isak sal laat trou met 'n dogter van die kana\u00e4niete by wie hy nou woon nie.\ndie slaaf vertrek met geskenke na mesopotamie, na die stad waar nahor gewoon het. hy bid dat god die vrou moet aandui wat isak se vrou moet word. god antwoord die slaaf se gebed en wys rebekka, die kleindogter van nahor aan.\nisak het vir rebekka in die tent van sy ma laat woon en met haar getrou. isak het rebekka liefgehad en is vertroos na die dood van sy ma.\n\n\n=== abraham se laaste dae ===\nisak het abraham se enigste ergenaam gebly, en by die dood van abraham het die se\u00ebn van god syne geword.\n\n\n=== ismael se afstammelinge ===\ndie stamme het sinai en noordwes-arabi\u00eb  bewoon vanaf gawila tot by sur.\n\n\n== isak ==\n\n\n=== die tweeling esau en jakob ===\nisak het tot die here gebid oor rebekka, want sy was kinderloos. die here het sy gebed verhoor, en rebekka het swanger geword.\nsy het 'n tweeling verwag en die here het vir haar ges\u00ea daar is twee nasies in haar, twee volke uit jou sal geskei word. een sal sterker wees as die ander; die oudste sal die jongste dien.\ndie eerste is gebore: rooi, vol hare soos 'n veljas, en hy is esau genoem. sy broer is na hom gebore en sy hand het aan esau se hakskeen vasgehou. hy is jakob genoem.\ndie seuns het groot geword. esau was 'n ervare jagter, 'n man van die veld. jakob was 'n rustige mens, hy het tuis gebly.\nisak het vir esau voorgetrek, want hy het van vleis gehou. rebekka het weer vir jakob voorgetrek. hierdie voortrekkery het ernstige gevolge ingehou.\nesau het sy eersgeboortereg vir 'n bietjie lensiesop verkoop. so is die here se woord aan rebekka vervul.\nas eersgebore seun sou esau vir isak opvolg as hoof van die familie, en 'n dubbele deel van die besittings erf. wanneer hy hierdie reg verruil, boet hy alle reg in op die se\u00ebn wat daarmee gepaard gaan.\n\n\n=== isak en abimeleg ===\nna die eerste hongersnood vroe\u00ebr in abraham se tyd was daar weer 'n hongersnood in die land. isak het toe getrek na gerar, na die gebied van koning abimeleg van egipte.\ndie here het aan isak verskyn en ges\u00ea hy moet nie egipte toe trek nie en het die belofte herhaal.\nisak het dieselfde gedoen as abraham vroe\u00ebr deur te s\u00ea rebekka is sy suster, omdat hy bang was vir abimeleg. abimeleg het uitgevind van die bedrog en het later vir isak weggestuur omdat hy te sterk geword het.\nisak het berseba toe getrek en die here het weer aan hom verskyn en weer die belofte herhaal.\nabimelek het besoek afgel\u00ea by isak in berseba en gevra vir 'n verbond tussen hulle, omdat abimeleg gesien het dat die here by isak is, en dat isak hulle nie leed sal aandoen nie.\n\n\n=== isak trou weer ===\ntoe esau 40 jaar oud was, het hy getrou met jehudit dogter van be\u00ebri, 'n hetiet, en met basemat 'n dogter van elon, ook 'n hetiet. hulle het baie kommer in isak en rebekka se lewe gebring.\n\n\n== bedrog en lis: jakob se bannelingskap en terugkeer ==\n\n\n=== die se\u00ebn ===\nnie een van die familielede kom goed daarvan af in hierdie voorval nie. isak se plan is in stryd met dit wat god voorspel het toe die seuns gebore is. deur in te stem daartoe verbreek esau sy eed. jakob en rebekka, alhoewel hulle ooreenkomstig die voorspelling van god optree, wend hulle glad nie tot hom nie, maar lieg en bedrieg om hulle doel te bereik.\nisak maak op sy sintuie staat, wat hom in die steek laat. die se\u00ebn word jakob s'n, soos god dit bestem het - maar teen 'n dure prys.\nesau dreig met moord. die verhouding tussen isak en rebekka versuur. rebekka sal nooit weer haar geliefde seun sien nie. jakob, die tuisblyer, word 'n uitgewekene.\n\n\n=== die voortvlugtige ===\nin sy afskeidsse\u00ebn erken isak vir jakob as die erfgenaam van god se veelvuldige beloftes.\nisak laat jakob beloof dat hy nie sal trou met 'n kana\u00e4nitiese meisie nie, maar dat hy na paddan-aram toe sal gaan en daar 'n vrou sal kry.\naangesien esau nou geweet het sy pa hou nie van kana\u00e4nitiese meisies nie, het hy getrou met magalat, 'n dogter van ismael, abraham se seun.\njakob het intussen by bet-el oornag waar god aan hom verskyn en hom gese\u00ebn het. jakob het, nadat hy opgestaan het, die klip wat as sy kopkussing gedien het, regop gesit en olie daarop gegiet en 'n belofte afgel\u00ea dat as die here hom veilig teruglei na sy ouerhuis, sal die here sy god wees. hierdie klip sal 'n tempel wees en van alles wat die here hom gee, sal hy 'n tiende aan die here gee.\n\n\n=== die jare by laban. die bedrie\u00ebr word bedrieg ===\nhierdie 3 hoofstukke dek die 20 jaar van jakob se ballingskap. 14 jaar diens vir sy vroue en 6 vir sy kuddes. die jare hou min vreugde vir jakob in, wat in sy oom laban het hy 'n bedrie\u00ebr soos hyself te\u00ebkom. die bedrog met lea lei tot 'n onuithoubare huislike lewe.\ndie ongeliefde vrou hoop met die geboorte van elke nuwe seun dat sy haar man se liefde kan wen. ragel, die beeldskone en beminde, is verbitterd oor haar kinderloosheid.\ntussen die twee word jakob 'n uitruilvoorwerp. geen wonder nie dat die wet later 'n man verbied het om met sy vrou se suster te trou terwyl die vrou nog leef.\njakob bied sy diens aan in plaas van die gebruiklike huweliksgeskenk. laban laat nie op hom wag om hierdie vrygewige aanbod uit te buit nie. die geskenk van 'n diensmeisie vir sy dogter was moontlik deel van die bruidskat.\nna die week van feestelikhede met die troue van jakob en lea, word ragel aan jakob gegee op voorwaarde dat jakob nog sewe jaar vir haar laban moes dien.\n\n\n=== jakob se kinders by lea ===\nruben\nsimeon\nlevi\njuda\n\n\n=== slavin bring kry vir jakob kinders ===\nragel volg dieselfde gebruik as sara en gee haar slavin bilha vir jakob om vir haar kinders te gee. bilha het twee seuns gehad:\n\ndan;\nnaftalihierna het ragel haar ander slavin, silpa, aan jakob gegee en het ook twee seuns gehad:\n\ngad;\naserlea het ook weer 'n seun en 'n dogter gehad:\n\nsebulon\ndinaragel het uiteindelik swanger geword en josef is gebore.\n\n\n=== laban bedrieg jakob weer ===\njakob het vir laban ges\u00ea hy wil nou teruggaan na sy geboorteland. na onderhandelings het laban ingestem en jakob het ges\u00ea dat hy al die gestreepte en bont skaatlammers en swart bokke wil h\u00ea. \nlaban het dieselfde dag nog al die gevlekte en bont bokramme en al die gestreepte en bont bokooie afgekeer en ook alles waaraan iets wits was en al die swartskape en hulle onder die sorg van sy seuns geplaas.\njakob het jong lote van populiere, amandels en plataanbome gevat en stroke daarvan afgeskil; sodat daar wit srepe op die lote was. hy het dit toe in die waterkrippe gesit, reg voor die kleinvee waar hulle kom suip het. die ooie het dan gevlekte en gesreepte en bont lammers gekry.\nwanneer die sterk diere gedek moes word, het jakob die lote voor hulle in die kruppe gesit. so het laban die swak diere gekry en jakob die sterkes.\njakob het al hoe ryker geword. hy het baie kleinvee, slavinne en donkies gehad.\n\n\n=== jakob trek na kana\u00e4n ===\nlaban en sy seuns se houding teenoor jakob het versuur en die here het vir jakob ges\u00ea om terug te gaan na kana\u00e4n, na sy familie. toe hy dit aan lea en ragel vertel het hulle beaam dat hulle nie meer enige aandeel aan hul vaderhuis het nie en dat hul pa hulle soos vreemdelinge behandel. hy het hulle verkoop en die geld opgebruik.\njakob het sy vrouens, kinders en sy vee geneem en vertrek.\n\n\n=== jakob en laban sluit 'n ooreenkoms ===\ntoe laban agterkom jakob en sy besittings is weg, het hy jakob agterna gesit. die nag het god aan laban verskyn en aan hom ges\u00ea dat hy versigtig moet wees as hy jakob raakloop.\njakob se kamp was opgeslaan by gileadberg en laban het ook daar kamp opgeslaan.\njakob en laban het 'n nie-aanvalsverdrag gesluit en dit met 'n klipstapel verse\u00ebl.\njakob het op die berg geoffer en hulle het saam ge\u00ebet. vroeg die volgende more het laban sy dogters en kleinkinders met se\u00ebnwense gegroet en vertrek.\n\n\n=== god ontmoet jakob ===\nhoewel esau hom in se\u00efr in die verre suide gevestig het, is 'n ontmoeting tussen die twee broers onvermydelik. die nuus dat esau oppad was om hom vinnig tegemoet te kom met 'n le\u00ebrmag, het jacob met angs vervul. hierdie keer beplan hy nie net nie, maar bid ook.\nalleen en slapeloos, kom jakob se lang stryd teen god tot 'n hoogtepunt, in 'n vreemde worsteling wat hom kreupel, maar as 'n nuwe mens, laat. die volgende altaar wat hy oprig, is nie vir die god van sy vaders nie, maar vir \"die god van israel\".\ndie man waarmee jakob worstel, verander sy naam na israel, want hy het teen god en teen mense 'n stryd gevoer en hy het dit end-uit volgehou.\n\ndie here het vir jakob net daar gese\u00ebn en jakob het die plek pni\u00ebl genoem, \"want\", het hy ges\u00ea:\"ek het god van aangesig gesien en tog het ek nie omgekom nie.\"\n\n\n=== jakob ontmoet esau ===\nesau se verwelkoming van jakob, wat hom veronreg het, is so verrassend gulhartig dat jesus hom in gedagte gehad het toe hy die gelykenis van die verlore seun vertel het. jakob se geskenk en die aanvaarding daarvan deur esau, verse\u00ebl die versoening.\njakob is glad nie van plan om se\u00efr toe te gaan nie, soos die volgende skof van die reis aandui. selfs nou nog kan jakob nie eerlik wees nie.\n\n\n=== jakob koop grond naby sigem ===\njakob het veilig by sigem aangekom en het buite die dorp kamp opgeslaan. hy het 'n stuk grond gekoop en 'n altaar gebou en dit genoem:\"die god van israel is god.\"\n\n\n=== dina en sigem: 'n verkragting en slagting ===\ndie stad sigem het 'n lang en belangrike geskiedenis. jakob se verblyf daar het hom duur te staan gekom - en die verraderlike wraak van simeon en levi het hy nooit vergeet niedina, die dogter van jakob en lea is deur sigem, seun van die hewiet gamor, 'n volksleier, verkrag. sigem het dina lief gekry en haar hart probeer wen. gamor se pa is na jakob en sy seuns toe en het toestemming gevra dat sigem en dina mag trou.\ndina se broers het hom geantwoord dat sigem en die ander mans eers besny moes word en dan kan dina met sigem trou en hulle kon dan met hulle dogters trou.\nal die mans van die stad het hulle toe laat besny en drie dae later, toe hulle baie pyn gehad het, het simeon en levi, elkeen sy swaard gevat en al die mans doodgemaak, ook vir sigem en gamor. hulle het die stad ook geplunder.\njakob het met sy seuns geraas en ges\u00ea hulle het hom in die moeilikheid gedompel en sy naam sleggemaak.\n\n\n=== die terugkeer na bet-el; benjamin word gebore; ragel en isak sterf ===\nhierdie hoofstuk eindig die afdeling oor jakob. vreemde gode word verwyder. god herbevestig sy verbond met israel. ragel sterf naby betlehem toe sy die lewe skenk aan die laaste van die kinders van jakob se 12 seuns nl. benjamin.\njakob en esau ontmoet mekaar weer van aangesig tot aangesig by die dood van die bejaarde isak.\n\n\n== esau se afstammelinge ==\nvoordat ons by die volgende stadium in die verhaal kom, word eers aandag geskenk aan die ander tak van die familie.\nesau het getrou met kana\u00e4nitiese meisies: met ada dogter van elon, 'n hetiet, met oholibama dogter van ana, dogter van sibon, 'n hetiet, en met basemat dogter van ismael en suster van nebajot.\ndaar is vir hom kinders gebore in kana\u00e4n en toe die gebied te klein geword het vir sy en jakob se vee, het esau getrek na die se\u00efrberge en daar is ook vir hom kinders gebore. van hulle het konings en stamhoofde geword.\n\n\n== josef ==\n\n\n=== josef en sy drome ===\njosef was 17 toe hy kleinvee opgepas het saam met sy broers. josef het slegte stories oor sy broers by jakob aangedra. jakob was die liefste vir josef. jakob het vir josef lang klere met moue gemaak. josef se broers het dit beskou as 'n teken dat jakob van plan was om hulle te verontagsaam en josef die erfgenaam te maak.\njosef het ook twee drome gehad wat wys sy pa en broers is onderdanig aan hom. sy broers was afgunstig op hom hieroor, en sy pa en broers het bly dink aan die drome.\n\n\n=== josef word 'n slaaf ===\njosef se broers het hulle pa se vee gaan oppas in sigem. israel stuur vir josef na sy broers om te gaan kyk hoe dit met hulle gaan. hy het hulle by dotan gekry.\njosef se broers het hom van ver af gesien en ooreengekom om josef die ou dromer dood te maak en in 'n put te gooi. hulle sou dan beweer 'n wilde dier het hom opgevreet.\nruben wou hom red en het voorgestel dat hulle hom net in die put gooi; hy wou hom later red.\njosef het skaars by hulle gekom of hulle trek sy klere uit en gooi hom in die dro\u00ebput.\ndaar kom toe ismaelitiese handelaars uit gilead aan, wat oppad egipte toe was.\ndie broers, ruben was nie daar nie, verkoop josef aan die handelaars, wat hom na egipte geneem het. toe ruben by die put kom was josef nie daar nie.\ndie broers het toe 'n boklam geslag en die klere van josef in die bloed gedoop en dit vir israel gestuur. israel het oor josef getreur.\nintussen het die handelaars vir josef aan potifar, wat aan die farao se paleis verbonde was, verkoop.\n\n\n=== juda en tamar ===\ndie verhaal van josef word onderbreek en hierdie onvleiende verhaal word waarskynlik ingesluit omdat dit deel vorm van die stamboom van die koninklike familie waaruit die messias voorgekom het.\njuda het sy oudste seun, er, laat trou met tamar. die here het hom beskou as 'n slegte man en het hom laat sterf. volgens die swaershuweliksgebruik, het juda er se broer, onan, met tamar laat trou. onan het egter elke keer as hy met tamar gemeenskap gehad het, sy saad op die grond laat val. die rede daarvoor is dat hy geweet het die kinders wat gebore sou word, as er s'n beskou sou word. dit was verkeerd in die o\u00eb van die here en hy het onan ook laat sterf.\ndit was juda se plig om sy ander seun, sela, met tamar te laat trou. hy was egter bang sela sou ook sterf. daarom het hy tamar teruggestuur na haar ouerhuis.\ntamar het haar vermom soos 'n prostituut en met juda omgang gehad. tamar het juda se se\u00eblring as pand geneem.\ndrie maande later het juda die berig gekry dat tamar swanger is. tamar is voor hom gebring sodat sy verbrand kon word. sy het die se\u00eblring te voorskyn gebring en juda het haar onder sy dak ingeneem.\nperes en sy tweeling broer serag is gebore. as daar gekyk word na die geslagsregister van adam tot jesus, sal daar gesien word dat jesus afgestam het van peres.\n\n\n=== josef in potifar se huis ===\nons keer terug na josef.\njosef is na egipte gebring en as slaaf aan potifar, 'n amptenaar van die farao en hoof van die lyfwag, 'n egiptenaar van geboorte, verkoop. die here was by josef en potifar het dit raakgesien. potifar het hom sy persoonlike slaaf gemaak en hom aangestel oor sy hele huishouding en al sy besittings.\njosef was frisgebou en mooi. potifar se vrou wou by hom slaap, maar josef wou nie so iets aan sy eienaar doen nie.\nsy het dag vir dag aangehou. op 'n dag toe daar nie ander slawe was nie het sy josef gegryp, maar josef het losgeruk en buitentoe gevlug, terwyl sy 'n stuk kledingstuk in haar hand gehou het.\npotifar se vrou het josef valslik beskuldig en potifar het josef daaroor in die tronk gegooi.\nook in die tronk was die here by hom en die tronkbewaarder het vir josef aangestel as hoof van die gevangenes. wat hy ookal aangepak het was suksesvol.\n\n\n=== josef l\u00ea die bakker en skinker se drome uit ===\ndie verhaal toon die belangrikheid wat drome en hul verklarings gehad het. die egiptiese wysgere het handboeke oor drome gehad wat hulle gehelp met die vertolkings daarvan. hierteenoor het josef geheel en al op god vertrou om die betekenis duidelik te maak.\njosef vertel aan die bakker dat hy ongelukkig doodgemaak gaan word, maar dat die skinker in sy pos herstel gaan word. josef vra die skinker om hom te onthou as hy by die farao is. maar hy vergeet van josef.\n\n\n=== josef l\u00ea die farao se droom uit ===\ntwee jaar later kry die farao self 'n droom wat sy towenaars en wyse manne dronkslaan, ten spyte val hul opleiding en naslaanboeke.\nwanneer die skinker josef uiteindelik onthou, was josef nie net in staat is om die boodskap van god uit te l\u00ea nie, maar ook met 'n duidelike plan van aksie vorendag te kom.\ndie farao stel josef aan om die plan uit te voer en maak hom tweede in bevel in egipte. hy word tradisioneel ingehuldig met 'n se\u00eblring, fyn linne en 'n goue ketting as beloning vir sy dienste. perde en strydwaens het die hyksos-farao's gehelp om die oorhand in egipte te verkry. na 13 jaar as slaaf, word josef die farao se raadgewer.\nswaar hongersnood was nie onbekend in egipte nie, maar dit het selde gelyktydig in egipte en palestina voorgekom.\n\n\n=== hongersnood herenig die gesin ===\nhierdie hoofstukke is 'n ontroerende weergawe van hoe josef sy broers ontmoet, toets en uiteindelik met hulle herenig is. agter sy o\u00ebnskoulike strengheid, l\u00ea volkome grootmoedige vergifnis van die kwaad wat hulle hom aangedoen het en 'n diepe insig in die manier waarop god die beskerming van die mens beheer.\n20 jaar het nog nie die broers se skuldgevoelens uitgewis nie en hulle sal nie teenoor benjamin optree soos wat hulle teen josef opgetree het nie.\ndie egiptenare het waarskynlik gevrees vir die rituele verontreiniging van hul voedsel deur die teenwoordigheid van die vreemdelinge aan hul tafel, derhalwe het hulle nie saam met josef se familie ge\u00ebet nie. om dieselfde rede wou die jode later ook nie saam met heidene eet nie.\n\n\n=== israel vestig hom in egipte ===\njakob, ook israel genoem, se huishouding het bestaan uit 70 lede toe hy egipte binnegekom het. saam met al die vroue en diensknegte was die geselskap baie meer.\ndie egiptiese weersin in jakob se herderstam dien hier 'n nuttige doel, deurdat dit bydra om die familie as 'n afgesonderde eenheid te bewaar.\nonder josef se ekonomiese beleid word die farao besitter van die land en die inwoners sy pagters. net die priesters behou hul eiendomme.\n\n\n=== die se\u00ebn van jakob ===\ndie se\u00ebn van josef se seuns deur israel, was 'n geloofsdaad. sonder weifeling het jakob die se\u00ebn van god aan die jongste seun oorgedra.\ndie se\u00ebn van die sterwende jakob wys heen na die verre toekoms, wanneer die afstammelinge van hierdie 12 die beloofte land sou inneem.\nruben se skanddaad kos hom sy eersgeboortereg. jakob se veroordeling van simeon en levi se dade by sigem is onomwonde. albei stamme sou verstrooi word, maar levi sou die priesterdom van die volk word.\nuit juda het die koninklike familie van israel gestam, waaruit die messias uiteindelik gebore sou word.\n\n\n=== van die dood van jakob tot die dood van josef - die einde van die begin ===\njakob word by lea in die familiegraf in hebron begrawe - die laaste van die gesin wat in kana\u00e4n begrawe sou word vir langer as 40 jaar.\njosef se lewensduur van 110 jaar was die egiptiese ideaal, 'n teken van god se goedkeuring van josef se lewe. die versoek op sy sterfbed dat sy liggaam saamgevat moet word kana\u00e4n toe as hulle trek, getuig van sy geloof.\n\n\n== sien ook ==\ngeskiedenis van israel in die bybelse tyd\ngeslagsregister vanaf adam tot jesus\n\n\n== bronne ==\ndie bybel: nuwe vertaling (bybelgenootskap van suid-afrika)\nhat: verklarende handwoordeboek van die afrikaanse taal (vyfde uitgawe): f.f. odendal & r.h. gouws (kaapstad 2005)\nhandboek by die bybel, hersiene uitgawe uitgegee deur lux verbi.\nbybel nuwe vertaling bybelgenootskap van sa.\n\n\n=== kommentare oor genesis ===\nsweeney, marvin (2012). \"genesis in the context of jewish thought\". in evans, craig a.; lohr, joel n. (reds.). the book of genesis: composition, reception, and interpretation. brill. isbn 978-9004226531.\nbandstra, barry l. (2008). reading the old testament. cengage learning. isbn 978-0495391050.\nbergant, dianne (2013). genesis: in the beginning. liturgical press. isbn 9780814682753.\nblenkinsopp, joseph (2011). creation, un-creation, re-creation: a discursive commentary on genesis 1\u201311. continuum international publishing group. isbn 9780567372871.\nbrueggemann, walter (1986). genesis. interpretation: a bible commentary for teaching and preaching. atlanta: john knox press. isbn 0-8042-3101-x.\ncarr, david m. (2000). \"genesis, book of\". in freedman, david noel; myers, allen c. (reds.). eerdmans dictionary of the bible. amsterdam university press. isbn 9780567372871.\n\n\n== verwysings ==\n\n\n== eksterne skakels ==\n'n afrikaanse webwerf oor die bybel\ngenesis"