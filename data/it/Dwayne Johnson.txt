"dwayne douglas johnson, noto anche con lo pseudonimo di the rock (hayward, 2 maggio 1972), \u00e8 un attore, produttore cinematografico e wrestler statunitense di origini canadesi e samoane.\nfiglio e nipote rispettivamente di rocky johnson e di peter maivia, entrambi wrestler e membri della famiglia anoa'i, dwayne \u00e8 pertanto definito un wrestler di terza generazione; inoltre diversi suoi zii, cugini e nipoti sono stati wrestler.\nnoto per i primi due anni come rocky maivia, dal 1996 al 2004 ha avuto successo nella world wrestling federation/entertainment come una delle figure cardine e tra le pi\u00f9 carismatiche dell'attitude era: \u00e8 infatti riconosciuto come la seconda icona pi\u00f9 importante di questo periodo. nel 2011 ha fatto il suo ritorno in wwe e ha continuato a lottare sporadicamente.johnson ha vinto diciannove titoli nel corso della sua carriera, di cui dieci mondiali (otto volte il wwf/e championship e due il wcw world heavyweight championship). ha vinto anche l'intercontinental championship per due volte e il wwf tag team championship per cinque volte. \u00e8 stato inoltre il sesto wrestler a fregiarsi della triple crown e il vincitore dell'edizione 2000 del royal rumble match, mentre all'annuale e principale evento in pay-per-view della wwf/e, wrestlemania, ha lottato nel main event in cinque occasioni: nelle edizioni xv, 2000, x-seven, xxviii e 29. oltre a ci\u00f2, il nome dello show settimanale smackdown deriva da una delle sue famose catchphrase: \"laying the smackdown!\". the rock possiede inoltre il record di maggiori partecipazioni nei main event di raw (trentotto nel 2000), di smackdown (trentasei nel 2000), e, assieme a stone cold steve austin (dodici nel 2001), di eventi in pay-per-view in un solo anno (dodici nel 2000). in seguito la compagnia stessa lo ha inserito al primo posto in diverse classifiche tra cui: la pi\u00f9 grande rivalit\u00e0 di wrestlemania (vs. stone cold steve austin), la pi\u00f9 grande superstar nella storia di smackdown e superstar pi\u00f9 divertente nella storia della wwe.the rock \u00e8 anche comparso dodici volte su copertine di videogiochi: wwf attitude, wwf wrestlemania 2000, wwf smackdown!, wwf royal rumble, wwf no mercy, wwf smackdown! 2: know your role, wwf betrayal, wwf smackdown! just bring it, wwe wrestlemania xix, wwe legends of wrestlemania, wwe all stars e wwe 2k14; nel 2000 ha invece pubblicato, assieme a joe layden, la sua autobiografia \"the rock says...\", rimasta per diverse settimane al primo posto nella lista dei best seller del quotidiano statunitense new york times.a partire dagli anni duemila, ha intrapreso la carriera cinematografica e il suo primo ruolo da protagonista fu nel film il re scorpione nel 2002, a cui hanno fatto seguito il tesoro dell'amazzonia, doom, faster e la saga di fast & furious a partire dal quinto film.\ndetiene inoltre un guinness dei primati, grazie alle 105 fotografie scattate con i fan in tre minuti, durante la premi\u00e8re del film san andreas del 2015. nel dicembre 2015 il mensile americano muscle and fitness lo nomin\u00f2 \"uomo del secolo\"; nel 2016 viene insignito di altri riconoscimenti: il settimanale statunitense time lo incluse tra le cento persone pi\u00f9 influenti al mondo, la rivista forbes ha riportato come johnson sia stato l'attore pi\u00f9 pagato al mondo nel 2015, con un guadagno di 64,6 milioni di dollari, la rivista people lo incoron\u00f2 \"uomo pi\u00f9 sexy del mondo\" e il periodico sportivo sports illustrated lo rappresent\u00f2 in una delle sue copertine.\n\n\n== football americano ==\nil primo sport ad attirarlo fu il rugby, che pratic\u00f2 alla scuola primaria quando ancora viveva ad auckland, in nuova zelanda, mentre successivamente pratic\u00f2 il football mentre frequentava il liceo. johnson inizi\u00f2 a giocare nel ruolo di defensive end, rivelandosi uno dei migliori talenti nazionali e di conseguenza fu reclutato dall'universit\u00e0 di miami, che vinse la concorrenza di altri college. dopo aver ben figurato nei primi tre anni, nell'ultima stagione da collegiale si infortun\u00f2 e quindi non prese parte al draft nfl del 1995. johnson decise allora di provare a entrare nella lega canadese cfl, dove tuttavia non riusc\u00ec a ritagliarsi uno spazio importante.il 3 agosto 2020 un gruppo che include l'attore ha acquistato la x football league.\n\n\n== carriera nel wrestling ==\ndopo aver lasciato i calgary stampeders inizi\u00f2 a praticare lo sport di famiglia sotto i duri allenamenti del padre rocky johnson. pat patterson, dirigente della world wrestling federation, not\u00f2 il talento del ragazzo e decise di portarlo nella sua palestra, dove fece due incontri di prova contro steve lombardi e chris candido. questo bast\u00f2 al dirigente, che decise di portarlo in wwf, dove firm\u00f2 un contratto, ma la federazione non lo ritenne ancora pronto e quindi lo mandarono alla united states wrestling association ad allenarsi.\nnell'estate del 1996, sotto il nome di flex cavana, assieme a bart saywer, riusc\u00ec a conquistare due volte l'uswa world tag team championship. questo bast\u00f2 per convincere la wwf, che decise di puntare su di lui.\n\n\n=== world wrestling federation/entertainment ===\n\n\n==== rocky maivia (1996\u20131997) ====\ndwayne johnson debutt\u00f2 nella world wrestling federation 1996 con il nome del padre e il cognome del nonno materno; johnson inizialmente era riluttante all'idea, ma fu persuaso ad adottare tale nome da vince mcmahon e jim ross. la wwf lo present\u00f2 cos\u00ec come la sua prima \"superstar di terza generazione\".johnson, che inizialmente fu presentato come un face tradizionale, ebbe un grosso push sin dall'inizio nonostante la sua scarsa esperienza. debutt\u00f2 il 17 novembre alle survivor series, dove vinse, come unico sopravvissuto, l'eight-man elimination tag match che lo vedeva assieme a marc mero, the stalker e jake \"the snake\" roberts opposto a hunter hearst helmsley, crush, goldust e jerry \"the king\" lawler. dopo questo match la popolarit\u00e0 di rocky maivia inizi\u00f2 a crescere vertiginosamente, divenendo una delle superstar pi\u00f9 affermate del momento. i dirigenti della wwf decisero di puntare molto su di lui, tanto che lo misero in storyline con manager famosi, come jim cornette e sunny, che volevano accaparrarsi il suo talento. nonostante ci\u00f2 continu\u00f2 a combattere nei panni del beniamino del pubblico, dato che rifiutava tutte le offerte. maivia partecip\u00f2 poi alla royal rumble, ma senza successo. il 10 febbraio vinse il suo primo titolo nella wwf, l'intercontinental championship, dopo tre mesi dal debutto, sconfiggendo hunter hearst helmsley. tre giorni dopo ribatt\u00e9 hemsley a in your house 13: final four grazie all'interferenza di goldust, conservando con successo il titolo. durante il mese di marzo incominci\u00f2 a esser chiamato sempre pi\u00f9 spesso \"the rock\", soprannome coniato da jim ross. a wrestlemania 13 sconfisse the sultan e nella puntata di raw del 31 marzo difese il titolo con successo contro bret hart per squalifica. maivia riusc\u00ec a riconfermare il titolo anche a in your house 14: revenge of the 'taker contro savio vega, sebbene perse per countout.nonostante fosse un face, veniva fischiato dal pubblico e si iniziarono a udire i primi cori \"die rocky die!\" e \"rocky sucks!\", a causa della sua gimmick gi\u00e0 stantia in un'epoca dominata da personaggi come stone cold steve austin.\n\n\n==== nation of domination (1997\u20131998) ====\n\nmaivia perse l'intercontinental championship contro owen hart il 28 aprile 1997. ebbe poi un serio infortunio alla caviglia che lo tenne lontano dal ring per quattro mesi, tempo in cui decise di modernizzare il suo personaggio. l'11 agosto fece il suo ritorno nella nation of domination capitanata da faarooq.in questo periodo maivia aveva incominciato a usare il microfono, mostrando le proprie abilit\u00e0 e insultando i fan nei suoi promo; nella puntata di raw is war seguente alle survivor series maivia cambi\u00f2 personaggio, facendosi chiamare \"the rock\"' e sfidando stone cold steve austin per l'intercontinental championship. da questo momento the rock sarebbe diventato un personaggio arrogante ed egocentrico: si riferiva cos\u00ec a s\u00e9 stesso in terza persona e con le sue catchphrase provocava il pubblico. a d-generation x: in your house venne sconfitto da austin, che riusc\u00ec a riprendersi la cintura che rock gli aveva tolto. la sera successiva mr. mcmahon ordin\u00f2 ad austin di difendere il titolo in una rivincita a raw is war, ma austin non accett\u00f2 e di conseguenza the rock rivinse l'intercontinental championship, questa volta d'ufficio, dopo essere stato colpito da una stunner di austin. the rock difese il titolo dall'assalto di molti wrestler aventi pi\u00f9 esperienza di lui, seppur vincendo in maniera sporca. alla royal rumble mantenne il titolo con l'astuzia, ottenendo una vittoria per squalifica contro shamrock. a wrestlemania xiv conserv\u00f2 ancora il titolo.nel corso della faida con ken shamrock il capo della nation of domination, faarooq, era geloso del successo di rock; nella puntata di raw is war successiva a wrestlemania xiv scelsero the rock come nuovo leader e scoppi\u00f2 una faida fra lui e faaroooq. the rock e faarooq si affrontarono in un incontro titolato a over the edge: in your house, dove the rock conserv\u00f2 il titolo.dopo la faida con la d-x il pubblico sosteneva rocky a gran voce e la wwf cap\u00ec che era il momento di lanciarlo nell'uppercard e metterlo contro wrestler gi\u00e0 affermati, come mankind, the undertaker e kane. il pubblico impazziva per lui, grazie anche ai suoi segmenti al microfono; pertanto rispolver\u00f2 il soprannome di \"people's champion\" nel settembre di quello stesso anno. a breakdown: in your house sconfisse ken shamrock e mankind in un triple threat steel cage match diventando il primo sfidante al wwf championship. a judgment day: in your house si consum\u00f2 l'atto finale della nation of domination, con mark henry che sconfisse the rock grazie all'aiuto di d-lo brown, ma a rock non importava perch\u00e9 ormai lui ambiva al wwf championship.\n\n\n==== corporation (1998\u20131999) ====\n\nin seguito al no contest nel match fra kane e the undertaker di judgment day: in your house, causato dall'arbitro speciale stone cold steve austin, il titolo mondiale venne reso vacante e messo in palio in un torneo a eliminazione, che si sarebbe svolto alle survivor series. sconfisse big boss man agli ottavi, ken shamrock ai quarti e the undertaker in semifinale per squalifica, dopo esser stato attaccato da kane, intervenuto in realt\u00e0 per attaccare il fratello. in finale l'aspettava mankind che, appoggiato da mr. mcmahon e i suoi scagnozzi, aveva battuto steve austin nelle semifinali. nella finale per\u00f2 mcmahon trad\u00ec mankind alleandosi con the rock, che vinse il suo primo titolo mondiale in carriera. alla fine del match the rock applic\u00f2 una sharpshooter su mankind. durante la presa mcmahon fece suonare la campanella, proclamando poi the rock vincitore della contesa. si tratt\u00f2 di un rifacimento dello screwjob di montr\u00e9al, che era avvenuto un anno prima sempre alle survivor series ai danni di bret hart.\nthe rock si alle\u00f2 con vince e shane mcmahon nella corporation, passando da people's champion a corporate champion. in seguito ci fu una rivalit\u00e0 fra the rock e mankind, infuriato per il tradimento dei mcmahon e a rock bottom: in your house, i due si affrontarono in una rivincita per il wwf championship. durante la faida con mankind ci furono quattro cambi di titolo: la prima volta fu nella puntata di raw is war del 4 gennaio 1999, quando mankind sconfisse the rock.conquist\u00f2 il suo secondo wwf championship in un \"i quit\" match alla royal rumble il 24 gennaio 1999, grazie alla diffusione nell'arena di una registrazione audio in cui mankind pronunciava le parole \"i quit\". il suo secondo regno non dur\u00f2 a lungo. in un incontro disputato durante uno speciale halftime heat andato in onda durante l'intervallo del super bowl il 31 gennaio 1999, mankind lo schien\u00f2 usando un carrello elevatore in un empty arena match. i due si affrontarono poi in un last man standing match a st. valentine's day massacre: in your house; l'incontro fin\u00ec senza vincitore, il che permise a mankind di conservare il titolo. la faida fra i due fin\u00ec il giorno dopo, nella puntata di raw is war del 15 febbraio, quando the rock vinse il suo terzo wwf championship in un ladder match dopo che big show attacc\u00f2 mankind, facendolo cadere dalla scala.il suo regno dur\u00f2 poco pi\u00f9 di un mese e perse il titolo contro stone cold steve austin, suo acerrimo rivale, nonch\u00e9 nemico del boss della wwf mr. mcmahon, a wrestlemania xv. a backlash: in your house sub\u00ec un'altra sconfitta contro austin, che si riappropri\u00f2 anche della smoking skull belt, la cintura personalizzata da lui creata che gli era stata sottratta da the rock per costringerlo alla rivincita. nonostante fosse un heel, i fan nelle arene iniziarono a tifare the rock per le sue interviste, promo e segmenti in cui imitava wrestler e commentatori. the rock ritorn\u00f2 a essere face dopo aver rotto l'alleanza coi mcmahon, iniziando una rivalit\u00e0 con triple h (entrato intanto a far parte della corporation), the undertaker e il ministry of darkness. the rock sconfisse triple h a over the edge, per poi perdere un match per il wwf championship contro the undertaker a king of the ring, dopo un intervento di triple h che ne caus\u00f2 la sconfitta. nel corso del 1999 continu\u00f2 la sua rivalit\u00e0 con triple h, perdendo contro di lui a fully loaded dopo un intervento di billy gunn, che the rock sconfisse in un \"kiss my ass\" match a summerslam.\n\n\n==== ascesa al vertice (1999\u20132001) ====\n\nnell'autunno dello stesso anno rocky decise di puntare al wwf championship e al wwf tag team championship. non riusc\u00ec a raggiungere il primo obiettivo nel corso del 1999 a causa delle interferenze a favore di triple h, il quale vinse un six-pack challenge a unforgiven che includeva, oltre a the rock, anche davey boy smith, big show, kane e mankind. allo stesso tempo the rock aveva formato un'alleanza col vecchio nemico mankind, formando i rock 'n' sock connection, dopo che mankind si offr\u00ec di aiutare rock nella sua sfida lanciata contro the undertaker e big show. the rock accett\u00f2 la proposta e i due iniziarono un'aspra rivalit\u00e0 con big show e the undertaker per il wwf tag team championship, che the rock e mankind riuscirono a conquistare in tre occasioni. i rock 'n' sock connection sono considerati uno dei tag team pi\u00f9 divertenti nella storia, con mankind che imitava the rock, il quale a sua volta ignorava il compagno di coppia; entrambi i wrestler erano molto amati dai fan. il tag team fu coinvolto anche in un famoso segmento di raw is war chiamato \"this is your life\", in cui mankind port\u00f2 sulla scena persone del passato di the rock, come la sua ex fidanzata e un suo insegnante. il segmento raggiunse il rating di 8.4, che \u00e8 il picco di audience raggiunto da uno show settimanale di wrestling. alle survivor series fall\u00ec un altro assalto al titolo del mondo in un match che coinvolgeva triple h e big show, dove vinse quest'ultimo; il mese seguente, ad armageddon, fallisce l'assalto al quarto titolo mondiale di coppia con mankind, vincendo solo per squalifica contro i new age outlaws.alla royal rumble the rock partecip\u00f2 all'omonimo match, che vinse eliminando per ultimo big show, ottenendo cos\u00ec l'opportunit\u00e0 titolata per wrestlemania 2000. per wrestlemania si decise di mettere in palio il titolo mondiale in un fatal four-way match, tra triple h, the rock, big show e mick foley, ognuno accompagnato da un membro della famiglia mcmahon: rispettivamente stephanie, vince, shane e linda. la vittoria arrise a triple h, grazie al tradimento di vince nei confronti di rock, che infuriato decise di vendicarsi, iniziando una faida contro il regime instaurato dalla coppia mcmahon-triple h (the mcmahon-helmsley faction).\na backlash the rock riconquist\u00f2 il titolo sconfiggendo triple h grazie all'interferenza di stone cold steve austin, ma a judgment day, usc\u00ec sconfitto da un iron man match, per 6-5, a causa dell'arbitraggio a sfavore di shawn michaels che pun\u00ec l'interferenza del rientrante undertaker dopo aver ignorato quelli della famiglia mcmahon e della d-x. ottiene poi una vittoria a king of the ring, dove lui, undertaker e kane sconfissero triple h, shane e vince mcmahon, il quale fu proprio schienato da the rock, che a seguito della stipulazione indetta da linda mcmahon conquist\u00f2 il wwf championship per la quinta volta. questo regno fu il pi\u00f9 duraturo della sua carriera: difese il titolo a fully loaded contro chris benoit; a summerslam in un triple threat match contro triple h e kurt angle; e a unforgiven, in un fatal four-way match, batt\u00e9 chris benoit, the undertaker e kane.the rock partecip\u00f2 alla royal rumble, ma fu eliminato. ebbe comunque l'opportunit\u00e0 di conquistare il titolo a no way out contro kurt angle, che the rock sconfisse per vincere il wwf championship per la sesta volta. the rock ebbe comunque una rivincita contro il neo-campione la sera dopo a raw is war in uno steel cage match, ma non riusc\u00ec a vincere il match a causa dell'intervento di triple h, che si alle\u00f2 con mcmahon e austin per formare il gruppo noto come \"the power trip\". the rock \u00e8 stato poi sospeso dalla wwf a tempo indeterminato nella successiva puntata di smackdown\u01c3 dallo stesso mcmahon: ci\u00f2 fu fatto per permettergli di recitare in la mummia - il ritorno.\n\n\n==== invasion (2001\u20132002) ====\n\nper vince mcmahon e la wwf le cose stavano volgendo al peggio, con l'infortunio di triple h che aveva segnato la fine della sua fazione con stone cold steve austin e la guerra con l'alliance, l'unione di wrestler provenienti dalla extreme championship wrestling e dalla world championship wrestling. il gruppo all'ordine di paul heyman e shane e stephanie mcmahon contestava il dominio della wwf e di vince mcmahon. il colpo pi\u00f9 basso fu quando austin trad\u00ec la wwf a invasion, alleandosi con gli invasori e divenendo anche il loro leader. a questo punto mcmahon si ritrov\u00f2 costretto a richiamare in causa the rock, che torn\u00f2 nella puntata di raw del 30 luglio 2001 atterrendo vince e shane che se lo stavano contendendo.the rock divenne dunque insieme a kurt angle e chris jericho il capo della resistenza contro gli invasori e and\u00f2 subito per il wcw championship contro booker t, strappandoglielo a summerslam e difendendolo con successo a unforgiven in un handicap match contro booker t e shane mcmahon. in seguito scoppi\u00f2 la rivalit\u00e0 fra the rock e chris jericho, che gli contendeva il posto di leader della wwf. the rock perse il titolo proprio contro jericho a no mercy, riconquistandolo per\u00f2 due settimane dopo a raw is war.la rivalit\u00e0 fra la wwf e l'alliance si concluse alle survivor series nel winner takes all match che vedeva il team wwf opposti al team wcw/ecw. the rock fu l'ultimo sopravvissuto ed elimin\u00f2 austin grazie all'aiuto di angle.\n\n\n==== varie faide (2002\u20132003) ====\nalla royal rumble affront\u00f2 jericho per l'undisputed wwf championship, ma senza successo.\nthe rock pass\u00f2 la sera successiva a raw al roster di smackdown\u01c3 dal co-proprietario della federazione, vince mcmahon. torn\u00f2 nel mese di giugno a king of the ring puntando all'undisputed wwe championship, detenuto da the undertaker. vinse il titolo per la settima volta a vengeance, ma lo perse il mese dopo a summerslam contro il vincitore del torneo king of the ring, brock lesnar.\nthe rock fece il suo ritorno nel roster di smackdown! il 30 gennaio 2003, tornando un heel dal 1999, alleandosi nuovamente con mr. mcmahon durante la sua faida con hulk hogan.\n\n\n==== apparizioni sporadiche (2003\u20132004) ====\npoco dopo l'uscita del film the rock torn\u00f2 a raw per delle sporadiche apparizioni, iniziando una faida con chris jericho e christian. in vista di wrestlemania xx ricostitu\u00ec con mankind la rock 'n' sock connection. la coppia fu opposta a tre componenti dell'evolution. la rock 'n' sock connection fu sconfitta, ma il ritorno fu gradito dal pubblico.\n\n\n==== ritorno e faida con john cena (2011\u20132012) ====\nil 14 febbraio 2011, nel corso della puntata di raw, the rock \u00e8 stato annunciato come guest host di wrestlemania xxvii. in tale occasione \u00e8 tornato a raw dopo sette anni, con un discorso di venti minuti in cui ha attaccato john cena e the miz. nelle successive settimane a raw ha iniziato un botta-risposta con john cena, mentre nella puntata del 28 marzo ha colpito the miz con il people's elbow, per poi subire una attitude adjustment da parte di john cena.a wrestlemania xxvii, tenutasi ad atlanta, in georgia, il 3 aprile 2011, \u00e8 apparso nel main event fra cena e the miz. la sera seguente a raw \u00e8 stato sfidato da cena sfida a un match; the rock ha accettato, stabilendo come cornice dell'incontro wrestlemania xxviii il 1\u00ba aprile 2012. the rock \u00e8 riapparso nella puntata di raw svoltasi a miami il 2 maggio 2011, per celebrare il suo trentanovesimo compleanno.\n\n\n==== faida con cm punk (2012\u20132013) ====\nthe rock ha fatto il suo ritorno il 23 luglio 2012 a raw 1000 intervenendo nel mezzo di una discussione tra daniel bryan e cm punk per annunciare a quest'ultimo che alla royal rumble avrebbe lottato un match per il wwe championship. quella stessa sera ha salvato john cena dall'assalto di big show, per poi essere attaccato da cm punk.\n\n\n==== apparizioni sporadiche (2014\u20132019) ====\nil 6 aprile 2014 ha fatto un'apparizione in wrestlemania xxx con hulk hogan e stone cold steve austin.\nnella puntata di raw del 6 ottobre \u00e8 tornato per confrontarsi con rusev e lana, per poi attaccare rusev e gettarlo fuori dal ring.\n\u00e8 poi intervenuto il 25 gennaio 2015 alla royal rumble per aiutare roman reigns a liberarsi di kane e big show durante l'omonimo match, venendo fischiato per aver aiutato reigns a ottenere la vittoria.\nthe rock \u00e8 tornato nella puntata di raw del 25 gennaio 2016 per promuovere il prossimo evento di wrestlemania. in seguito, dopo essere stato interrotto dalla wyatt family, ha sfidato ad un match rowan, sconfiggendolo con una rock bottom; esso rappresenta, con una durata di sei secondi, il match pi\u00f9 breve nella storia di wrestlemania. aiutato poi dal rientrante john cena si \u00e8 liberato degli altri due membri, wyatt e strowman.\n\n\n=== personaggio ===\n\n\n==== mosse finali ====\ncorporate elbow/people's elbow (running delayed high-impact elbow drop al petto dell'avversario, spesso preceduta da una rock bottom o una spinebuster) \u2013 dal 1997\nrock bottom (lifting side slam) \u2013 dal 1997\n\n\n==== manager ====\ndebra\nmr. mcmahon\nshane mcmahon\n\n\n==== musiche d'ingresso ====\ndestiny di jim johnston (1996\u20131997)\npower di jim johnston (1997\u20131998)\nyou smell it? di jim johnston (1998)\nthe rock says di jim johnston (1998)\ndo you smell it? di jim johnston (1998\u20131999)\nknow your role di jim johnston (1999\u20132001; 2004, 2007, 2008, 2009)\nif you smell... di jim johnston (2001\u20132003)\nis cookin di jim johnston (2003\u20132004)\nelectrifying di jim johnston (2011\u2013presente)\n\n\n== carriera cinematografica e televisiva ==\nesord\u00ec come attore nel 1999, interpretando suo padre in un episodio di that '70s show. meno di un anno dopo apparve in un episodio di star trek: voyager.\ndal mese di giugno 2000 dwayne johnson inizi\u00f2 a girare il suo primo film, longshot, interpretando l'aggressore e in seguito fece delle piccole parti in dei telefilm, come star trek: voyager, the net e that '70s show. nel primo film si fece accreditare con il nome di dwayne johnson, mentre nei telefilm con il nome di dwayne \"the rock\" johnson.\nnel 2001 continu\u00f2 con i suoi impegni da attore, facendosi accreditare con il nome di the rock e girando in collaborazione con la wwe films, la mummia - il ritorno, nella parte del re scorpione. il film ebbe successo e, furono prodotti film appositamente per le sue capacit\u00e0 atletiche, interpretando per la prima volta la parte del protagonista ne il re scorpione. il film usc\u00ec un anno dopo, e riscosse successo.\nnel 2002 gir\u00f2 il suo secondo film nella parte da protagonista, facendosi accreditare con il nome di the rock e sempre con la wwe films. nel 2003 \u00e8 protagonista nel film il tesoro dell'amazzonia. recita poi in a testa alta (walking tall) sempre con la wwe films, facendosi accreditare anche in questo caso con il nome the rock.\nsuccessivamente, divenuto ormai un attore a tutti gli effetti, decise di accettare incarichi anche nei film che non erano prodotti della wwe. lasci\u00f2 il wrestling e divenne un attore a tempo pieno che lo fece diventare pi\u00f9 famoso, ma facendosi accreditare sempre con il nome di the rock. il primo film girato nel 2005 \u00e8 stato be cool, dove pot\u00e9 lavorare con attori come john travolta, uma thurman e danny devito. dopo aver terminato le riprese di be cool fu ingaggiato nel film d'azione doom, ispirato all'omonimo videogioco e soprattutto rientrando con il ruolo da protagonista, seppur nella parte del cattivo. il film fu un flop, ma gli valse comunque una nomination al people's choice awards, come miglior attore per i film d'azione.\nnel 2006 \u00e8 stato ingaggiato per girare cinque film. il primo \u00e8 southland tales - cos\u00ec finisce il mondo, la gang di gridiron, un film sul football che the rock aveva girato mentre faceva southland tales. contemporaneamente a questi avvenimenti, si vociferava di un suo possibile ritorno sul ring, ma alcuni siti riportarono il contrario e alla fine lo stesso the rock intervenne, dicendo che sarebbe tornato quando la stampa se lo sarebbe meno aspettato. the rock fin\u00ec poi di girare reno 911!: miami, dove fece una comparsa nella parte di s\u00e9 stesso.\ndurante un'intervista disse che ormai il wrestling non era pi\u00f9 suo territorio, ma che avrebbe voluto continuare a fare l'attore che lui considerava la sua professione. infatti nei film che avrebbe girato da questo momento in poi non si fece pi\u00f9 accreditare con il nome di the rock, bens\u00ec con il suo vero nome, dwayne johnson. questi comprendono le commedie della disney cambio di gioco del 2007 e corsa a witch mountain del 2009, anno in cui ha anche partecipato a un episodio del saturday night live, prendendo in giro il presidente degli stati uniti d'america barack obama.\nnel 2010 \u00e8 uscito l'acchiappadenti, nel quale ha recitato al fianco di julie andrews. nel settembre 2010 \u00e8 stato scritturato per il film viaggio nell'isola misteriosa (journey 2: the mysterious island), al fianco di michael caine. the rock sostitu\u00ec brendan fraser, inizialmente scelto per il ruolo, poi abbandonato per altri impegni. sempre nello stesso anno ha fatto una comparsa nel film comico ancora tu! con kristen bell, jamie lee curtis, sigourney weaver e betty white.\nnel 2011 ha interpretato luke hobbs in fast & furious 5, ruolo che avrebbe ricoperto anche nel sesto (2013) e settimo capitolo (2015). la serie di film riscosse un enorme successo, che rese dwayne sempre pi\u00f9 popolare nel panorama cinematografico mondiale.\nnel 2012 ha fatto parte del cast nel film g.i. joe - la vendetta (sequel di g.i. joe - la nascita dei cobra), nei panni di roadblock.\nnel 2013 la rete televisiva statunitense tnt lo ha scelto per condurre il programma the hero, un reality game show in cui i concorrenti affrontano diverse sfide per concorrere al premio finale di un milione di dollari.\nnel 2014, nel film hercules: il guerriero, ha interpretato la parte da protagonista del famoso semidio greco ercole.\nnel 2015 \u00e8 stata ufficializzata la sua presenza in fast & furious 8, uscito nel 2017. \u00e8 stata inoltre annunciata l'idea di creare uno spin-off incentrato sul suo personaggio. sempre nello stesso anno \u00e8 stato ospite in una puntata del saturday night live in cui ha impersonato barack obama, per poi recitare come protagonista in ballers, serie televisiva statunitense creata da stephen levinson e rinnovata per una seconda stagione. sempre nel 2015 \u00e8 protagonista del film catastrofico san andreas diretto da brad peyton.\nnell'aprile 2016 johnson ha presentato, assieme all'attore kevin hart, gli mtv movie awards, durante i quali si \u00e8 anche aggiudicato due candidature per il film san andreas. sempre nel 2016 \u00e8 anche protagonista, insieme a kevin hart, di una spia e mezzo.\nnel 2019 johnson \u00e8 protagonista di fast & furious - hobbs & shaw, distribuito nelle sale statunitensi a partire dal 2 agosto 2019, un anno prima del nono capitolo del franchise originale.\nnel mese di luglio johnson ha realizzato, in collaborazione con apple, un cortometraggio sul software siri; nell'agosto successivo johnson viene inserito dalla rivista forbes al secondo posto tra gli attori pi\u00f9 pagati dell'anno, con un guadagno di 65 milioni di dollari. il 13 dicembre ha inoltre ricevuto la stella numero 2.624 sulla hollywood walk of fame.sempre nel 2017 \u00e8 protagonista, ancora insieme a kevin hart, di jumanji - benvenuti nella giungla, che viene accolto positivamente dalla critica e incassa 962 milioni di dollari globalmente.\nnel 2018 \u00e8 protagonista del film rampage - furia animale, basato sull'omonimo videogioco degli anni ottanta, e di skyscraper, action movie di rawson marshall thurber,.. \nnel 2019 il periodico statunitense forbes lo pone al vertice della classifica degli attori che hanno guadagnato di pi\u00f9 al mondo nel periodo tra giugno 2018 e maggio 2019, stimando in 89,4 milioni di dollari statunitensi il suo ricavato annuo totale.nel 2021 ottiene il ruolo di black adam nell'omonimo film del dc extended universe, diretto da jaume collet-serra, in uscita nelle sale il 20 ottobre 2022.\nnel 2023 riprende i panni di luke hobbs in fast x in un cameo, nella scena post-credits, che preannuncia il suo ritorno nella saga di fast & furious.\n\n\n== vita privata ==\njohnson ha sposato l'imprenditrice e bodybuilder dany garcia il 3 maggio 1997. la coppia ha avuto una figlia, simone, il 14 agosto 2001. annunciata la separazione il 1\u00ba giugno 2007, i due hanno divorziato nel maggio 2008.\nsi \u00e8 successivamente fidanzato con lauren hashian, figlia del batterista sib hashian, che ha sposato il 18 agosto 2019 alle hawaii. la coppia ha due figlie; jasmine (nata il 17 dicembre 2015) e tiana (17 aprile 2018). la famiglia risiede nella loro villa a los angeles, e possiedono inoltre una fattoria in virginia e una seconda casa a southwest ranches, in florida.\nsua figlia simone \u00e8, dal maggio 2020, lottatrice nella wwe con il nome di ava raine, diventando cos\u00ec la prima wrestler \"di quarta generazione\" della storia della federazione.\npoich\u00e9 di discendenza samoane, e come riconoscimento per i meriti conseguiti in favore della popolazione samoana, johnson ha ricevuto il titolo nobiliare di \"seiuli\" dal sovrano malietoa tanumafili ii nel luglio 2004. dal 2009 \u00e8 inoltre cittadino canadese, in quanto il padre \u00e8 nato ed \u00e8 stato lui stesso cittadino in canada.\n\n\n== filmografia ==\n\n\n=== attore ===\n\n\n==== cinema ====\nla mummia - il ritorno (the mummy returns), regia di stephen sommers (2001)\nil re scorpione (the scorpion king), regia di chuck russell (2002)\nil tesoro dell'amazzonia (the rundown), regia di peter berg (2003)\na testa alta (walking tall), regia di kevin bray (2004)\nbe cool, regia di f. gary gray (2005)\ndoom, regia di andrzej bartkowiak (2005)\nla gang di gridiron (gridiron gang), regia di phil joanou (2006)\nsouthland tales - cos\u00ec finisce il mondo (southland tales), regia di richard kelly (2007)\ncambio di gioco (the game plan), regia di andy fickman (2007)\nagente smart - casino totale (get smart), regia di peter segal (2008)\ncorsa a witch mountain (race to witch mountain), regia di andy fickman (2009)\nl'acchiappadenti (tooth fairy), regia di michael lembeck (2010)\ni poliziotti di riserva (the other guys), regia di adam mckay (2010) - cameo\nancora tu! (you again), regia di andy fickman (2010) - cameo\nfaster, regia di george tillman jr. (2010)\nfast & furious 5 (fast five), regia di justin lin (2011)\nviaggio nell'isola misteriosa (journey 2: the mysterious island), regia di brad peyton (2012)\nsnitch - l'infiltrato (snitch), regia di ric roman waugh (2013)\ng.i. joe - la vendetta (g.i. joe: retaliation), regia di jon chu (2013)\npain & gain - muscoli e denaro (pain & gain), regia di michael bay (2013)\nfast & furious 6 (furious 6), regia di justin lin (2013)\nempire state, regia di dito montiel (2013)\nhercules: il guerriero (hercules), regia di brett ratner (2014)\nfast & furious 7 (furious 7), regia di james wan (2015)\nsan andreas, regia di brad peyton (2015)\njem e le holograms (jem and the holograms), regia di jon m. chu (2015)\nuna spia e mezzo (central intelligence), regia di rawson marshall thurber (2016)\nfast & furious 8 (the fate of the furious), regia di f. gary gray (2017)\nbaywatch, regia di seth gordon (2017)\njumanji - benvenuti nella giungla (jumanji: welcome to the jungle), regia di jake kasdan (2017)\nrampage - furia animale (rampage), regia di brad peyton (2018)\nskyscraper, regia di rawson marshall thurber (2018)\nuna famiglia al tappeto (fighting with my family), regia di stephen merchant (2019)\nfast & furious - hobbs & shaw (fast & furious presents: hobbs & shaw), regia di david leitch (2019)\njumanji: the next level, regia di jake kasdan (2019)\njungle cruise, regia di jaume collet-serra (2021)\nred notice, regia di rawson marshall thurber (2021)\nblack adam, regia di jaume collet-serra (2022)\nfast x, regia di louis leterrier (2023) - cameo\n\n\n==== televisione ====\nthat '70s show \u2013 serie tv, episodio 1x15 (1999)\nthe net \u2013 serie tv, episodio 1x20 (1999)\nsaturday night live \u2013 serie tv, 5 episodi (2000\u20132017)\nstar trek: voyager \u2013 serie tv, episodio 6x15 (2000)\ndag \u2013 serie tv, episodio 1x05 (2000)\nromeo! \u2013 serie tv, episodio 2x11 (2004)\ncory alla casa bianca (cory in the house) \u2013 serie tv, episodio 1x21 (2007)\nhannah montana \u2013 serie tv, episodio 2x17 (2007)\ni maghi di waverly (wizards of waverly place) \u2013 serie tv, episodio 2x15 (2009)\nthe hero \u2013 serie tv, 8 episodi (2013)\nwake up call \u2013 serie tv, 8 episodi (2014)\nlip sync battle \u2013 show tv, episodio 1x01 (2015)\nballers \u2013 serie tv, 47 episodi (2015\u20132019)\ntitan games con the rock (the titan games) \u2013 show tv, 10 episodi (2019)\nyoung rock \u2013 serie tv, 37 episodi (2021-2023)\n\n\n=== doppiatore ===\nplanet 51, regia di jorge blanco (2009)\ntransformers prime - serie animata, episodio 1x01 (2010)\ni griffin (family guy) - serie animata, episodio 8x10 (2010)\noceania (moana), regia di ron clements e john musker (2016)\noceania: a pesca (gone fishing), regia di ron clements e john musker - cortometraggio (2017)\nblack adam precursor, regia di jim lee - cortometraggio (2020)\nfortnite: chapter 3 - videogioco (2021)\nfree guy - eroe per gioco (free guy), regia di shawn levy (2021) - cameo non accreditato\ndc league of super-pets, regia di jared stern e sam levin (2022)\n\n\n=== produttore ===\nviaggio nell'isola misteriosa (journey 2: the mysterious island), regia di brad peyton (2012)\nsnitch - l'infiltrato (snitch), regia di ric roman waugh (2013)\nbaywatch, regia di seth gordon (2017)\njumanji - benvenuti nella giungla (jumanji: welcome to the jungle), regia di jake kasdan (2017)\nskyscraper, regia di rawson marshall thurber (2018)\nuna famiglia al tappeto (fighting with my family), regia di stephen merchant (2019)\nshazam!, regia di david f. sandberg (2019)\nfast & furious - hobbs & shaw (fast & furious presents: hobbs & shaw), regia di david leitch (2019)\njumanji: the next level, regia di jake kasdan (2019)\njungle cruise, regia di jaume collet-serra (2021)\nred notice, regia di rawson marshall thurber (2021)\nblack adam, regia di jaume collet-serra (2022)\n\n\n== doppiatori italiani ==\nnelle versioni in italiano delle opere in cui ha recitato, dwayne johnson \u00e8 stato doppiato da:\n\nsaverio indrio in viaggio nell'isola misteriosa, g.i. joe - la vendetta, hercules: il guerriero, fast & furious 7, san andreas, jem e le holograms, fast & furious 8, baywatch, jumanji - benvenuti nella giungla, rampage - furia animale, skyscraper, una famiglia al tappeto, fast & furious - hobbs & shaw, jumanji: the next level, titan games con the rock, jungle cruise, red notice, young rock, black adam, fast x\nluca ward in l'acchiappadenti, fast & furious 5, fast & furious 6, empire state, ballers\nroberto draghetti in cambio di gioco, corsa a witch mountain, i maghi di waverly, ancora tu!\nmassimo rossi in il re scorpione, reno 911!: miami, cory alla casa bianca, hannah montana\nroberto pedicini in il tesoro dell'amazzonia, la gang di gridiron, agente smart - casino totale\nvittorio de angelis in southland tales - cos\u00ec finisce il mondo, faster\nandrea lavagnino in snitch - l'infiltrato, una spia e mezzo\nalberto angrisano in doom\nfabio boccanera in be cool\nfrancesco pannofino in a testa alta\nfabrizio pucci ne i poliziotti di riserva\npasquale anselmo in pain & gain - muscoli e denaroda doppiatore \u00e8 sostituito da:\n\nsaverio indrio ne i griffin, fortnite, dc league of super-pets (anubi e black adam)\nluca ward in planet 51\nandrea bolognini in transformers: prime\nfabrizio vidale in oceania\nroberto fidecaro in free guy - eroe per gioco\nlillo in dc league of super-pets (krypto)\n\n\n== riconoscimenti cinematografici ==\nnel 2001 ha vinto ai teen choice awards come \"choice sleazebag\" per la mummia - il ritorno.\nnel 2002 ha ottenuto una candidatura ai teen choice awards come \"choice actor: drama/action adventure\" per il re scorpione.\nnel 2003 ha ottenuto una a ai kids' choice awards come \"favorite male butt kicker\" per il re scorpione.\nnel 2004 ha ottenuto due candidature: una agli mtv movie awards come \"best fight\" per il tesoro dell'amazzonia e una ai teen choice awards come \"choice movie actor: drama/action adventure\" per a testa alta.\nnel 2005 ha ottenuto una candidatura ai teen choice awards come \"choice movie rockstar moment\" per be cool.\nnel 2006 ha ottenuto tre candidature: una ai people's choice awards come \"favorite male action star\", una ai fangoria chainsaw awards come \"bloodiest beatdown\" con karl urban per doom e una ai razzie awards come \"worst actor\" per doom.\nnel 2008 ha ottenuto due candidature: una ai kids' choice awards come \"favorite male movie star\" per cambio di gioco e una ai people's choice awards come \"favorite leading man\".\nnel 2009 ha ottenuto una candidatura agli mtv movie awards come \"best villain\" per agente smart - casino totale.\nnel 2011 ha ottenuto due candidature: una ai kids' choice awards come \"favorite movie actor\" per l'acchiappadenti e una ai teen choice awards come \"choice movie actor: action\" per faster e fast & furious 5.\nnel 2012 ha vinto ai cinemacon awards come \"action star of the year\".\nnel 2013 ha vinto ai kids' choice awards come \"favorite male butt kicker\" per viaggio nell'isola misteriosa e ha ottenuto quattro nomination: tre ai teen choice awards come \"choice movie actor: action\" per g.i. joe - la vendetta, come \"choice summer movie star: male\" e come \"choice movie: chemistry\" con vin diesel e paul walker per fast & furious 6, e una ai village voice film poll come \"best supporting actor\" per pain & gain - muscoli e denaro.\nnel 2014 ha ottenuto cinque candidature: una ai kids' choice awards come \"favorite male butt kicker\" per g.i. joe - la vendetta, una ai teen choice awards come \"choice summer movie star\" per hercules: il guerriero, due all'american black film festival come \"artist of the year\" per fast & furious 6, pain & gain - muscoli e denaro, snitch - l'infiltrato e g.i. joe - la vendetta e come \"best ensemble cast\" con jordana brewster, tyrese gibson, ludacris, vin diesel, paul walker, luke evans, michelle rodriguez, gina carano e sung kang per fast & furious 6 e una agli image awards come \"entertainer of the year\".\nnel 2015 ha ottenuto due candidature ai teen choice awards come \"choice movie: chemistry\" con vin diesel, paul walker, michelle rodriguez, jordana brewster, tyrese gibson e ludacris per fast & furious 7 e come \"choice summer movie star: male\" per san andreas.\nnel 2016 ha vinto ai people's choice awards come \"favorite premium cable tv actor\" e ha ottenuto cinque candidature: una agli image awards come \"outstanding actor in a comedy series\" per ballers, due agli mtv movie awards come \"best action performance\" e \"best hero\" per san andreas, una ai teen choice awards come \"choice summer movie star: male\" per una spia e mezzo e una ai critics' choice awards come \"best actor in a comedy\" per una spia e mezzo.\nnel 2017 ha vinto ai people's choice awards come \"favorite premium series actor\" e agli image awards come \"entertainer of the year\" e ha ottenuto sette candidature: due agli image awards come \"outstanding actor in a comedy series\" per ballers e come \"outstanding character voice-over performance (television or film)\" per oceania, una ai black reel awards come \"outstanding voice performance\" per oceania, una ai people's choice awards come \"favorite comedic movie actor\", e tre ai kids' choice awards come \"favorite voice from an animated movie\" per oceania, come \"bffs (best friends forever)\" con kevin hart per una spia e mezzo e come \"favorite frenemies\" con auli'i cravalho per oceania.guinness dei primati per il maggior numero di selfie scattate in tre minuti (105)\nhollywood walk of fame (2017)\n\n\n== titoli e riconoscimenti ==\nbethlehem, pa hall of fame\nclasse del 2016\npro wrestling illustrated\nmatch of the year (1999) vs. mankind in un \"i quit\" match alla royal rumble\nmatch of the year (2002) vs. hulk hogan a wrestlemania x8\nmost popular wrestler of the year (1999, 2000)\nwrestler of the year (2000)\n2\u00ba tra i 500 migliori wrestler singoli nella pwi 500 (2000)\n76\u00ba tra i 500 migliori wrestler singoli nella pwi years (2003)\nunited states wrestling association\nuswa world tag team championship (2) \u2013 con bart sawyer\nworld wrestling federation/entertainment\nwcw/world championship1 (2)\nwwf/e championship2 (8)\nwwf intercontinental championship (2)\nwwf tag team championship (5) \u2013 con mankind (3), the undertaker (1) e chris jericho (1)\nroyal rumble (edizione 2000)\n6\u00ba triple crown champion\nslammy award (9)best actor (edizione 2014)\ngame changer of the year (edizione 2011) per aver sfidato john cena ad un match per wrestlemania xxviii\nguess who's back or: return of the year (edizione 2011)\nlol! moment of the year (edizione 2012) per aver insultato john cena usando la storia di boston\nlol! moment of the year (edizione 2013) per il concerto di the rock nella puntata di raw del 14 gennaio che ne celebrava il ventesimo anniversario\nmatch of the year (edizione 2013) vs. john cena per il wwe championship a wrestlemania 29\nnew sensation (edizione 1997)\n\"tell me you didn't just say that\" insult of the year (edizione 2014) per aver insultato rusev e lana\n\"this is awesome!\" moment of the year (edizione 2015) con ronda rousey vs. the authority a wrestlemania 31\nwrestling observer newsletter\nbest box office draw (2000, 2011, 2012)\nbest gimmick (1999)\nbest on interviews (1999, 2000)\nmost charismatic (1999, 2000, 2001, 2002, 2011, 2012)\nmost improved (1998)\nwrestling observer newsletter hall of fame (classe del 2007)\nmr. olympia icon award (2016)\nncaa national championship (1991) come membro dei miami hurricanes1 vinto durante l'invasion con il nome wcw championship. nel novembre 2001 il titolo \u00e8 stato rinominato world championship.\n2 il penultimo regno \u00e8 stato quando il titolo era noto come undisputed wwe championship.\n\n\n== note ==\n\n\n== voci correlate ==\ncelebrit\u00e0 della hollywood walk of fame\n\n\n== altri progetti ==\n\n wikiquote contiene citazioni di o su dwayne johnson\n wikimedia commons contiene immagini o altri file su dwayne johnson\n\n\n== collegamenti esterni ==\n\n sito ufficiale, su facebook.com. \n the rock (canale), su youtube. \n(en) michael ray, dwayne johnson, su enciclopedia britannica, encyclop\u00e6dia britannica, inc. \n(en) dwayne johnson, su models.com, models.com, inc. \n(en) dwayne johnson, su wwe.com. \n(en) dwayne johnson, su internet wrestling database (iwd). \n(en) dwayne johnson / dwayne johnson (altra versione), su online world of wrestling (oww). \n(de, en) dwayne johnson, su cagematch.net, philip kreikenbohm. \n(de, en) dwayne johnson, su wrestlingdata.com. \n(en) dwayne johnson (musica per videogiochi e anime), su vgmdb.net. \n(en) dwayne johnson, su discogs, zink media. \n(en) dwayne johnson / the rock, su musicbrainz, metabrainz foundation. \n(en) dwayne johnson, su genius.com. \n dwayne johnson, su cinedatabase, rivista del cinematografo. \n dwayne johnson, su movieplayer.it, netaddiction s.r.l.. \n dwayne johnson, su filmtv.it, arnoldo mondadori editore. \n dwayne johnson, su mymovies.it, mo-net srl. \n(en) dwayne johnson, su imdb, imdb.com. \n(en) dwayne johnson, su allmovie, all media network. \n(en) dwayne johnson, su rotten tomatoes, fandango media, llc. \n(en) dwayne johnson, su metacritic, red ventures. \n(en) dwayne johnson, su tv.com, red ventures (archiviato dall'url originale il 1\u00ba gennaio 2012). \n(en) dwayne johnson, su afi catalog of feature films, american film institute. \n(en) dwayne johnson, su bfi film & tv database, british film institute (archiviato dall'url originale il 1\u00ba gennaio 2018). \n(en) dwayne johnson, su behind the voice actors, inyxception enterprises. \n(en) dwayne johnson, su startrek.com, cbs studios."