"die melkweg is die sterrestelsel wat ons sonnestelsel bevat. die naam verwys na sy voorkoms as \u2019n dowwe, gloeiende strook teen die uitspansel waarin die menslike oog nie individuele sterre kan onderskei nie. dit is \u2019n vertaling van die latynse via lactea, wat afgelei is van die griekse woord \u03b3\u03b1\u03bb\u03b1\u03be\u03af\u03b1\u03c2, galax\u00edas.\nvan die aarde af gesien, lyk die melkweg langwerpig omdat ons sy skyfvorm van binne die sterrestelsel sien. galileo galilei het in 1610 met sy teleskoop die strook lig die eerste keer onderskei as individuele sterre. tot in die vroe\u00eb 1920's het die meeste sterrekundiges geglo alle sterre in die heelal kom in die melkweg voor. n\u00e1 die groot debat in 1920 tussen die sterrekundiges harlow shapley en heber curtis, het waarnemings deur edwin hubble gewys die melkweg is beslis net een van baie miljarde sterrestelsels.die melkweg is \u2019n staafspiraalstelsel met tussen 200 miljard en 400 miljard sterre. dit kan ook minstens net soveel planete h\u00ea. sy absolute ligsterkte, wat nie regstreeks gemeet kan word nie, word geraam op sowat -20,5. die helderste gedeelte van die sterrestelsel l\u00ea in die rigting van die sterrebeeld boogskutter, waar die middelpunt van die melkweg gele\u00eb is. die oudste bekende ster in die sterrestelsel is minstens 13,6 miljard jaar oud en is dus gevorm kort n\u00e1 die groot knal.die sonnestelsel l\u00ea sowat 27 000 ligjare van die middelpunt van die melkweg, aan die binnekant van een van die spiraalvormige konsentrasies van gas en stof wat die orion-cygnus-arm genoem word. die sterre in die binneste sowat 10 000 ligjare van die melkweg vorm \u2019n galaktiese uitbulting en een of meer stawe. die middelpunt self bestaan uit \u2019n intense radiobron genaamd sagittarius a*, wat waarskynlik \u2019n supermassiewe swartkolk is.\ndie melkweg word omring deur verskeie dwergsterrestelsels en is deel van die plaaslike groep sterrestelsels, wat weer deel vorm van die virgo-superswerm.\n\n\n== voorkoms ==\ndie term \"melkweg\" is beperk tot die dowwe strook wit lig van sowat 30\u00ba breed wat oor die naghemel strek. hoewel alle sterre wat met die blote oog van die aarde af gesien kan word, deel van die melkweg-sterrestelsel is, kom die lig in hierdie strook van sterre en ander materiaal wat in die rigting van die galaktiese vlak l\u00ea. donker dele in die strook word gevorm waar interstell\u00eare stof verafgele\u00eb sterre verberg.\ndie melkweg het \u2019n relatief dowwe oppervlakhelderheid. sy sigbaarheid kan grootliks verminder word deur ligbesoedeling of die maan se lig. dus is dit moeilik om die melkweg  in stedelike gebiede te sien, maar op die platteland is dit baie prominent wanneer die maan agter die horison is.\ndie ligstrook van die galaktiese vlak beslaan \u2019n deel van die ruimte wat 30 sterrebeelde insluit. die middelpunt van die melkweg l\u00ea in die sterrebeeld boogskutter; dit is waar die melkweg op sy helderste is. van die boogskutter lyk dit of die ligstrook weswaarts strek na die galaktiese antisentrum in die koetser. van daar strek die strook verder weswaarts reg om die naghemel tot terug by die boogskutter. dit verdeel die naglug in twee rofweg ewe groot halfrondes.\n\n\n== grootte en massa ==\ndie sterreskyf van die melkweg-sterrestelsel het \u2019n deursnee van sowat 100 000 ligjare (30 000 parsek) en is gemiddeld sowat 1 000 ligjare (300 parsek) dik. \u2019n eenvoudige vergelyking verduidelik die skaal van die sterrestelsel: as sy deursnee verklein sou word tot 100 meter, sou ons sonnestelsel, insluitende die hipotetiese oort-wolk, net 1 mm breed wees, omtrent so groot soos \u2019n sandkorrel. die naaste ster, proxima centauri, sou 4,2 mm ver gewees het.\nramings vir die massa van die melkweg wissel, afhangend van die metode en data wat gebruik word. die kleinste raming is 5,8\u00d71011 sonmassas (m\u2609), effens kleiner as die andromeda-sterrestelsel. volgens metings in 2009 is snelhede van tot 254 km/s gemeet vir sterre aan die buitekant van die melkweg. aangesien die wentelsnelheid afhang van die totale massa in die wentelradius, beteken dit die melkweg het \u2019n groter massa, min of meer dieselfde as di\u00e9 van andromeda teen 7\u00d71011 m\u2609 binne 160 000 ligjare van sy sentrum af.\ndie grootste deel van die sterrestelsel se massa is o\u00ebnskynlik onbekende materie (bekend as donker materie) in wisselwerking met ander materie deur swaartekrag, maar nie elektromagnetiese kragte nie. \u2019n galaktiese halo sprei taamlik eenvormig uit tot \u2019n afstand van sowat 300 ligjare van die sentrum af. volgens wiskundige modelle van die melkweg is die totale massa in die omgewing van 1\u20131,5\u00d71012 m\u2609. meer onlangse studies toon \u2019n massa van tot 4,5\u00d71012 m\u2609 aan.\n\n\n== sterre en planete ==\ndie melkweg bevat minstens 100 miljard planete en tussen 200 miljard en 400 miljard sterre. die presiese getal hang af van die hoeveelheid dwergsterre, wat moeilik is om waar te neem, veral op afstande van meer as 300 ligjare van die son af. in vergelyking hiermee bevat die andromeda-sterrestelsel sowat \u2019n biljoen (1012) sterre. tussen die sterre is \u2019n skyf van gas en stof wat die interstell\u00eare medium genoem word. waarnemings dui daarop dat daar feitlik net soveel planete wat aan sterre gebonde is, as sterre in die melkweg kan wees, terwyl daar meer losstaande planete (wat nie aan sterre gebonde is nie) as sterre kan wees. volgens \u2019n studie van die kepler-ruimteteleskoop in januarie 2013 bevat die melkweg minstens 1 planeet vir elke ster \u2013 dit beteken 200 miljard tot 400 miljard planete.volgens \u2019n ander studie van kepler-data in januarie 2013 is daar minstens 17 miljard aardgrootte eksoplanete in die sterrestelsel. op 4 november 2013 het sterrekundiges aangekondig volgens kepler-data kan daar tot 40 miljard aardgrootte-planete wees in die bewoonbare sones van sonagtige sterre en rooidwerge. sowat 11 miljard van hierdie planete kan om sonagtige sterre wentel. die naaste sodanige planeet kan 12 ligjare ver wees. benewens eksoplanete kom ook eksokomete (komete buite die sonnestelsel) voor en hulle kan algemeen in die melkweg wees.die skyf sterre in die melkweg het nie \u2019n duidelike rand waarbuite geen sterre voorkom nie. die konsentrasie sterre neem geleidelik af van die middel van die sterrestelsel af. vanaf 40 000 ligjare van die sentrum af neem die getal sterre per kubieke parsek baie vinniger af, om onbekende redes. om die galaktiese skyf is \u2019n galaktiese halo van sterre en bolswerms. die grootte daarvan word beperk deur twee satelliete van die melkweg, die groot en die klein magellaanse wolk, waarvan die naaste afstand van die galaktiese sentrum sowat 180 000 ligjare is. op hierdie afstand en verder sal enige voorwerpe in die halo se wentelbaan deur die magellaanse wolke ontwrig word, en dit sal waarskynlik uit die nabyheid van die melkweg gewerp word. die totale absolute magnitude van visuele lig van die melkweg word op sowat \u221220,9 geraam.\n\n\n== die struktuur van die melkweg ==\ndie melkweg bestaan uit \u2019n staafstruktuur in die middel, omring deur \u2019n skyf van gas, stof en sterre wat gerangskik is in spirale (sien spiraalarms hier onder). die verspreiding van massa stem ooreen met \u2019n tipe sbc in die hubble-klassifikasie; dit beteken die arms is relafief los. sterrekundiges het in die 1990's vir die eerste keer begin vermoed dit is \u2019n staafspiraalstelsel en nie \u2019n gewone spiraalstelsel nie. hul vermoedens is in 2005 deur die spitzer-ruimteteleskoop bevestig. dit het gewys die sterrestelsel se sentrale staaf is groter as wat voorheen vermoed is.\n\n\n=== galaktiese sentrum ===\ndie son is 26 000-28 000 ligjare van die galaktiese sentrum. in die binneste sowat 10 000 ligjare is \u2019n digte konsentrasie van meestal ou sterre in \u2019n rofweg sfero\u00efdale vorm wat die galaktiese uitbulting genoem word.die galaktiese sentrum word gekenmerk deur \u2019n intense radiobron, sagittarius a* (uitgespreek sagittarius a-ster). die beweging van materiaal om die sentrum dui daarop dat sagittarius a* \u2019n massiewe, kompakte voorwerp huisves. dit word die beste verduidelik aan die hand van \u2019n supermassiewe swartkolk met \u2019n geraamde massa van 4,1 miljoen tot 4,5 miljoen keer di\u00e9 van die son. volgens waarnemings is daar supermassiewe swartkolke in die middel van die meeste normale sterrestelsels.daar word redelik bespiegel oor die aard van die melkweg se staaf, en sommige sterrekundiges glo selfs dat daar twee stawe is, die een binne die ander. in 2010 is twee reusagtige sferiese borrels van ho\u00eb-energieuitstralings waargeneem noord en suid van die melkweg se sentrum in data van die fermi-ruimteteleskoop. die deursnee van elk van die borrels is sowat 25 000 ligjare; hulle strek tot by die sterrebeelde kraanvo\u00ebl en maagd. waarnemings by radiofrekwensies met die parkes-teleskoop dui daarop dat dit \u2019n magnetiese uitvloei kan wees wat aangedryf word deur stervorming in die sentrale 640 ligjare van die sterrestelsel.\n\n\n=== spiraalarms ===\nbuite die swaartekraginvloed van die galaktiese stawe verdeel die interstell\u00eare medium en sterre in die skyf in vier spiraalarms. spiraalarms bevat gewoonlik \u2019n groter konsentrasie van gas en stof as die res van die stelsel, asook \u2019n groter konsentrasie van stervorming in h ii-gebiede en molekul\u00eare wolke.\nsowat 150 jaar nadat die eerste keer voorgestel is dat die melkweg \u2019n spiraalstelsel is, is daar steeds geen ooreenstemming oor hoe die spiraalarms lyk nie. daar word geglo daar is vier spiraalarms, wat almal naby die galaktiese sentrum begin. hulle word soos volg genoem (die posisies word in die diagram regs aangedui):\n\ntwee spiraalarms, die scutum-centaurus- en die carina-sagittarius-arm, het raakpunte in die son se wentelbaan om die sentrum van die melkweg. as hierdie arms \u2019n groter digtheid van sterre het in vergelyking met di\u00e9 in die galaktiese skyf, sou dit waargeneem kon word deur die sterre naby die raakpunte te tel. twee opnames van naby-infrarooilig, wat veral sensitief is vir rooireusesterre, het die voorspelde oorvloed in die scutum-centaurus-arm waargeneem, maar nie in die carina-sagittarius-arm nie: die scutum-centaurus-arm bevat sowat 30% meer rooireuse as wat verwag sou word in die afwesigheid van \u2019n spiraalarm. in 2008 het robert benjamin van die universiteit van wisconsin-whitewater hierdie waarnemings gebruik om voor te stel dat die melkweg net twee groot spiraalarms het: die perseus- en die scutum-centaurus-arm. die res van die arms bevat \u2019n oormaat gas, maar nie \u2019n oormaat ou sterre nie. in desember 2013 het sterrekundiges bevind die verspreiding van jong sterre en stervormende gebiede dui daarop dat die melkweg vier arms het. dit lyk dus of die sterrestelsel twee spiraalarms het soos aangetoon deur ou sterre en vier spiraalarms soos aangetoon deur gas en jong sterre. die verduideliking vir hierdie o\u00ebnskynlike teenstrydigheid is onduidelik.buite die groot spiraalarms is die monoceros-ring gele\u00eb, \u2019n ring van gas en sterre wat miljarde jare gelede uit ander sterrestelsels geruk is.\n\n\n=== halo ===\ndie galaktiese skyf word omring deur \u2019n sfero\u00efdale halo van ou sterre en bolswerms, waarvan 90% binne 100 000 ligjare van die galaktiese sentrum l\u00ea. \u2019n paar bolswerms is egter tot 200 000 ligjare van die galaktiese sentrum gevind. sowat 40% van die melkweg se sterreswerms is in retrograde wentelbane, wat beteken dit beweeg in die teenoorgestelde rigting as waarin die melkweg roteer.terwyl die skyf stof bevat wat die uitsig in sommige golflengtes belemmer, bevat die halo geen stof nie. aktiewe stervorming vind in die skyf plaas, veral in die spiraalarms, maar nie in die halo nie omdat daar min gas in die halo is wat koel genoeg is om sterre te vorm. oop sterreswerms kom hoofsaaklik in die skyf voor.ontdekkings in die vroe\u00eb 21ste eeu het bygedra tot kennis oor die melkweg se struktuur. met die ontdekking dat die skyf van die andromeda-sterrestelsel (m31) veel verder strek as wat voorheen geglo is, is dit duidelik dat dieselfde vir die melkweg kan geld. dit word ondersteun deur die ontdekking in 2004 van die buite-arm-uitbreiding van die cygnus-arm. saam met die sagittarius- elliptiese dwergsterrestelsel is \u2019n strook galaktiese afval ontdek wat gevorm word terwyl die poolwentelbaan van die dwergstelsel en sy wisselwerking met die melkweg, hom uitmekaarruk. net so is met die ontdekking van die canis major-dwergsterrestelsel gevind \u2019n ring van galaktiese afval wat deur sy wisselwerking met die melkweg gevorm word, omsirkel die galaktiese skyf.\nop 9 januarie 2006 het mario juri\u0107 en ander van die princeton-universiteit aangekondig dat die sloan digitale lugopname van die noordelike uitspansel \u2019n groot, uitgespreide struktuur in die melkweg ontdek het (wat strek oor \u2019n area van sowat 5 000 keer die grootte van \u2019n volmaan) wat nie lyk of dit met enige bestaande modelle ooreenstem nie. die versameling sterre is feitlik loodreg met die vlak van die spiraalarms. die voorgestelde, waarskynlike verduideliking is dat \u2019n dwergsterrestelsel met die melkweg saamsmelt. di\u00e9 stelsel is voorlopig die virgo-sterrestroom genoem en word in die rigting van die sterrebeeld maagd aangetref.\n\n\n==== gas-halo ====\nbenewens die halo van sterre, het die chandra-x-straalsterrewag, xmm-newton en suzaku inligting verskaf dat daar \u2019n gas-halo is met \u2019n enorme hoeveelheid warm gas. dit strek honderdduisende ligjare ver, tot naby die groot en klein magellaanse wolk. die massa van hierdie warm gas is byna gelyk aan die massa van die melkweg self. die temperatuur daarvan wissel van 1 miljoen tot 2,5 miljoen kelvin, \u2019n paar honderd keer warmer as die oppervlak van die son.waarnemings van verafgele\u00eb sterrestelsels dui daarop dat die heelal sowat \u2019n sesde soveel barioniese (gewone) materie as donker materie bevat het toe dit net \u2019n paar miljard jaar oud was. daar kan egter net van die helfte van di\u00e9 barione rekenskap gegee word in die moderne heelal, gebaseer op waarnemings van nabygele\u00eb sterrestelsels soos die melkweg. as die bevindings dat die gas-halo se massa omtrent net so groot soos die melkweg s\u2019n is, bevestig kan word, kan dit die identifikasie wees van die vermiste barione om die melkweg.\n\n\n=== die son se posisie ===\ndie son l\u00ea naby die binneste rand van die melkweg se orion-arm, sowat 27 200 ligjare van die galaktiese sentrum. die son is tans 16-98 ligjare van die sentrale vlak van die galaktiese skyf. die afstand tussen die plaaslike arm en die naaste ander een, die perseus-arm, is sowat 6 500 ligjare. die son, en dus die sonnestelsel, l\u00ea in die melkweg se galaktiese bewoonbare sone.\ndaar is sowat 208 sterre helderder as \u2019n absolute magnitude van 8,5 binne \u2019n sfeer met \u2019n radius van 48,9 ligjare van die son af, en dit gee \u2019n digtheid van sowat een ster per 2 360 kubieke ligjaar. aan die ander kant is daar 64 bekende sterre van enige magnitude binne 16,3 ligjare van die son af, en dit gee \u2019n digtheid van een ster per 284 kubieke ligjare.\ndit duur 240 miljoen jaar vir die son om een wentelbaan om die melkweg se sentrum te voltooi; in sy leeftyd het die son dus 18 tot 20 wentelbane voltooi (en 1/1250ste van \u2019n wentelbaan sedert die oorsprong van die mens. die wentelspoed van die son is sowat 220 km/s, of 0,073% van die ligsnelheid. teen di\u00e9 spoed beweeg die son dus een ligjaar in sowat 1 400 jaar, of 1 ae (die afstand na die aarde toe) in agt dae.\n\n\n=== rotasie ===\ndie sterre en gas in die melkweg draai differensieel om sy sentrum; dit beteken die rotasieperiode hang af van die ligging. soos tipies is van spiraalsterrestelsels, hang die spoed van die meeste sterre in die sterrestelsel nie baie af van hul afstand van die sentrum nie. weg van die sentrale uitbulting is die tipiese stell\u00eare spoed tussen 210 en 240 km/s. daarom is die wentelperiode van die tipiese ster net direk proporsioneel tot die lengte van die pad wat gevolg word. dis is anders as die situasie in die sonnestelsel, waar verskillende snelhede verbind word met verskillende wentelbane.\nas die melkweg net uit die massa van sigbare sterre, gas en ander barioniese (gewone) materiaal bestaan het, sou die rotasiesnelheid afgeneem het met die afstand van die sentrum af. dit gebeur egter nie, en dit dui op \u2019n bykomende massa wat nie regstreeks met elektromagnetiese straling waargeneem kan word nie. hierdie teenstrydigheid word verduidelik aan die hand van donker materie.\n\n\n== vorming ==\ndie melkweg het ontstaan uit een of meer opeenhopings in die massaverspreiding van die heelal n\u00e1 die groot knal. van hierdie opeenhopings was die oorsprong van bolswerms waarin die oudste oorblywende sterre gevorm het van wat nou die melkweg is. hierdie sterre en bolswerms maak nou die stell\u00eare halo van die melkweg uit. binne \u2019n paar miljard jaar n\u00e1 die ontstaan van die eerste sterre, was die massa van die melkweg groot genoeg dat dit relatief vinnig gedraai het. dit het veroorsaak dat die gasagtige interstell\u00eare medium saamgepers is van \u2019n rofweg sfero\u00efdale vorm tot \u2019n skyf. latere sterre het dus in hierdie skyf gevorm. die meeste jonger sterre, insluitende die son, kom in die skyf voor.sedert die eerste sterre begin vorm het, het die melkweg gegroei vanwe\u00eb beide die samesmelting van sterrestelsels (veral aan die begin) en die aangroei van gas regstreeks uit die galaktiese halo. die melkweg trek tans materiaal aan van twee van sy naaste satelliet-sterrestelsels, die groot en klein magellaanse wolk, deur die magellaanse stroom. eienskappe van die melkweg soos stell\u00eare massa, hoekmomentum en metaalgehalte in sy verste streke dui daarop dat dit nie in die laaste 10 miljard jaar met groot sterrestelsels saamgesmelt het nie. dit is ongewoon onder soortgelyke spiraalstelsels; die naburige andromeda-sterrestelsel het o\u00ebnskynlik \u2019n meer tipiese geskiedenis waarin dit meer onlangs met ander relatief groot stelsels saamgesmelt het.onlangse studies toon die melkweg en andromeda val albei in die sogenaamde \"groen vallei\", \u2019n streek waar sterrestelsels oorgaan van die \"blou wolk\", met baie stervorming, in die \"rooi reeks\", sterrestelsels sonder stervorming. die stervorming in \"groen valleie\" neem af omdat hul stervormende gas opraak. volgens gesimuleerde sterrestelsels met soortgelyke eienskappe, sal stervorming in die melkweg en andromeda binne sowat 5 miljard jaar ophou, selfs as die verwagte korttermyn-toename in stervorming in ag geneem word wanneer die twee stelsels oor \u2019n paar miljard jaar gaan bots.\n\n\n=== ouderdom ===\ndie ouderdom van individuele sterre in die melkweg kan geraam word deur die omvang van langbestaande radioaktiewe elemente soos torium-232 en uraan-238 te meet en die resultate te vergelyk met ramings van hul oorspronklike omvang. daarvolgens is cs 31082-001 12,5 miljard jaar oud. in 2007 is \u2019n ster in die galaktiese halo, he 1523-0901, se ouderdom geraam op 13,2 miljard jaar, wat sowat 0,6 miljard jaar minder is as die ouderdom van die heelal. dit was toe die oudste bekende ster in ons sterrestelsel. tans is die heel oudste bekende ster in die melkweg en in die heelal smss j031300.36-670839.3, waarvan die ontdekking op 9 februarie 2014 in die tydskrif nature aangekondig is. dit is sowat 13,6 miljard jaar oud en 6 000 ligjare van die aarde af.\n\n\n== omgewing ==\n\ndie melkweg en die andromeda-sterrestelsel l\u00ea in die plaaslike groep van 50 sterrestelsels wat deur hul swaartekrag bymekaargehou word. dit vorm weer deel van die virgo-superswerm.\ntwee kleiner sterrestelsels en verskeie dwergsterrestelsels in die plaaslike groep wentel om die melkweg. die grootste hiervan is die groot magellaanse wolk, met \u2019n deursnee van 14 000 ligjare. dit het \u2019n metgesel, die klein magellaanse wolk. die magellaanse stroom is \u2019n stroom van neutrale waterstofgas wat van hierdie magellaanse wolke af strek oor 100\u00b0 van die uitspansel. daar word geglo die stroom word vanwe\u00eb wisselwerkings met die melkweg van die magellaanse wolke af aangetrek. van die dwergsterrestelsels wat om die melkweg wentel, is die canis major-dwergsterrestelsel (die naaste), die sagittarius- elliptiese dwergsterrestelsel, die ursa minor-dwergsterrestelsel, sculptor, sextans, fornax en leo i. die kleinste dwergstelsels het \u2019n deursnee van net 500 ligjare. hulle sluit in carina, draco en leo ii. daar kan nog onbekende dwergsterrestelsels wees wat aan die melkweg verbind is, asook ander wat reeds deur die melkweg opgeneem is, soos omega centauri.\nin januarie 2006 het navorsers aangekondig dat die voorheen onverklaarbare buiging in die melkweg se skyf toegeskryf kan word aan vibrasies deur die magellaanse wolke terwyl hulle die melkweg omsirkel. tot in di\u00e9 tyd is geglo die magellaanse wolke, met \u2019n massa van 2% van di\u00e9 van die melkweg, is te klein om ons sterrestelsel te be\u00efnvloed. in \u2019n rekenaarmodel be\u00efnvloed die beweging van die sterrestelsels egter die donker materie, wat hul invloed op die melkweg vergroot.volgens metings pyl die andromeda-sterrestelsel teen 100-140 km/s op die melkweg af. binne sowat 4 miljard jaar kan die twee stelsels bots. indien daar \u2019n botsing is, is die kans klein dat individuele sterre sal bots, hoewel die twee stelsels kan saamsmelt en oor \u2019n tydperk van sowat \u2019n miljard jaar \u2019n enkele elliptiese sterrestelsel vorm.\n\n\n== snelheid ==\nhoewel daar volgens spesiale relatiwiteit geen \"verkore\" inersie-verwysingsraamwerk in die ruimte is waarmee die melkweg vergelyk kan word nie, het ons sterrestelsel \u2019n snelheid met betrekking tot kosmologiese verwysingsraamwerke.\neen so \u2019n verwysingsraamwerk is die uitdying van die heelal, die o\u00ebnskynlike beweging van hemelliggame weg van die middelpunt van die heelal. individuele sterrestelsels, insluitende die melkweg, het \u2019n eie snelheid met betrekking tot die gemiddelde uitdyingsnelheid. sterrekundiges glo die melkweg beweeg teen sowat 630 km per sekonde met betrekking tot hierdie gemiddelde snelheid. dit beweeg in die algemene rigting van die groot aantrekker en ander sterrestelselgroepe daaragter, insluitend die shapley-superswerm. die plaaslike groep (\u2019n groep of swerm sterrestelsels wat deur hul swaartekrag bymekaargehou word en onder meer die melkweg en die andromeda-sterrestelsel insluit) is deel van die virgo-superswerm, waarvan die middelpunt naby die virgo-sterrestelselswerm l\u00ea: hoewel die plaaslike groep en die virgo-sterrestelselswerm teen 967 km/s van mekaar af wegbeweeg as deel van die algemene uitdying van die heelal, is hierdie snelheid kleiner as wat verwag sou word as \u2019n mens die afstand van 16,8 miljoen parsek in ag neem, en dit is vanwe\u00eb die swaartekrag-aantrekking tussen die twee swerms.nog \u2019n verwysingsraamwerk is die kosmiese mikrogolf-agtergrondstraling (kma). die melkweg beweeg teen 552 \u00b1 6 km/s met betrekking tot die fotone in die kma, in die rigting van 10,5 regte klimming, -24\u00b0 deklinasie (j2000-epog, naby die sentrum van die sterrebeeld noordelike waterslang).\n\n\n== mitologie en oorsprong van die naam ==\nin die antieke tyd was die melkweg reeds as \u2019n helder, smal strook aan die naghemel bekend. die meeste volke het hul eie mitologie oor die oorsprong van die melkweg ontwikkel. volgens \u2019n griekse mite was die godin hera besig om haar peetkind herakles te borsvoed. toe hy haar opeens hewig begin byt, het die melk oor die hele hemel gespat. die griekse woord gala (melk) is die wortel van die griekse term \u03b3\u03b1\u03bb\u03b1\u03be\u03af\u03b1\u03c2 (galax\u00edas, \"die melkagtige sternewel\"), wat ook in afrikaans (galaksie) gebruik word.\nander antieke grieks-romeinse mites verwys na die melkweg as die pad na die tuiste van zeus/jupiter of die pad waarop phaeton met sy sonnewa gery het.in die noorse mitologie word die melkweg as die pad beskou waarop die siele van oorledenes na valhalla gaan, terwyl die kelties-walliese legendes dit as die silwerpad na die kasteel van die elfkoningin caer groyden beskryf. ook enkele van die suid-amerikaanse andes-indianevolke beskou die melkweg in hul legendes as \u2019n soort bonatuurlike pad wat deur die siele van die oorledenes gebruik word om die lewendes te besoek.\ndie polinesi\u00ebrs van die suidsee noem die melkweg \"die water van die lewe\". hul legendes vertel van \u2019n pragtige blou haai, \u2019n troeteldier van die gode wat daarvan hou om mense te vreet. toe twee jong mans besluit om die haai te gaan doodmaak, het die gode hulle na die hemel verplaas waar hulle nou langs die melkweg swem.\ndie san van suider-afrika verwys na die melkweg as die \"ruggraat van die nag\". een van hul legendes vertel van \u2019n beroemde jagter, wat eens in die bosveld verdwaal het. hy het aan die oewer van \u2019n rivier gerus en die gode om hulp gesmeek. ure later het hy \u2019n stroom van skitterende sterre gewaar wat duidelik in een rigting wys. hy het dit onmiddellik gevolg en uiteindelik sy dorp bereik. sy vrou vertel toe dat sy kole van die kampvuur na die hemel gegooi het om vir hom die pad huis toe te wys.\ndie dogon van die noordelike sentraal-afrika glo dat hul god amma aardeballetjies na die hemel gegooi het om sodoende die melkweg te skep.\n\n\n== waarnemingsgeskiedenis ==\naristoteles (384-322 v.c.) het geskryf die griekse filosowe anaxagoras (omstreeks 500\u2013428 v.c.) en demokritos (460\u2013370 v.c.) het gemeen die melkweg bestaan dalk uit verafgele\u00eb sterre. aristoteles self het egter geglo dit is die ontvlamming van die plofbare uitstraling van sommige sterre wat groot, talryk en na aan mekaar gele\u00eb is, en dat die ontvlamming in die boonste deel van die atmosfeer plaasvind. die filosoof olimpiodorus die jongere (omstreeks 495\u2013570 n.c.) het egter di\u00e9 siening gekritiseer en ges\u00ea as die melkweg in die atmosfeer gele\u00eb was, sou dit op verskillende plekke en tye verskillend op aarde gelyk het, en dat dit parallaks sou moes h\u00ea, wat dit nie het nie. volgens hom was die melkweg in die hemelruim gele\u00eb.\ndie persiese sterrekundige al-biruni (973\u20131048) het voorgestel die melkweg is \u2019n versameling \"oneindige fragmente van die aard van newelagtige sterre\". ander sterrekundiges het gemeen die melkweg bestaan uit baie sterre wat lyk of hulle aaneenloop vanwe\u00eb die effek van refraksie in die aarde se atmosfeer, uit \"talle klein sterre wat saamgepak is in die sfeer van vaste sterre\" en dat hierdie sterre groter as planete is, of \"uit \u2019n groot aantal klein konsentrasies sterre wat weens hul nabyheid soos wolkerige kolle lyk\".die eindelike bewys dat die melkweg uit baie sterre bestaan, is in 1610 gelewer toe galileo galilei \u2019n teleskoop gebruik het om die sterrestelsel te bestudeer en ontdek het dit bestaan uit \u2019n groot aantal dowwe sterre. in 1755 het immanuel kant na aanleiding van die vroe\u00ebre werk van die sterrekundige thomas wright (reg) voorspel dat die melkweg \u2019n roterende skyf sterre is wat byeengehou word deur swaartekrag net soos in die sonnestelsel, maar op \u2019n baie groter skaal. di\u00e9 skyf sterre sou as \u2019n strook aan die uitspansel gesien word uit ons perspektief van binne die skyf. kant het ook voorgestel dat van die newels wat in die lug sigbaar is, eintlik aparte sterrestelsels kan wees, soortgelyk aan ons eie. hy het na ons sterrestelsel en die \"ekstragalaktiese newels\" verwys as \"eiland-heelalle\", \u2019n term wat tot in die 1930's gebruik is.\ndie eerste poging om die vorm van die melkweg te beskryf en die posisie van die sonnestelsel vas te stel, was in 1785 deur wilhelm herschel; hy het die sterre in verskillende gebiede van die lugruim versigtig getel. hy het \u2019n diagram van die sterrestelsel opgestel, met die sonnestelsel naby die middel.in 1845 het william parsons \u2019n nuwe teleskoop gebou en hy was in staat om te onderskei tussen elliptiese en spiraalvormige newels. hy het ook individuele puntbronne in van hierdie newels uitgemaak, en dit het geloofwaardigheid verleen aan kant se vroe\u00ebre waarneming oor aparte sterrestelsels.\nin 1917 het heber curtis die nova \"s andromedae\" in die groot andromeda-newel (messier 31) gesien. deur sy foto's te ondersoek, het hy nog 11 novas ontdek. hy het opgelet die novas is gemiddeld 10 magnitudes dowwer as di\u00e9 in die melkweg. hy het hul afstand geskat op 150 000 parsek en \u2019n voorstander van die idee geword dat die newels eintlik aparte sterrestelsels is. in 1920 het die groot debat plaasgevind tussen harlow shapley en heber curtis oor die aard van die melkweg, spiraalnewels en die afmetings van die heelal. om sy teorie te steun het curtis gewys op die donker bane in andromeda soortgelyk aan die stofwolke in die melkweg, sowel as die aansienlike doppler-verskuiwing.die saak is in die vroe\u00eb 1920's deur edwin hubble besleg deur middel van die mount wilson-sterrewag se hooker-teleskoop van 2,5 m. met die ligopbouingskrag van di\u00e9 nuwe teleskoop kon hy foto's neem wat wys die buitenste dele van sommige spiraalnewels bestaan uit versamelings individuele sterre. hy het ook \u2019n paar cephe\u00efed- verandelike sterre ontdek wat hy gebruik het om die afstand na die newels te meet. hy het gemeet andromeda is 275 000 parsek van die son af \u2013 te ver om deel te wees van die melkweg.\n\n\n== verwysings ==\n\n\n== bronne ==\n hierdie artikel is vertaal uit die engelse wikipedia wikimedia commons het meer media in die kategorie melkweg. wikiwoordeboek het 'n inskrywing vir melkweg.\n(en)  geoffrey cornelius: the starlore handbook. an essential guide to the night sky. san francisco: chronicle books 1997\n(en)  milton d. heifetz en wil tirion: a walk through the heavens. a guide to stars and constellations and their legends. cambridge university press: derde uitgawe 2004\n(en)  dieter b. herrmann: entdecker des himmels. leipzig/jena/berlyn: urania-verlag 1978\n(en)  john sanford: observing the constellations. the mitchell beazley guide to the stars. londen: mitchell beazley publishers 1989\n\n\n== verdere leeswerk ==\nthorsten dambeck in sky and telescope, \"gaia's mission to the milky way\", maart 2008, bl. 36\u201339.\ncristina chiappini, the formation and evolution of the milky way, american scientist, november/desember 2001, bl. 506\u2013515"