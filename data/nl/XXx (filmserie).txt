xXx (uitgesproken als Triple X) is een Amerikaanse actiefilmfranchise van Rich Wilkes. Met hoofdrollen voor Vin Diesel en Ice Cube bestaat de serie uit drie films: xXx (2002), xXx: State of the Union (2005) en xXx: Return of Xander Cage (2017), aangevuld met een korte film: The Final Chapter: The Death of Xander Cage. De serie heeft wereldwijd 656 miljoen dollar opgebracht.


== Films ==


=== xXx (2002) ===
De film xXx kwam op 24 oktober 2002 uit in Nederland, en op 30 oktober in België. Vin Diesel speelt Xander Cage, een adrenalinejunkie met een voorliefde voor extreme sporten. Daarnaast is hij stuntman en een recalcitrante spion voor de NSA. Hij wordt op een gevaarlijke missie naar Centraal Europa gestuurd om een groep van potentiële Russische terroristen te infiltreren. De film werd geregisseerd door Rob Cohen, die eerder al The Fast and the Furious maakte met Vin Diesel. Andere rollen waren er voor o.a. Asia Argento, Marton Csokas en Samuel L. Jackson.


=== xXx: State of the Union (2005) ===
De tweede film in de serie werd in België op 27 april 2005 uitgebracht en een dag later in Nederland. Ice Cube maakt zijn debuut in de xXx-serie als Darius Stone, een agent die naar Washington D.C. wordt gestuurd om een machtsstrijd tussen nationale leiders te sussen.


=== xXx: Return of Xander Cage (2017) ===
Deze film kwam in Nederland uit op 19 januari 2017, in België op 1 februari. Xander Cage beëindigt zijn zelfverkozen ballingschap en wordt ingezet om Pandora's Box, een sinister en schijnbaar onstuitbaar wapen, terug te veroveren. Omringd door een nieuwe groep van sensatiezoekende medestrijders belandt Xander in een gevaarlijk complot van de belangrijkste regeringen ter wereld.


=== Toekomst ===
In een interview met Variety onthulde Diesel dat Paramount hem reeds gevraagd heeft voor een vierde film en dat er zelfs al in mei 2017 begonnen zou worden met de productie.


== Korte film ==


=== The Final Chapter: The Death of Xander Cage ===
Op de DVD van de director's cut-versie van de eerste film staat deze korte film van vier minuten. De verhaallijn speelt zich af vóór xXx: State of the Union en gaat in op de vermeende dood van Xander Cage.
In de korte film wordt Xander gespeeld door Khristian Lupo, de stunt-double van Vin Diesel. Ook speelt Leila Arcieri mee als Jordan King (uit de eerste film) en vertolkt John G. Connolly de luitenant-kolonel Alabama "Bama" Cobb, een van de slechteriken uit de tweede film.


== Cast ==


== Crew ==


== Ontvangst ==


=== Opbrengsten ===


=== Kritieken ===
De eerste film werd ontvangen met gemengde recensies. Roger Ebert noemde hem "even goed als een James Bond-film". Adam Smith van Empire Online noemde de film "hier en daar onderhoudend, maar gehinderd door een hakkelige screenplay". Hij gaf de film drie uit vijf sterren. De film werd genomineerd voor een Razzie Award in de categorie "meest opgeblazen tienerfilm", maar verloor de prijs aan Jackass: The Movie.
De tweede film werd afgekraakt door de critici. Boo Allen van de Denton Record Chronicle sprak van een "mollige, chagrijnige, onbegrijpelijke actieheld". Brian Orndorf van FilmJerk.com vergeleek het kijken naar de film met "het hoofd naar voren op volle snelheid tegen een stenen muur rennen". 
David Hiltbrand van de Philadelphia Inquirer schreef: "het plot slingert heen en weer tussen naïef ongeloofwaardig en boosmakend dom". Maar sommige critici waardeerden de film ook. Mack Bates van de Milwaukee Journal Sentinel prees Ice Cube's "herkenbare charisma en wijsheid van de straat". Owen Gleiberman van Entertainment Weekly noemde de film "een zeldzame B-film die wortelt in basale gevoelens van macht en vergelding." Paul Arendt van de BBC zei ten slotte: "binnen zijn eigen goedkope standaarden is de film bijzonder goed geslaagd."


== Bronnen ==

Dit artikel of een eerdere versie ervan is een (gedeeltelijke) vertaling van het artikel XXX_(franchise) op de Engelstalige Wikipedia, dat onder de licentie Creative Commons Naamsvermelding/Gelijk delen valt. Zie de bewerkingsgeschiedenis aldaar.


== Externe links ==
(en)   XXX in de Internet Movie Database
(en)   XXX: State of the Union in de Internet Movie Database
(en)   XXX: Return of Xander Cage in de Internet Movie Database