"hans christian andersen (danskt uttal: [\u02c8h\u00e6n\u02c0s \u02c8k\u02b0\u0281estj\u00e6n \u02c8\u0251n\u0250sn\u0329] ( lyssna); eller bara h.c. andersen), f\u00f6dd 2 april 1805 i odense i danmark-norge, d\u00f6d 4 augusti 1875 p\u00e5 \u00f8sterbro i k\u00f6penhamn, var en dansk f\u00f6rfattare. han \u00e4r, tillsammans med ludvig holberg och s\u00f8ren kierkegaard, danmarks internationellt mest k\u00e4nda f\u00f6rfattare och f\u00f6retr\u00e4dare f\u00f6r den danska guld\u00e5ldern. andersen \u00e4r mest k\u00e4nd f\u00f6r sina sagor (p\u00e5 danska: eventyr). andersen skrev \u00f6ver 200 sagor, 1 000 dikter, 6 romaner och 50 sk\u00e5despel och hans verk finns \u00f6versatta till n\u00e4ra 150 spr\u00e5k.trots en fattig och enkel uppv\u00e4xt och en problematisk skolg\u00e5ng kom andersen att etablera sig som en f\u00f6rfattare som hade st\u00f6d av s\u00e5v\u00e4l kungen som det intellektuella etablissemanget och genom sina sagor \u00e4ven i de breda folklagren. 200-\u00e5rsjubileet \u00e5r 2005 medf\u00f6rde en \u00f6kad satsning p\u00e5 h.c. andersen-forskningen och resulterade i en m\u00e4ngd litteratur kring f\u00f6rfattaren och i nyutg\u00e5vor och ny\u00f6vers\u00e4ttningar av andersens verk.\n\n\n== biografi ==\nandersen f\u00f6ddes i ett fattigt hem i odense p\u00e5 fyn. hans andersens fader var skomakare, med bokintresse. fadern l\u00e4mnade hemmet f\u00f6r att i hj\u00e6lpekorpset delta i napoleonkrigen, men \u00e5terv\u00e4nde med sviktande h\u00e4lsa och dog snart efter hemkomsten till odense. modern  anne marie andersdatter f\u00f6rs\u00f6rjde sig som tv\u00e4tterska och gifte sedermera om sig.den f\u00f6rsta undervisning andersen fick, f\u00f6rst i hemmet och senare i en privat sm\u00e5skola f\u00f6r pojkar (danska: pogeskole) och i folkskolan, var t\u00e4mligen underm\u00e5lig och han h\u00f6ll sig mest f\u00f6r sig sj\u00e4lv. han l\u00e4ste mycket, lekte med dockor och s\u00e5dant som satte fantasin i r\u00f6relse, uppf\u00f6rde egna pj\u00e4ser och dagdr\u00f6mde om en framtida storhet.han blev tidigt intresserad av teater och det kom att bli hans stora intresse. han dr\u00f6mde om en framtid som sk\u00e5despelare. \u00e5r 1819 for han till k\u00f6penhamn, d\u00e4r han f\u00f6rs\u00f6kte f\u00e5 anst\u00e4llning vid det kongelige teater, vilket misslyckades. han hankade sig fram med hj\u00e4lp av privata v\u00e4lg\u00f6rare och kom s\u00e5 sm\u00e5ningom in som oavl\u00f6nad elev vid balettskolan. hans framg\u00e5ng d\u00e4r var dock liten och efter att n\u00e5gra g\u00e5nger framtr\u00e4tt som korist i sm\u00e5roller blev han uppsagd.han hade s\u00e4nt in n\u00e5gra sk\u00e5despel som han skrivit till det kongelige teater, men de blev refuserade. han s\u00f6kte hj\u00e4lp hos det v\u00e4lvilliga och inflytelserika geheimer\u00e5det jonas collin som fattat tycke f\u00f6r honom och som kom att bli ett st\u00f6d under m\u00e5nga \u00e5r. collin lade fram andersens sak f\u00f6r kungen och menade att det som f\u00f6rst och fr\u00e4mst fordrades var regelr\u00e4tt utbildning. han fick en friplats i slagelses latinskola d\u00e4r han gjorde stora framsteg. han flyttade sedan med rektor simon meisling till skolan i helsing\u00f6r och s\u00e5 sm\u00e5ningom till k\u00f6penhamn d\u00e4r han avlade studentexamen som privatist f\u00f6r ludvig christian m\u00fcller.\u00e5r 1822 fick andersen sin f\u00f6rsta bok ungdoms-fors\u00f8g publicerad under pseudonymen villiam christian walter (vilket \u00e4r en kombination av hans eget namn, william shakespeares och walter scotts), och 1829 kom fodreise fra holmens canal til \u00f8stpynten af amager. han fick ocks\u00e5 sitt f\u00f6rsta sk\u00e5despel, som han redan skrivit vid 16 \u00e5rs \u00e5lder, uppsatt vid det kongelige teater 1829 och \u00e5ret d\u00e4rp\u00e5 kom den f\u00f6rsta diktsamlingen ut.f\u00f6rutom de sagor, som givit honom en plats i v\u00e4rldslitteraturen, skrev andersen reseskildringar fr\u00e5n resor i bland annat england, mindre asien, tyskland och italien. han skrev ocks\u00e5 romaner som alla inneh\u00e5ller sj\u00e4lvbiografiska element. d\u00e4rtill f\u00f6rfattade han en stor m\u00e4ngd dikter och sk\u00e5despel.h.c. andersen dog ogift och barnl\u00f6s i familjen melchiors hus, rolighed, den 4 augusti 1875. han \u00e4r begravd p\u00e5 assistens kirkeg\u00e5rd i k\u00f6penhamn.\n\n\n=== f\u00f6rfattarskap ===\n\u00e5r 1829 upptr\u00e4dde andersen som f\u00f6rfattare med en humoristisk skiss, kallad fodreise fra holmens kanal til \u00f8stpynten af amager, som r\u00f6jde ett starkt inflytande av den tyske humoristen ernst theodor amadeus hoffmann. \nefter en resa till italien utgavs efter hemkomsten (1835) romanen improvisatoren, som skildrar en ung f\u00f6rfattares strid och seger och som genom sin f\u00e4rgrika teckning av italiens folkliv v\u00e4ckte allm\u00e4n beundran. samma \u00e5r utkom en liten samling barnsagor, eventyr, fortalte for b\u00f8rn, som inneh\u00f6ll uppslaget till den del av andersens f\u00f6rfattarverksamhet, genom vilken han kom att bli v\u00e4rldsk\u00e4nd.sedan kom romanerna o.t. (1836), kun en spillemand (1837) och de to baronesser (1849), det romantiska dramat mulatten (1840), operatexten liden kirsten (1846), lustspelet den nye barselstue (1850) och flera s\u00e5 kallade sagokomedier, bland andra  mer end perler og guld (1849), ole luk\u00f8je (1850) och hyldemoer (1851), som beredde honom en ganska framst\u00e5ende plats i danska litteraturen. som sagober\u00e4ttare er\u00f6vrade han ett eget rike, d\u00e4r han \u00e4r o\u00f6vertr\u00e4ffad. han utvecklade h\u00e4r ett s\u00e4llsamt eget spr\u00e5k. hans eventyr og historier utkom 1835\u20131872 i sm\u00e5 h\u00e4ften, ungef\u00e4r ett om \u00e5ret, vilka r\u00e4knades till de litter\u00e4ra evenemangen, och bildar 7 band i hans samlade skrifter. en folkupplaga kom ut 1880 i 3 band (omtryckt 1887). dessutom har de givits ut med illustrationer av flera framst\u00e5ende konstn\u00e4rer som till exempel vilhelm petersen (1850, 8:e uppl. 1902, vidare en s\u00e4rskild, konstn\u00e4rligt utsmyckad upplaga 1902\u20131903), lorenz fr\u00f6lich (ny eventyr og historier, 3 band 1870-74) och hans tegner (en praktfull, s\u00e5 kallad v\u00e4rldsupplaga, 2 band, 1899\u20131901). de \u00e4r \u00f6versatta p\u00e5 en m\u00e4ngd fr\u00e4mmande spr\u00e5k, och andersen \u00e4r utan tvivel den danska f\u00f6rfattare, vars verk f\u00e5tt den st\u00f6rsta utbredningen utomlands.n\u00e4ra sagorna st\u00e5r hans vackra billedbog uden billeder (1840, 6:e upplagan 1876).  n\u00e4mnas b\u00f6r \u00e4ven en digters bazar (1842) och flera andra poetiska reseskildringar. han \u00e5tnj\u00f6t under sin senare tid allm\u00e4nt erk\u00e4nnande och redan 1851 fick han professorstitel och \"digtergage\" (f\u00f6rfattarl\u00f6n) av staten. \u00e5r 1867 blev han hedersborgare i sin f\u00f6delsestad odense och 1874 utn\u00e4mndes han till konferensr\u00e5d.\n\n\n=== andersen och kierkegaard ===\ni sin sj\u00e4lvbiografi, mit livs eventyr, ber\u00e4ttar andersen att han tr\u00e4ffat den ber\u00f6mde filosofen s\u00f8ren kierkegaard (1813-1855) som ber\u00e4ttade att han t\u00e4nkte recensera andersens bok kun en spillemand. kierkegaard sade att det skulle bli en mer r\u00e4ttvis recension \u00e4n dem som tidigare publicerats. det blev av olika sk\u00e4l ingen recension, utan i st\u00e4llet en bok, kierkegaards f\u00f6rsta, af en endnu levendes papirer.: udgivet mod hans villie (\u201dur en \u00e4nnu levandes anteckningar, utgivna mot hans vilja\u201d). kierkegaards f\u00f6rsta bok kom d\u00e4rmed att ocks\u00e5 bli den f\u00f6rsta som handlade om h.c. andersen. kierkegaard var inte f\u00f6rtjust i den \u00e5tta \u00e5r \u00e4ldre andersen. i andersens roman, som i h\u00f6g grad \u00e4r sj\u00e4lvbiografisk, menar f\u00f6rfattaren att genier som f\u00e5r uppmuntran och st\u00f6d kan utveckla sina talanger, medan hos den konstn\u00e4r som inte f\u00e5r uppm\u00e4rksamhet kommer beg\u00e5vningen att d\u00f6. andersen var vid den h\u00e4r tiden redan en firad f\u00f6rfattare och hade en \u00e5rlig statlig konstn\u00e4rsl\u00f6n och han tog sin utg\u00e5ngspunkt till romanen i sitt eget liv. kirkegaard menade att andersen var aningsl\u00f6s och inte visste vad som skapade ett geni.litteraturprofessorn thure stenstr\u00f6m anser att \"i fr\u00e5ga om in\u00e5tv\u00e4ndhet, sj\u00e4lvupptagenhet, \u00e5ngest och originell fantasikraft torde de b\u00e5da genierna [kierkegaard och andersen] kunna ta upp t\u00e4vlan med varandra. men eljest var de varandra olika. i yttre mening var det knappast den f\u00f6rm\u00f6gne s\u00f8ren kierkegaard, son till en av danmarks rikaste aff\u00e4rsm\u00e4n, utan snarare uppkomlingen h c andersen som fullbordade det mer imponerande levnadsloppet.\"\n\n\n=== andersen och dickens ===\nandersen bes\u00f6kte england f\u00f6rsta g\u00e5ngen 1847 d\u00e5 han g\u00e4stade grevinnan av blessington vars sammankomster drog till sig europas intellektuella. det var p\u00e5 en av dessa sammankomster som han tr\u00e4ffade charles dickens, som han beundrade och kallade \"v\u00e5r tids st\u00f6rste f\u00f6rfattare\". dickens, som i geng\u00e4ld beundrade andersen, bes\u00f6kte denne m\u00e5naden d\u00e4rp\u00e5. d\u00e5 han uppt\u00e4ckte att andersen inte var hemma l\u00e4mnade han tolv exemplar av sina b\u00f6cker. en hj\u00e4rtlig korrespondens uppstod mellan de tv\u00e5 f\u00f6rfattarna och andersen \u00e5terv\u00e4nde till england 1857 f\u00f6r att g\u00e4sta dickens hus, gad's hill i kent, i tv\u00e5 veckor. f\u00f6re hans ankomst hade dickens f\u00e5tt ett brev fr\u00e5n honom d\u00e4r det stod \"jag ska inte besv\u00e4ra dig alltf\u00f6r mycket\". dickens kom snart att \u00e5ngra sin inbjudan. n\u00e4r andersen anl\u00e4nde visade det sig att han var en odr\u00e4glig g\u00e4st och mycket d\u00e5lig p\u00e5 engelska, hans brev var skrivna av en tolk. den danske f\u00f6rfattaren, en l\u00e5ng, mager och ganska klumpig man, ut\u00f6kade sin vistelse hos dickens till fem veckor. dickens antydde artigt att han borde l\u00e4mna huset, men antydningarna var kanske alltf\u00f6r vaga. efter att han hade \u00e5kt skrev dickens p\u00e5 spegeln i g\u00e4strummet: \"hans andersen bodde i det h\u00e4r rummet i fem veckor - vilket f\u00f6r familjen verkade som en evighet\". f\u00f6r andersen var bes\u00f6ket en saga som hade blivit sann, men f\u00f6r familjen dickens var det en riktig skr\u00e4ckhistoria. dickens dotter kate mindes honom senare som \"en benig tr\u00e5km\u00e5ns som stannade i evigheter\". som socialt inkompetent f\u00f6rstod andersen aldrig varf\u00f6r dickens aldrig svarade p\u00e5 hans brev efter\u00e5t. den irl\u00e4ndske professorn michael fitzgerald menar att andersens sociala of\u00f6rm\u00e5ga berodde p\u00e5 att han hade aspergers syndrom.andersens bes\u00f6k hos dickens beskrivs i den svenske f\u00f6rfattaren niklas r\u00e5dstr\u00f6ms roman g\u00e4sten.\n\n\n=== andersen i sverige ===\nhuvudartikel: i sverigep\u00e5 1830-talet bes\u00f6kte andersen sverige flera g\u00e5nger. \u00e5ren 1837, 1849 och 1865 bes\u00f6kte han stockholm och uppsala. till g\u00f6teborg kom han den 24 juni 1837, den 19 maj 1849 och 28 juli 1871. inspirerad av sitt sista sverigebes\u00f6k under tre m\u00e5nader 1849 skrev han den vackra reseboken i sverrig (1851). han l\u00e4rde k\u00e4nna m\u00e5nga samtida f\u00f6rfattare, s\u00e4rskilt fredrika bremer. bremer och andersen tr\u00e4ffades f\u00f6rsta g\u00e5ngen p\u00e5 en b\u00e5tresa fr\u00e5n v\u00e4nersborg till stockholm, och andersen bes\u00f6kte senare familjen bremer p\u00e5 \u00e5rsta slott. bremer f\u00f6rs\u00e5g andersen med ett rekommendationsbrev till erik gustaf geijer d\u00e4r hon beskrev honom som herr andersen med n\u00e5got besynnerligt yttre men enkel, k\u00e4nslig varmhjertad, god, barnfrom och f\u00f6rfattare af goda b\u00f6cker. andersen kom dock aldrig att anv\u00e4nda rekommendationsbrevet i samband med sitt m\u00f6te med geijer. de b\u00e5da kom efter m\u00f6tet att brevv\u00e4xla under flera decennier. d\u00e5 bremer 1848 bes\u00f6kte k\u00f6penhamn var andersen hennes ciceron introducerade d\u00e5 andersen f\u00f6r per johan b\u00f6klin och hans lassen martensen.\n\n\n=== andersen och skandinavismen ===\nvid sina m\u00e5nga resor till sverige kom andersen i kontakt med den skandinavistiska r\u00f6relsen som blomstrade vid universiteten i sverige. det resulterade senare i en dikt \u201dvi er eet folk, vi kaldes skandinaver\u201d och andersen skriver om den att \u201dland och folk fick jag k\u00e4rt och syntes, som sagt, att mitt hems gr\u00e4nser v\u00e4xte, f\u00f6rst nu f\u00f6rstod jag strax efter min hemkomst s\u00e5ngen: \u2019vi \u00e4r ett folk, vi kallas skandinaver\u2019\u201d.  andersen hade lovat den svenske f\u00f6rl\u00e4ggaren bernhard cronholm ett bidrag till den svensk-danska poetiska kalendern hertha. cronholm bad den lundensiske tons\u00e4ttaren otto lindblad att tons\u00e4tta dikten och tillsammans med lindblads musik f\u00f6r mansk\u00f6r publicerades den i januari 1840. d\u00e5 andersen senare samma \u00e5r bes\u00f6kte lund hyllades han av lundas\u00e5ngarna med denna s\u00e5ng och den sj\u00f6ngs \u00e4ven vid det nordiska studentm\u00f6tet i k\u00f6penhamn 1845.\n\n\n=== andersen och k\u00e4rleken ===\nandersen f\u00f6rblev ogift hela livet, trots flera stora f\u00f6r\u00e4lskelser. bland annat var han f\u00f6r\u00e4lskad i riborg voigt och mathilda barck, men den allvarligaste f\u00f6r\u00e4lskelsen g\u00e4llde den svenska s\u00e5ngerskan jenny lind som han m\u00f6tte f\u00f6rsta g\u00e5ngen 1840. hon avb\u00f6jde hans frieri och kallade honom fr\u00e5n 1843 sin \"broder\". ber\u00e4ttelsen om n\u00e4ktergalen (1844) kan vara en hyllning till lind som kallades \"den svenska n\u00e4ktergalen\".danska forskare, fr\u00e5n hjalmar helweg 1927 till elias bredsdorff 1975 har varit tysta om h.c. andersens homosexuella bekantskaper med balettdans\u00f6ren harald scharff, henrik stampe och edvard collin, den senare son till mecenaten jonas collin. n\u00e4r andersen skrev den lilla sj\u00f6jungfrun var det med tanke p\u00e5 edvard collin och k\u00e4rleken till honom. hans dagb\u00f6cker l\u00e4mnar inga tvivel om att han var attraherad av b\u00e5da k\u00f6nen men dessa avsnitt i hans dagb\u00f6cker och brev redigerades bort p\u00e5 1960-talet. endast tv\u00e5 vetenskapliga avhandlingar p\u00e5 senare \u00e5r har behandlat andersens homoerotiska dragning, n\u00e4mligen wilhelm von rosen i venskabets mysterier 1980 och den tyske kritikern heinrich detering i \u00e5ndelige amfibier 1991. enligt andersens dagbok fr\u00e5n 1840 var det s\u00e5 att hj\u00e4rtat hoppade p\u00e5 honom n\u00e4r edvard collin kysste honom: \"eduard c. var den sidste derude jag sagde lev vel, han trykkede et kys paa min mund! o det var som mit hjerte vilde springe.\" (\"eduard c. var den siste d\u00e4r ute som jag sade farv\u00e4l till, han tryckte en kyss p\u00e5 min mun! o det var som om mitt hj\u00e4rta ville hoppa.\")\n\n\n=== andersens ursprung ===\ndet har framf\u00f6rts teorier om att portvakten nicolas gomard som var andersens fadder skulle kunnat vara h.c. andersens biologiske fader. p\u00e5st\u00e5endet kommer fr\u00e5n en tradition i familjen gomard. historikern erik kjersgaard skriver i sin bokserie om danmarks historia, att andersen var \"illegitim son till en officer i odense\", dock utan n\u00e4rmare f\u00f6rklaring eller k\u00e4lla.\njens j\u00f8rgensen, f\u00f6re detta rektor f\u00f6r slagelse gymnasium, har utan framg\u00e5ng f\u00f6rs\u00f6kt bevisa att kronprins christian och l\u00e4nsgrevedottern elise ahlefeldt-laurvig var f\u00f6r\u00e4ldrar till andersen. j\u00f8rgensen har framlagt teorin dels i sin bok h.c. andersen \u2014 en sand myte fr\u00e5n 1987, dels i sitt f\u00f6rord och efterskrift till den kommenterade utg\u00e5van av h.c. andersens levnedsbogen. fyens stiftstidendes kulturredakt\u00f6r rolf dorset har st\u00f6tt teorin i sin bok paradisbarnet \u2014 en bog om h.c. andersens herkomst fr\u00e5n 2004.teorin har inget st\u00f6d av vetenskapen. bland annat har den f\u00f6rre \u00f6verarkivarien vid rigsarkivet i danmark, vello helk, kallat j\u00f8rgensens f\u00f6rsta bok f\u00f6r en \"spekulation\" och menar att \"arkivstudier inte f\u00f6refaller vara dorsets starka sida\", i ett utkast till anm\u00e4lan i personalhistorisk tidsskrift 2005. h.c. andersen-forskaren johan de mylius anser, att teorin bygger p\u00e5 en \"helt charlatan-aktig behandling av k\u00e4llorna\". i en anm\u00e4lan i tidskriften anderseniana utgiven av h.c. andersen centret i odense 1989 har redakt\u00f6ren niels oxenvad likaledes f\u00f6rundrat sig \u00f6ver j\u00f8rgensens bristande f\u00f6rm\u00e5ga att tillerk\u00e4nna kyrkb\u00f6ckernas deras sanningsv\u00e4rde. historikerna har f\u00f6rg\u00e4ves f\u00f6rs\u00f6kt avliva myten om andersens kungliga h\u00e4rkomst, men uppgiften har till synes varit hoppl\u00f6s d\u00e5 den \u00e4r s\u00e5 omtyckt.\n\n\n== verk ==\nandersens samlede skrifter (band 1\u201332) utgavs mellan 1854 och 1879. eventyr. ny kritisk udgave med kommentar gavs ut 1919 av hans brix och anker jensen och 1963\u20131967 kom eventyr. kritisk udgave efter de originale eventyrhaefter med varianter (1\u20135) utgivna av erik dal. romaner og rejseskildringer (1\u20137) utgivna av helge tops\u00f8e-jensen kom 1907 och andersens dagb\u00f6ger 1825\u20131875 (1\u201312) gavs ut 1971\u201376.h.c. andersen centret listar (i mars 2012) f\u00f6ljande i sin genref\u00f6rteckning \u00f6ver andersens verk: 212 sagor, 28 sagosamlingar, 6 romaner, 6 \u201dannan prosa\u201d, 51 dramer, 25 reseskildringar, 4 sj\u00e4lvbiografier, 6 biografiska arbeten, 36 \u201dsamlade och blandade skrifter\u201d, 42 avhandlingar, artiklar, brev och annat, 7 satiriska och humoristiska sm\u00e5stycken, 8 diktsamlingar, 6 diktcykler, 1 024 dikter och 37 sm\u00e5tryck (enkelttryk). h\u00e4r nedan f\u00f6ljer ett urval titlar.\n\n\n=== diktsamlingar ===\n1830 digte\n1831 phantasier og skizzer\n1833 samlede digte\n\n\n=== reseskildringar ===\n1831 skyggebilleder af en reise til harzen og det sachsiske schweiz etc. i sommeren 1831\n1842 en digters bazar\nen skalds lustvandringar i tyskland, italien, grekland och orienten (\u00f6vers\u00e4ttning carl johan ekeblad gustafsson, duriet, 1843)\nen skalds lustvandringar (\u00f6vers\u00e4ttning inger molde, biblioteksf\u00f6rlaget, 1960)\n1851 i sverrig\ni sverige (\u00f6vers\u00e4ttning wilhelm b\u00e4ckman, 1851)\ni sverige (\u00f6vers\u00e4ttning tage aurell) (1944)\nresa i sverige (ok\u00e4nd \u00f6vers\u00e4ttare, rab\u00e9n & sj\u00f6gren, 1964)\n1863 i spanien\n1868 et bes\u00f8g i portugal 1866\n\n\n=== romaner ===\n1835 improvisatoren\nimprovisat\u00f6ren (anonym \u00f6vers\u00e4ttning, hierta, 1838)\nimprovisat\u00f6ren (anonym \u00f6vers\u00e4ttning, adolf bonnier, 1876)\n1836 o.t.\no.t. (anonym \u00f6vers\u00e4ttning, 1840)\n1837 kun en spillemand\nspelmannen fr\u00e5n svendborg (anonym \u00f6vers\u00e4ttning, 1838)\nbara en spelman (anonym \u00f6vers\u00e4ttning, bonnier, 1881)\nbara en speleman (\u00f6vers\u00e4ttning gertrud zetterholm, diakonistyrelsen, 1953)\n1848 de to baronesser\nde tv\u00e5 baronessorna (anonym \u00f6vers\u00e4ttning, bonnier, 1849)\nde b\u00e5da baronessorna (\u00f6vers\u00e4ttning sten s\u00f6derberg, saxon & lindstr\u00f6m, 1959)\n1857 at v\u00e6re eller ikke v\u00e6re\n1870 lykke-peer\nlycko-per (\u00f6vers\u00e4ttning carl johan backman, haeggstr\u00f6m, 1870)\n\n\n=== sagor ===\nn\u00e5gra av h.c. andersens sagor (i kronologisk ordning).\n1835 elddonet (fyrt\u00f8iet)\n1835 lilla idas blommor (den lille idas blomster)\n1835 lill-klas och stor-klas (lille claus og store claus)\n1835 prinsessan p\u00e5 \u00e4rten (prindsessen paa \u00e6rten)\n1835 tummelisa (tommelise)\n1837 den lilla sj\u00f6jungfrun (den lille havfrue)\n1837 kejsarens nya kl\u00e4der (keiserens nye kl\u00e6der)\n1838 den st\u00e5ndaktige tennsoldaten (den standhaftige tinsoldat)\n1838 de vilda svanarna (de vilde svaner)\n1838 lyckans galoscher (lykkens kalosker)\n1839 paradisets lustg\u00e5rd (paradisets have)\n1841 john blund (ole luk\u00f8ie)\n1842 svinaherden (svinedrengen)\n1844 den fula ankungen (den grimme \u00e6lling)\n1844 granen (grantr\u00e6et)\n1844 n\u00e4ktergalen (nattergalen)\n1845 de r\u00f6da skorna (de r\u00f8de skoe)\n1845 herdinnan och sotaren (hyrdinden og skorsteensfeieren)\n1845 holger danske (holger danske)\n1845 klockan (klokken)\n1845 sn\u00f6drottningen (sneedronningen)\n1845 stoppn\u00e5len (stoppenaalen)\n1845 \u00e4lvkullen (elverh\u00f8i)\n1846 den lilla flickan med svavelstickorna (den lille pige med svovlstikkerne)\n1847 skuggan (skyggen)\n1848 den lyckliga familjen (den lykkelige familie)\n1848 historien om en mor (historien om en moder)\n1848 l\u00f6skragen (flipperne)\n1848 vattendroppen (vanddraaben)\n1853 allt p\u00e5 sin r\u00e4tta plats! (alt paa sin rette plads!)\n1855 dummerj\u00f6ns (klods-hans)\n1855 ytterst i havet (ved det yderste hav)\n1858 den gamla ekens sista dr\u00f6m (det gamle egetr\u00e6es sidste dr\u00f8m)\n1858 dykungens dotter (dynd-kongens datter)\n1859 de vises sten (de vises steen)\n1859 flickan som trampade p\u00e5 br\u00f6det (pigen, som traadte paa br\u00f8det)\n1861 vad far g\u00f6r \u00e4r alltid det r\u00e4tta (hvad fatter gj\u00f8r, det er altid det rigtige)\n1861 sn\u00f6gubben\n1862 isjungfrun (iisjomfruen)\n1865 stormen flyttar skyltar (stormen flytter skilt)\n1872 tr\u00e4dg\u00e5rdsm\u00e4staren och herrskapet (gartneren og herskabet) sagor och ber\u00e4ttelser. stockholm: linnstr\u00f6m. 1877. libris 1275793. https://runeberg.org/hcasob/  - \u00f6fvers\u00e4ttning fr\u00e5n danskan af karl johan backman och august strindberg. - tr\u00e4snitt af carl larsson och isidor t\u00f6rnblom. med en lefnadsteckning \u00f6fver h. c. andersen och alfabeisk f\u00f6rteckning \u00f6fver h. c. andersens sagor och ber\u00e4ttelser samt de m\u00e4rkligare personer, djur och ting, som f\u00f6rfattaren l\u00e5ter upptr\u00e4da i sin diktade verld.\n\n\n=== sagosamlingar i urval ===\n1839 billedbog uden billeder\n1843 nya sagor (nye eventyr)\n1849 h. c. andersens samlade sagor (eventyr)\n1862 sagor och ber\u00e4ttelser (eventyr og historier)\n\n\n=== teater ===\nsammanlagt skrev eller bearbetade h.c. andersen ca 30 teaterstycken av mycket varierande slag. det var dels revyaktiga texter till studenterforeningen d\u00e4r han sj\u00e4lv ibland upptr\u00e4dde som sk\u00e5despelare, dels texter till det kongelige teater och fr\u00e5n 1849 till den nya folkteatern casino i k\u00f6penhamn. av hans operalibretton b\u00f6r s\u00e4rskilt framh\u00e5llas texten till hans och j.p.e. hartmanns opera liden kirsten (uruppf\u00f6rd 1846), som blev ett slags nationalopera f\u00f6re carl nielsens maskerade. andersen fick franz liszt att s\u00e4tta upp liden kirsten p\u00e5 teatern i weimar 1856, med titeln klein karin.\u00e5tminstone en av andersens pj\u00e4ser \u00f6versattes till svenska; hans een nat i roeskilde gavs 1851 ut som min hustru eller en natt i falkenberg (\"sk\u00e4mt i 1 akt med s\u00e5ng, fritt efter h.c.andersens bearb. af franska pjesen 'une chambre \u00e0 deux lit'\") med nya upplagor \u00e4nda fram till 1900.\n\n\n== efterm\u00e4le ==\n\n\n=== 200-\u00e5rsjubileet ===\ndet uppm\u00e4rksammade 200-\u00e5rsjubileet 2005 av h.c. andersens f\u00f6delse firades med en rad konst-, kultur-, utbildnings- och turistprojekt med st\u00f6d av \"hca2005 fonden\", som hade en budget p\u00e5 230 miljoner danska kronor. bland projekten fanns rumle hammerichs tv-serie unge andersen. vad som s\u00e4rskilt tilldrog sig mediernas uppm\u00e4rksamhet, var det fyra miljoner kronor stora bidraget till ett \"filmf\u00f6rberedelseprojekt\" f\u00f6r en internationell spelfilm av bille august och producenten lars kolvig. denna film f\u00f6rverkligades aldrig, och fonden v\u00e4grade att betala ut den sista delen p\u00e5 700 000 kronor til kolvig och august.jubileums\u00e5ret 2005 uts\u00e5gs flera h.c. andersen-ambassad\u00f6rer i v\u00e4rlden, bland andra sk\u00e5despelaren roger moore, modellen elizabeth hurley och f\u00f6rfattaren a.s. byatt. i sverige utn\u00e4mnde prins joachim f\u00f6rfattaren per olov enquist, artisterna peter j\u00f6back och mark levengood, samt sk\u00e5despelaren tuva novotny.\n\n\n=== filmografi ===\n1952 gjordes en filmmusikal d\u00e4r andersen spelas av danny kaye. det \u00e4r en fiktiv, romantiserad ber\u00e4ttelse om  andersens liv. det \u00e4r inte en biografisk film och i f\u00f6rtexterna beskrivs den som \"not the story of his life, but a fairytale about this great spinner of fairy tales.\" en stor del av ber\u00e4ttelsen ber\u00e4ttas genom s\u00e5ng och balett. filmen inneh\u00e5ller ocks\u00e5 flera av andersens mest ber\u00f6mda sagor, d\u00e4ribland den fula ankungen, tummelisa, kejsarens nya kl\u00e4der och den lilla sj\u00f6jungfrun.\n\u00e5r 2005 gjordes det en tv-serie om andersens liv med titeln unge andersen d\u00e4r rollen som andersen spelas av simon dahl thaulow.\n\n\n=== priser ===\ni sitt testamente fr\u00e5n den 18 februari 1860 instiftade andersen ett stipendium som utdelas till \"den flitigaste gossen\" fr\u00e5n en fattigskola i odense. stipendiet delas sedan 1877 ut p\u00e5 f\u00f6rfattarens f\u00f6delsedag som h.c. andersens hj\u00e6lp. dansk forfatterforening delar ut stipendiet varje \u00e5r sedan 1955.\nh.c. andersens litteraturpris uppm\u00e4rksammar \"h.c. andersens inflytande p\u00e5 f\u00f6rfattare i hela v\u00e4rlden\". priset instiftades av den privata \"h.c. andersen litteraturpriskomit\u00e9\" och \u00e4r p\u00e5 500 000 danska kronor insamlade av privata donatorer. \u00e5r 2010 mottog j.k. rowling priset och 2011 tilldelades det isabel allende.\nh.c.andersen prisen (the hans christian andersen award) har delats ut sedan 1996 och best\u00e5r av en bronsstatyett utformad som boken \"mit livs eventyr\". den \u00e4r gjord av den fynske konstn\u00e4ren jens galschi\u00f8t. den tilldelas tre personer eller institutioner \u00e5rligen den 2 april. bland de mer \u00e4n 40 pristagarna genom \u00e5ren finns bland annat johannes m\u00f8llehave (1996), ghita n\u00f8rby (2000), susse wold (2001), drottning margrethe, (2004), g\u00fcnter grass (2005), rumle hammerich (2006), ib spang olsen (2007) och john neumeier (2009).h.c. andersen-medaljen \u00e4r ett litteraturpris f\u00f6r \"best\u00e5ende bidrag till barnlitteraturen\" som sedan 1956 delas ut av international board on books for young people.\n\n\n=== skulpturer ===\ni danmark finns flera statyer av h.c. andersen, bland annat henry luckow-nielsens staty p\u00e5 r\u00e5dhuspladsen i k\u00f6penhamn fr\u00e5n april 1965. p\u00e5 platsen vid j\u00e4rnv\u00e4gsstationen i odense st\u00e5r bj\u00f8rn n\u00f8rgaards \u00e5tta meter h\u00f6ga skulptur i granit och patinerad brons skyggen, rejsekammeraten og improvisatoren - et treenigt portr\u00e6t af h.c. andersen fr\u00e5n 2002\u20132005. i central park i new york st\u00e5r en skulptur som f\u00f6rest\u00e4ller den sittande f\u00f6rfattaren med en bok som visar de f\u00f6rsta raderna av den fula ankungen. en frist\u00e5ende and tittar p\u00e5 f\u00f6rfattaren. skulpturen \u00e4r utformad av georg john lober i brons med sockeln i granit. den \u00e4r donerad av danish-american women's association  och danska och amerikanska skolbarn med anledning av f\u00f6rfattarens 150-\u00e5rsdag.den danske skulpt\u00f6ren jens galschi\u00f8t gjorde en tre meter h\u00f6g staty med titeln fort\u00e6llerbr\u00f8nden ('ber\u00e4ttarbrunnen') som placerades p\u00e5 r\u00e5dhusplatsen i odense i samband med jubileet 2005. efter en konflikt med odense kommun s\u00e4nkte konstn\u00e4ren skulpturen i odense hamn 2011.en av danmarks mest k\u00e4nda skulpturer den lille havfrue vid langelinie i k\u00f6penhamn \u00e4r inspirerad av andersens sagor.\n\n\n=== uppkallat efter andersen ===\nasteroiden 2476 andersen \u00e4r uppkallad efter honom.\n\n\n== referenser ==\n\n\n== vidare l\u00e4sning ==\nandersen, jens (2004) (p\u00e5 danska). h.c. andersen: en biografi. oslo: forlaget pressl. libris 9851092. isbn 82-7547-164-8 (inb.) \nbredsdorff, elias (1951) (p\u00e5 danska). h.c.andersen og charles dickens: et venskab og dets opl\u00f6sning. med gengivelse af h.c.andersens dagbog fra bes\u00f6get hos dickens i sommeren 1857 og brevvekslingen mellem h.c.andersen og dickens i \u00e5rene 1847-62. k\u00f6benhavn. libris 2577590 \ncarlsson kristian, syr\u00e9hn gunnar, warming per, red (2004). hans christian andersen. nya vintergatan, 1652-4276 ; 2[2004]. malm\u00f6: danskt-svenskt f\u00f6rfattars\u00e4llskap. libris 9774835. isbn 91-631-6268-7 (danskt-svenskt f\u00f6rfattars\u00e4llskap) \ndalager, stig; ericson ulla (2005). resa i det bl\u00e5: en roman om hc andersen ; \u00f6vers\u00e4ttning fr\u00e5n danska av ulla ericson. furuland: alhambra. libris 10005517. isbn 91-88992-83-7 (inb.) \njor finn, \u00f8deg\u00e5rd knut, havran jiri, red (1999). hemma hos f\u00f6rfattare, konstn\u00e4rer, komposit\u00f6rer i norden. stockholm: prisma. sid. 74-77. libris 7408497. isbn 91-518-3407-3 \nkj\u00f8lbye, bente (1997) (p\u00e5 danska). h.c. andersen og veninderne. k\u00f8benhavn: ejlers. libris 7533840. isbn 87-7241-833-8 \nmanning sanders, ruth, swan of denmark: the story of hans christian andersen, heinemann, 1949\nnorton, rictor (ed.) my dear boy: gay love letters through the centuries. leyland publications, san francisco. 1998 isbn 0-943595-71-1\nroes, andr\u00e9, kierkegaard en andersen, uitgeverij aspekt, soesterberg, 2017\nsvedelid, olov (2005). h.c. andersen och dj\u00e4vulens advokat: roman. stockholm: forum. libris 9828210. isbn 91-37-12643-1 (inb.) \nwullschl\u00e4ger, jackie (2002) (p\u00e5 danska). h. c. andersen: en biografi. k\u00f8benhavn: hans reitzel. libris 11409518. isbn 87-412-4244-0 \n\u201dh.c. andersen\u201d. albert edelfelts brev. elektronisk brev- och konstutg\u00e5va. maria vainio-kurtakko & henrika tandefelt & elisabeth stubb, svenska litteraturs\u00e4llskapet i finland. 2014\u22122020. http://edelfelt.sls.fi/personer/1966/andersen-hans-christian/. \n\n\n== externa l\u00e4nkar ==\n wikimedia commons har media som r\u00f6r h.c. andersen.\n wikisource har verk av eller om h.c. andersen.\nh.c. andersen i libris\nh.c. andersens hus i odenses webbplats (danska)\nen kort biografi \u00f6ver h.c. andersen. p\u00e5 h.c. andersen centret (danska)\nh.c. andersentexter m.m. online p\u00e5 arkiv for dansk litteratur (danska)\ntore hartung: sagof\u00f6rfattaren h c andersen p\u00e5 resa i v\u00e4sterg\u00f6tland 1849\nh.c. andersen hos litteraturbanken"