"quentin jerome tarantino (ur. 27 marca 1963 w knoxville) \u2013 ameryka\u0144ski re\u017cyser, scenarzysta i aktor filmowy, sporadycznie tak\u017ce producent, jeden z g\u0142\u00f3wnych przedstawicieli postmodernizmu filmowego (obok davida lyncha oraz braci coen). jest cz\u0142onkiem ameryka\u0144skiej akademii sztuk i nauk.\nkarier\u0119 rozpocz\u0105\u0142 jako tw\u00f3rca scenariuszy do film\u00f3w urodzeni mordercy i prawdziwy romans. s\u0142aw\u0119 jako re\u017cyser zdoby\u0142 pastiszami dramat\u00f3w gangsterskich (w\u015bciek\u0142e psy, pulp fiction \u2013 nagrodzony z\u0142ot\u0105 palm\u0105 i oscarem), charakterystycznymi ze wzgl\u0119du na brutalno\u015b\u0107, rozbudowane dialogi i nawi\u0105zania do kultury masowej. dalszy etap jego tw\u00f3rczo\u015bci stanowi\u0105 mi\u0119dzy innymi dramat jackie brown, dwucz\u0119\u015bciowy film sensacyjny kill bill, komediodramat wojenny b\u0119karty wojny i western django. w swoich filmach tarantino eksponuje sw\u0105 fascynacj\u0119 kinem, tworz\u0105c kola\u017ce r\u00f3\u017cnych styl\u00f3w i gatunk\u00f3w.\nprzewodniczy\u0142 jury konkursu g\u0142\u00f3wnego na 57. mff w cannes (2004) oraz na 67. mff w wenecji (2010).\n\n\n== \u017cyciorys ==\n\n\n=== dzieci\u0144stwo i m\u0142odo\u015b\u0107 ===\nurodzi\u0142 si\u0119 27 marca 1963 roku w knoxville w stanie tennessee. jego matka, connie tarantino, by\u0142a piel\u0119gniark\u0105, natomiast jego ojciec, tony tarantino, muzykiem. rodzice rozstali si\u0119 przed jego urodzeniem, po czym jego ojczymem zosta\u0142 curt zastoupil. kiedy quentin tarantino mia\u0142 dwa lata, przeprowadzi\u0142 si\u0119 wraz z matk\u0105 i ojczymem do miasta torrance w kalifornii. ucz\u0119szcza\u0142 do szko\u0142y \u015bredniej w dzielnicy harbor city w los angeles, jednak porzuci\u0142 j\u0105 w dziewi\u0105tym roku nauki, w wieku 16 lat. po latach wspomina, \u017ce jedynym przedmiotem, kt\u00f3ry lubi\u0142, by\u0142a historia.\npo porzuceniu dalszej nauki tarantino, zafascynowany od dzieci\u0144stwa kinem, poszukiwa\u0142 r\u00f3\u017cnych zaj\u0119\u0107. w wieku 16 lat pracowa\u0142 jako bileter w kinie pornograficznym, po czym zosta\u0142 wyrzucony z pracy za k\u0142amstwo co do wieku. w wieku 22 lat zatrudni\u0142 si\u0119 w wypo\u017cyczalni kaset wideo w manhattan beach california, co pozwoli\u0142o mu na \u201ech\u0142oni\u0119cie\u201d kina r\u00f3\u017cnych specjalno\u015bci i mia\u0142o znacz\u0105cy wp\u0142yw na jego dalsz\u0105 karier\u0119. w owej wypo\u017cyczalni tarantino pozna\u0142 \u2013 podobnie jak on zafascynowanego filmami \u2013 rogera avary\u2019ego.\nw 1985 roku tarantino wraz z craigiem hamannem, kt\u00f3rego pozna\u0142 na kursach aktorskich, zacz\u0105\u0142 kr\u0119ci\u0107 na ta\u015bmie szesnastomilimetrowej amatorski film zatytu\u0142owany my best friend\u2019s birthday. nie zosta\u0142 on jednak uko\u0144czony z powodu po\u017caru materia\u0142u filmowego oraz narastaj\u0105cych trudno\u015bci w produkcji.\n\n\n=== kariera ===\n\n\n==== pocz\u0105tek tw\u00f3rczo\u015bci ====\npodczas pracy w wypo\u017cyczalni tarantino opracowa\u0142 scenariusze dw\u00f3ch film\u00f3w: urodzeni mordercy i prawdziwy romans. pierwszy z nich sprzeda\u0142 oliverowi stone\u2019owi, a drugi tony\u2019emu scottowi. w ten spos\u00f3b tarantino zebra\u0142 pieni\u0105dze potrzebne do stworzenia w\u0142asnego filmu. w 1990 roku przeni\u00f3s\u0142 si\u0119 wraz z avarym do wytw\u00f3rni cinetel productions, gdzie zdo\u0142a\u0142 podsun\u0105\u0107 producentowi lawrence\u2019owi benderowi pomys\u0142 na film pod tytu\u0142em w\u015bciek\u0142e psy. dzi\u0119ki wsparciu finansowemu zafascynowanego scenariuszem aktora harveya keitela bud\u017cet filmu zosta\u0142 zwi\u0119kszony z 35 000 do 1 500 000 dolar\u00f3w ameryka\u0144skich (r\u00f3wnowarto\u015b\u0107 oko\u0142o 2 480 000 dolar\u00f3w ameryka\u0144skich w 2012 roku). w\u015bciek\u0142e psy, kt\u00f3re zosta\u0142y opublikowane w 1992 roku i traktowa\u0142y o sz\u00f3stce gangster\u00f3w szukaj\u0105cych zdrajcy po problematycznym skoku na sklep jubilerski, odnios\u0142y znacz\u0105cy sukces, uzyskuj\u0105c pozytywne recenzje krytyk\u00f3w za wartk\u0105, acz kameraln\u0105 akcj\u0119, czarny humor i sprawno\u015b\u0107 warsztatu realizatorskiego. w filmie dostrzegano wp\u0142ywy r\u00f3\u017cnych tw\u00f3rc\u00f3w, na przyk\u0142ad stanleya kubricka, martina scorsese czy sergia leone. tarantino otrzyma\u0142 nagrod\u0119 mi\u0119dzynarodowej federacji krytyk\u00f3w filmowych (fipresci) na festiwalu w toronto. podczas pobytu w toronto tarantino spotka\u0142 r\u00f3wnie\u017c niezale\u017cnego re\u017cysera, roberta rodrigueza, z kt\u00f3rym mia\u0142 okazj\u0119 p\u00f3\u017aniej wielokrotnie wsp\u00f3\u0142pracowa\u0107.\npopularno\u015b\u0107 w\u015bciek\u0142ych ps\u00f3w pozwoli\u0142a tarantino na zawarcie kontraktu z wytw\u00f3rni\u0105 miramax. nowy film jego autorstwa otrzyma\u0142 bud\u017cet 8 milion\u00f3w dolar\u00f3w (ponad 12,5 miliona dolar\u00f3w wed\u0142ug cen z roku 2012). tematyk\u0105 pulp fiction, do kt\u00f3rego tarantino pisa\u0142 scenariusz wraz z rogerem avarym, by\u0142y trzy nowele gangsterskie inspirowane powie\u015bciami brukowymi, w kt\u00f3rych wyst\u0105pili mi\u0119dzy innymi samuel l. jackson i john travolta. r\u00f3wnie\u017c ten film zosta\u0142 entuzjastycznie przyj\u0119ty przez krytyk\u00f3w, kt\u00f3rzy zwracali uwag\u0119 na niezwykle staranne dialogi, znakomit\u0105 gr\u0119 aktorsk\u0105 oraz nowatorski spos\u00f3b opowiadania. wp\u0142yw pulp fiction by\u0142 donios\u0142y, jako \u017ce film ten stanowi\u0142 dzie\u0142o o ca\u0142kowicie zaburzonej chronologii akcji, swobodnie mieszaj\u0105ce r\u00f3\u017cne style xx wieku i produkty kultury masowej. w\u0142a\u015bnie z tego wzgl\u0119du jury konkursu g\u0142\u00f3wnego na 47. mff w cannes przyzna\u0142o filmowi z\u0142ot\u0105 palm\u0119 \u2013 ku oburzeniu cz\u0119\u015bci publiczno\u015bci, kt\u00f3ra za faworyta festiwalu uznawa\u0142a trzy kolory. czerwony w re\u017cyserii krzysztofa kie\u015blowskiego. dzi\u0119ki pulp fiction tarantino otrzyma\u0142 z\u0142oty glob za scenariusz i siedem nominacji do nagrody akademii filmowej \u2013 oscara; walk\u0119 o miano najlepszego filmu przegra\u0142 z filmem forrest gump w re\u017cyserii roberta zemeckisa, ale ostatecznie otrzyma\u0142 wraz z avarym statuetk\u0119 za najlepszy scenariusz oryginalny.\ntarantino, uznany przez krytyk\u00f3w po sukcesie pulp fiction za tw\u00f3rc\u0119 innowacyjnego dla bran\u017cy filmowej, umocni\u0142 wsp\u00f3\u0142prac\u0119 z rodriguezem (jednocze\u015bnie tu rozesz\u0142y si\u0119 jego drogi z rogerem avarym). zagra\u0142 epizodyczn\u0105 rol\u0119 w jego dziele desperado (1994), natomiast w 1995 roku wraz z nim oraz dwojgiem innych tw\u00f3rc\u00f3w niezale\u017cnych, allison anders i alexandre\u2019em rockwellem, nakr\u0119ci\u0142 kooperacyjny film cztery pokoje. quentinowi tarantino do re\u017cyserii przypad\u0142a, inspirowana serialem alfred hitchcock przedstawia, nowela cz\u0142owiek z hollywood. gra\u0142 on w niej zepsutego hollywoodzkiego re\u017cysera ka\u017c\u0105cemu hotelarzowi (tim roth) obci\u0105\u0107 palec swojemu koledze. nowela tarantino, jak r\u00f3wnie\u017c i ca\u0142y film, zosta\u0142a jednak negatywnie przyj\u0119ta przez krytyk\u00f3w ze wzgl\u0119du na pozbawione humoru dialogi i potraktowana jako niewypa\u0142. status gwiazdy tarantino mocno nadwyr\u0119\u017cy\u0142 r\u00f3wnie\u017c drugoplanow\u0105 rol\u0105 w filmie w\u0142\u0105cz si\u0119 do gry (1995) w re\u017cyserii jacka barana, a tak\u017ce wyst\u0119pem w wyre\u017cyserowanym przez rodrigueza i negatywnie przyj\u0119tym przez krytyk\u00f3w horrorze od zmierzchu do \u015bwitu, do kt\u00f3rego napisa\u0142 scenariusz.\nswoj\u0105 zachwian\u0105 pozycj\u0119 tarantino pr\u00f3bowa\u0142 odbudowa\u0107 dramatem gangsterskim jackie brown na podstawie powie\u015bci elmore\u2019a leonarda o stewardesie, kt\u00f3ra zostaje przy\u0142apana na przemycie pieni\u0119dzy i narkotyk\u00f3w przez policjant\u00f3w, pr\u00f3buj\u0105cych wymusi\u0107 na niej zeznania obci\u0105\u017caj\u0105ce szefa. film ten stanowi\u0142 odniesienie do tradycji kina \u201eblaxploitation\u201d czyli film\u00f3w klasy b, kt\u00f3rych bohaterami byli czarnosk\u00f3rzy mieszka\u0144cy stan\u00f3w zjednoczonych. g\u0142\u00f3wne role zagrali w nim znana z \u201eblaxploitation\u201d pam grier, samuel l. jackson i robert de niro. film jackie brown zosta\u0142 przewa\u017cnie pozytywnie przyj\u0119ty przez krytyk\u00f3w; wskazywano na wi\u0119ksz\u0105 dojrza\u0142o\u015b\u0107 opowiadanej historii, ale te\u017c na niedoskona\u0142o\u015b\u0107 techniczn\u0105 i zbyt powoln\u0105 akcj\u0119. jackson za sw\u0105 rol\u0119 otrzyma\u0142 srebrnego nied\u017awiedzia dla najlepszego aktora na 48. mff w berlinie.\n\n\n==== faza dojrza\u0142a ====\npo jackie brown re\u017cyser mia\u0142 kilkuletni\u0105 przerw\u0119 od kr\u0119cenia film\u00f3w; po\u015bwi\u0119ci\u0142 j\u0105 na pisanie scenariusza do dzie\u0142a osadzonego w realiach ii wojny \u015bwiatowej. ostatecznie jednak zdecydowa\u0142 si\u0119 na stworzenie filmu sensacyjnego kill bill z um\u0105 thurman jako zawodow\u0105 morderczyni\u0105, kt\u00f3ra po latach \u015bpi\u0105czki budzi si\u0119 z zamiarem dokonania zemsty na swoim szefie (david carradine). kill bill ukaza\u0142 si\u0119 w dw\u00f3ch cz\u0119\u015bciach w 2003 i 2004 roku; pierwsza z nich, pe\u0142na brawurowej akcji, inspirowana by\u0142a azjatyckim (g\u0142\u00f3wnie hongko\u0144skim) kinem sensacyjnym. druga, bardziej stawiaj\u0105ca na dialogi, czerpa\u0142a natomiast inspiracj\u0119 ze spaghetti western\u00f3w, g\u0142\u00f3wnie z dzie\u0142 sergia leone. film ten by\u0142 chwalony za wirtuozeri\u0119 i gr\u0119 aktorsk\u0105.\n\nw 2005 roku tarantino wzi\u0105\u0142 udzia\u0142 w pracach nad filmem sin city w re\u017cyserii rodrigueza oraz franka millera; wyre\u017cyserowa\u0142 te\u017c odcinek serialu csi: kryminalne zagadki las vegas. w 2007 roku tarantino ponownie podj\u0105\u0142 wsp\u00f3\u0142prac\u0119 z rodriguezem, owocuj\u0105c\u0105 dylogi\u0105 filmow\u0105 grindhouse, kt\u00f3ra nawi\u0105zywa\u0142a do horror\u00f3w klasy b z lat 70. xx wieku. tarantino nakr\u0119ci\u0142 pierwsz\u0105 jej cz\u0119\u015b\u0107, death proof, traktuj\u0105c\u0105 o kaskaderze (kurt russell) zabijaj\u0105cym swe ofiary samochodem. death proof poni\u00f3s\u0142 kl\u0119sk\u0119 finansow\u0105, mimo \u017ce stanowi\u0142 wyrafinowan\u0105 parodi\u0119 taniego kina oraz zosta\u0142 pokazany z sukcesem na festiwalu w cannes. bardziej udany okaza\u0142 si\u0119 komediodramat wojenny b\u0119karty wojny (2009) na podstawie porzuconego przedtem scenariusza tarantino, kt\u00f3rego bohaterami byli ameryka\u0144scy \u017co\u0142nierze \u017cydowskiego pochodzenia zrzuceni do europy z zadaniem zorganizowania zamachu na adolfa hitlera. b\u0119karty wojny r\u00f3wnie\u017c odnios\u0142y sukces jako wyrafinowana parodia kina wojennego, aczkolwiek niekt\u00f3rzy krytycy uznali ten film za przegadany i zbyt brutalny. odgrywaj\u0105cy rol\u0119 oficera ss christoph waltz otrzyma\u0142 oscara dla najlepszego aktora drugoplanowego.\nw grudniu 2012 roku odby\u0142a si\u0119 premiera kolejnego filmu tarantino, westernu django, z nazwy inspirowanego filmem sergia corbucciego o tym samym tytule. bohaterem django jest czarnosk\u00f3ry niewolnik (jamie foxx), kt\u00f3ry wraz z \u0142owc\u0105 g\u0142\u00f3w (christoph waltz) poszukuje swojej \u017cony. dzie\u0142o tarantino zosta\u0142o pozytywnie przyj\u0119te przez pras\u0119, kt\u00f3ra zauwa\u017ca\u0142a w nim na\u015bladowanie stylistyk\u0105 ameryka\u0144skich western\u00f3w z lat 50. xx wieku oraz podejmowanie problemu rasizmu. django zosta\u0142 uhonorowany dwoma z\u0142otymi globami oraz dwoma oscarami, w obu przypadkach dla tarantino za scenariusz oraz dla waltza za rol\u0119 drugoplanow\u0105.\n\n\n=== \u017cycie prywatne ===\n30 czerwca 2017 zar\u0119czy\u0142 si\u0119 z izraelsk\u0105 piosenkark\u0105 daniell\u0105 pick. para pobra\u0142a si\u0119 28 listopada 2018 w los angeles. w lutym 2020 urodzi\u0142 si\u0119 ich syn \u2013 leo.\n\n\n== styl filmowy ==\nzaliczany jest do tw\u00f3rc\u00f3w nale\u017c\u0105cych do postmodernizmu filmowego, charakteryzuj\u0105cego si\u0119 drastyczn\u0105 przemoc\u0105, deformacj\u0105 rzeczywisto\u015bci i licznymi nawi\u0105zaniami do kultury masowej. w filmach re\u017cysera zawarte s\u0105 komediowo i ironicznie potraktowana przemoc, ostentacyjne u\u017cywanie rasistowskich wyra\u017ce\u0144 przez niekt\u00f3rych bohater\u00f3w (na przyk\u0142ad wielokrotne u\u017cycie s\u0142owa nigger w pulp fiction), silnie akcentowana niezale\u017cno\u015b\u0107 postaci kobiecych, a tak\u017ce swobodny kola\u017c r\u00f3\u017cnych kultur i styl\u00f3w. g\u0142\u00f3wn\u0105 obsesj\u0119 tarantino stanowi fascynacja kinem i jego mo\u017cliwo\u015bciami kreowania w\u0142asnej rzeczywisto\u015bci, st\u0105d jego filmy s\u0105 pe\u0142ne eskapizmu. quentin tarantino jest scenarzyst\u0105 wszystkich re\u017cyserowanych przez siebie film\u00f3w; jedynym wyj\u0105tkiem jest sin city: miasto grzechu, gdzie go\u015bcinnie wyre\u017cyserowa\u0142 jedn\u0105 scen\u0119.\ntarantino bierze na warsztat r\u00f3\u017cnorodne filmy klasy b, wliczaj\u0105c w to spaghetti westerny, azjatyckie kino sensacyjne oraz niskobud\u017cetowe horrory, zapo\u017cyczaj\u0105c i parodiuj\u0105c sceny w nich wyst\u0119puj\u0105ce (przyk\u0142adowo we w\u015bciek\u0142ych psach zawar\u0142 scen\u0119 obcinania ucha z filmu django w re\u017cyserii sergia corbucciego). r\u00f3wnie\u017c kill bill jest pe\u0142en nawi\u0105za\u0144 do r\u00f3\u017cnorodnych film\u00f3w klasy b \u2013 od g\u0142\u0119bokiej czerwieni daria argento do gry \u015bmierci z bruce\u2019em lee. szczeg\u00f3lne miejsce w\u015br\u00f3d jego klasyk\u00f3w zajmuje sergio leone, kt\u00f3rego styl przenosi\u0142 na kino sensacyjne (przyk\u0142adem mo\u017ce by\u0107 tu kill bill) oraz wojenne (sceneria b\u0119kart\u00f3w wojny przypomina wiosk\u0119 rodem z westernu pewnego razu na dzikim zachodzie). silny wp\u0142yw na ameryka\u0144skiego re\u017cysera wywar\u0142 r\u00f3wnie\u017c jean-luc godard. w jego stylu tarantino miesza chronologi\u0119 fabularn\u0105, wyd\u0142u\u017ca akcj\u0119, prowadzi fabu\u0142\u0119 niezgodnie z oczekiwaniem widz\u00f3w oraz stosuje myl\u0105ce suspensy.\ncharakterystyczne dla stylu tarantino s\u0105 r\u00f3wnie\u017c niedopowiedzenia oraz dba\u0142o\u015b\u0107 o rozbudowane dialogi i stron\u0119 estetyczn\u0105 (szczeg\u00f3lnie widoczn\u0105 przy pierwszych jego filmach, kt\u00f3re kr\u0119ci\u0142 wraz z operatorem andrzejem seku\u0142\u0105).\n\n\n== odznaczenia ==\nofficier orderu sztuki i literatury \u2013 francja, 2004\n\n\n== filmografia ==\nna podstawie \u017ar\u00f3de\u0142:\n\n\n== nagrody ==\nnagroda na mff w cannes 1994: pulp fiction (najlepszy scenariusz)\nnagroda akademii filmowej\n1995: pulp fiction (najlepszy scenariusz)\n2013: django (najlepszy scenariusz)\nz\u0142oty glob\n1995: pulp fiction (najlepszy scenariusz)\n2013: django (najlepszy scenariusz)\n2020: pewnego razu... w hollywood (najlepszy scenariusz)\n\n\n== przypisy ==\n\n\n== linki zewn\u0119trzne ==\nquentin tarantino w bazie imdb (ang.)\nquentin tarantino w bazie notable names database (ang.)\nquentin tarantino w bazie filmweb"