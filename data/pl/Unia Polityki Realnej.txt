"unia polityki realnej (upr) \u2013 polska konserwatywno-liberalna partia polityczna, za\u0142o\u017cona jako stowarzyszenie ruch polityki realnej 14 listopada 1987 w j\u00f3zefowie. sygnatariuszami byli m.in. ryszard czarnecki, stefan kisielewski, janusz korwin-mikke, stanis\u0142aw michalkiewicz, robert smoktunowicz i andrzej sadowski. 6 grudnia 1990 ugrupowanie zosta\u0142o zarejestrowane jako partia pod nazw\u0105 \u201ekonserwatywno-liberalna partia unia polityki realnej\u201d (nazw\u0119 \u201eunia polityki realnej\u201d stowarzyszenie przyj\u0119\u0142o jesieni\u0105 1988). upr zwi\u0105za\u0142a si\u0119 z powo\u0142an\u0105 10 grudnia 2014 parti\u0105 ruch narodowy, wsp\u00f3\u0142pracuj\u0105c z ni\u0105 do 2016. w latach 2015\u20132019 upr \u015bci\u015ble wsp\u00f3\u0142pracowa\u0142a z ruchem kukiz\u201915.\n\n\n== cele ==\ncelem partii jest utworzenie pa\u0144stwa minimum, ograniczonego do realizacji podstawowych funkcji, takich jak zapewnienie:\n\nbezpiecze\u0144stwa swoim obywatelom,\nniezb\u0119dnej infrastruktury do efektywnego funkcjonowania,\nfinansowania edukacji w stopniu podstawowym oraz \u015brednim,\nminimum socjalnego dla emeryt\u00f3w,\nfinansowania leczenia dla ci\u0119\u017cko i ob\u0142o\u017cnie chorych.\n\n\n== historia ==\n\n\n=== upr jako stowarzyszenie ===\n7 kwietnia 1989 unia polityki realnej zosta\u0142a zarejestrowana jako stowarzyszenie. jego prezesem zosta\u0142 janusz korwin-mikke, i wiceprezesem lech pruchno-wr\u00f3blewski, ii wiceprezesem wojciech merklejn, a sekretarzem stanis\u0142aw michalkiewicz. janusz korwin-mikke zg\u0142osi\u0142 swoj\u0105 kandydatur\u0119 w wyborach prezydenckich w 1990, jednak nie uzyska\u0142 100\u202f000 podpis\u00f3w poparcia, co uniemo\u017cliwi\u0142o mu rejestracj\u0119.\n\n\n=== dzia\u0142alno\u015b\u0107 partii w sejmie ===\nw wyborach parlamentarnych w polsce w 1991 na upr oddano w skali ca\u0142ego kraju 253\u202f024 g\u0142osy (2,26%). partia wprowadzi\u0142a do sejmu trzech pos\u0142\u00f3w: janusza korwin-mikkego (z poznania), lecha pruchno-wr\u00f3blewskiego (z warszawy) i andrzeja siela\u0144czyka (z katowic). w trakcie kadencji do ko\u0142a poselskiego upr do\u0142\u0105czy\u0142 pose\u0142 antoni dzier\u017cy\u0144ski (z legnicy). w swych dzia\u0142aniach w sejmie pos\u0142owie upr skupiali si\u0119 na zagadnieniach gospodarczych, w tym prywatyzacji i reprywatyzacji.\nnajwa\u017cniejsz\u0105 inicjatyw\u0105 upr by\u0142, wniesiony przez janusza korwin-mikkego, projekt uchwa\u0142y lustracyjnej nakazuj\u0105cej ministrowi spraw wewn\u0119trznych ujawnienie nazwisk pos\u0142\u00f3w, senator\u00f3w, ministr\u00f3w, wojewod\u00f3w, s\u0119dzi\u00f3w i prokurator\u00f3w b\u0119d\u0105cych tajnymi wsp\u00f3\u0142pracownikami ub i sb. uchwa\u0142\u0119 sejm podj\u0105\u0142 28 maja 1992, a gwa\u0142towna reakcja przeciw jej wykonaniu by\u0142a bezpo\u015bredni\u0105 przyczyn\u0105 upadku rz\u0105du jana olszewskiego (wi\u0119cej w artykule lista macierewicza).\ninne inicjatywy ustawodawcze ko\u0142a poselskiego upr w sejmie i kadencji dotyczy\u0142y projekt\u00f3w: konstytucji rp (autorstwa stanis\u0142awa michalkiewicza, nie by\u0142 rozpatrywany z uwagi na brak poparcia \u2013 zamiast wymaganych 56 podpisa\u0142o go 25 pos\u0142\u00f3w), ustawy o wi\u0119kszo\u015bciowej ordynacji wyborczej (jednomandatowe okr\u0119gi wyborcze, odrzucony), o radzie stanu (odrzucony), o reprywatyzacji i rekompensatach (dwukrotnie), o obni\u017ceniu ce\u0142 na samochody (zablokowany przez komisj\u0119 ustawodawcz\u0105), o zmianie pozycji prawnej zwi\u0105zk\u00f3w zawodowych (odrzucony), o zmianie ustawy o zwalczaniu zbrodni ludob\u00f3jstwa (rozszerzenie definicji ludob\u00f3jstwa na zbrodnie pope\u0142nione w ramach \u201ewalki klasowej\u201d z likwidacj\u0105 ich przedawnienia) oraz projekty ustaw o zmianie ustawy o podatku od towar\u00f3w i us\u0142ug oraz o podatku akcyzowym (zmiana stawki vat z 22 na 7%), kt\u00f3re nie zosta\u0142y rozpatrzone z powodu rozwi\u0105zania sejmu.\ngdy w maju 1993 w sejmie g\u0142osowano wotum nieufno\u015bci dla rz\u0105du hanny suchockiej, pos\u0142owie upr poparli ten wniosek. g\u0142osowanie przeciw wotum pos\u0142owie upr uzale\u017cnili od zagwarantowania przez rz\u0105d przeprowadzenia reprywatyzacji lub obni\u017cenia stawki podatku vat. rz\u0105d odm\u00f3wi\u0142 przyj\u0119cia tego warunku, po czym upad\u0142 wi\u0119kszo\u015bci\u0105 1 g\u0142osu.\nw sejmie i kadencji lider upr opr\u00f3cz swoich dzia\u0142a\u0144 zas\u0142yn\u0105\u0142 wieloma barwnymi wypowiedziami. wyra\u017cenie \u201erz\u0105d r\u017cnie g\u0142upa\u201d wesz\u0142o na trwa\u0142e do j\u0119zyka polskiego.\n\n\n=== dzia\u0142alno\u015b\u0107 w latach 1993\u20132009 ===\nw wyborach parlamentarnych w 1993 na upr oddano 438\u202f559 g\u0142os\u00f3w (3,2%). jednak mimo znacznego wzrostu poparcia, upr nie wprowadzi\u0142a do parlamentu ani jednego przedstawiciela (by\u0142y to pierwsze wybory parlamentarne, w kt\u00f3rych wprowadzono pi\u0119cioprocentowy pr\u00f3g wyborczy). w czerwcu 1995 do upr wst\u0105pi\u0142 pose\u0142 jan skrobisz wybrany z listy kpn (przechodz\u0105c z bbwr).\npodczas wybor\u00f3w prezydenckich w 1995 janusz korwin-mikke uzyska\u0142 428\u202f969 g\u0142os\u00f3w (2,4%).\nw grudniu 1995 mariusz dzier\u017cawski (wiceprezes partii od 1991) wraz z frakcj\u0105 swoich zwolennik\u00f3w pr\u00f3bowa\u0142 obali\u0107 \u00f3wczesnego prezesa janusza korwin-mikkego. w wyniku niepowodzenia opu\u015bci\u0142 parti\u0119 wraz z grup\u0105 dzia\u0142aczy upr i w styczniu 1996 powo\u0142a\u0142 stronnictwo polityki realnej, zostaj\u0105c jego prezesem. w 1997 spr przyst\u0105pi\u0142o do akcji wyborczej solidarno\u015b\u0107. wkr\u00f3tce zaprzesta\u0142o swojej dzia\u0142alno\u015bci.\ndo wybor\u00f3w parlamentarnych w 1997 upr startowa\u0142a wraz z innymi mniejszymi partiami (m.in. republikanami i rdr) jako komitet unia prawicy rzeczypospolitej. na listy tego komitetu pad\u0142o 266\u202f317 g\u0142os\u00f3w (2,1%).\nw wyborach prezydenckich w 2000 janusz korwin-mikke uzyska\u0142 252\u202f499 g\u0142os\u00f3w (1,4%).\n\npodczas wybor\u00f3w parlamentarnych w 2001 kandydaci upr startowali z list platformy obywatelskiej. wedle umowy kandydaci na pos\u0142\u00f3w z rekomendacji unii polityki realnej znale\u017ali si\u0119 na ostatnich miejscach list platformy obywatelskiej w ka\u017cdym okr\u0119gu wyborczym (w trzech okr\u0119gach wystartowa\u0142o jednak po dw\u00f3ch kandydat\u00f3w upr). do senatu upr wystartowa\u0142a samodzielnie z wyj\u0105tkiem wroc\u0142awia, gdzie lider partii janusz korwin-mikke startowa\u0142 z ramienia komitetu blok senat 2001. w wyniku wybor\u00f3w nikt z upr nie dosta\u0142 si\u0119 do parlamentu rp.\nw pa\u017adzierniku 2002 na skutek dymisji prezesa janusza korwin-mikkego funkcj\u0119 szefa partii obj\u0105\u0142 stanis\u0142aw wojtera \u2013 radny m.st. warszawy wybrany z listy prawa i sprawiedliwo\u015bci. za jego kadencji upr podj\u0119\u0142a m.in. dzia\u0142ania na rzecz likwidacji obowi\u0105zku montowania kas fiskalnych w taks\u00f3wkach oraz protesty przeciwko wprowadzeniu ustawy o biopaliwach. przygotowano projekty nowelizacji ustaw znosz\u0105ce finansowanie partii politycznych z bud\u017cetu pa\u0144stwa oraz likwiduj\u0105ce podatek spadkowy. wiosn\u0105 2004 w wyborach uzupe\u0142niaj\u0105cych do senatu we wroc\u0142awiu kandydat upr janusz korwin-mikke uzyska\u0142 18% poparcia, zajmuj\u0105c 2. miejsce.\nw wyborach do parlamentu europejskiego w 2004 upr zarejestrowa\u0142a swe listy we wszystkich okr\u0119gach wyborczych, gromadz\u0105c ponad 160 tysi\u0119cy podpis\u00f3w poparcia. w wyborach \u2013 przy niskiej frekwencji \u2013 upr uzyska\u0142a zaledwie 1,87% g\u0142os\u00f3w i nie zdoby\u0142a ani jednego mandatu.\nw wyniku uzyskania przez paw\u0142a piskorskiego mandatu w wyborach do parlamentu europejskiego, jego miejsce w sejmie zaj\u0105\u0142 wiceprezes upr leszek samborski, kt\u00f3ry jednak w pa\u017adzierniku 2004 opu\u015bci\u0142 parti\u0119 i zosta\u0142 cz\u0142onkiem mazowieckich w\u0142adz po.\n4 czerwca 2005 konwentykl upr wezwa\u0142 prezesa stanis\u0142awa wojter\u0119 do ust\u0105pienia ze stanowiska. wobec odmowy usi\u0142owano dokona\u0107 konstruktywnej zmiany na stanowisku prezesa, jednak \u017caden z kandydat\u00f3w nie zdo\u0142a\u0142 uzyska\u0107 wymaganej wi\u0119kszo\u015bci 4/5 g\u0142os\u00f3w. w tej sytuacji konwentykl zwr\u00f3ci\u0142 si\u0119 do stra\u017cy o usuni\u0119cie prezesa z partii, aby umo\u017cliwi\u0107 zmian\u0119 na tym stanowisku, co te\u017c wkr\u00f3tce nast\u0105pi\u0142o (wymagana wi\u0119kszo\u015b\u0107 w tym przypadku r\u00f3wnie\u017c wynosi 4/5). by\u0142 to pierwszy w historii upr przypadek usuni\u0119cia z partii urz\u0119duj\u0105cego prezesa. na nast\u0119pc\u0119 stanis\u0142awa wojtery zosta\u0142 wybrany jacek boro\u0144. 19 czerwca 2005 dzia\u0142ania te zosta\u0142y uniewa\u017cnione przez s\u0105d naczelny partii. 2 lipca 2005 konwentykl upr ponownie wybra\u0142 jacka boronia na stanowisko prezesa. 19 listopada 2005 z\u0142o\u017cy\u0142 on dymisj\u0119, a nowym prezesem zosta\u0142 wojciech popiela.\nw wyborach parlamentarnych w 2005 cz\u0142onkowie upr startowali z list nowo powo\u0142anej platformy janusza korwin-mikke, zdobywaj\u0105c 1,57% g\u0142os\u00f3w przy pi\u0119cioprocentowym progu wyborczym. kandydatem upr w wyborach prezydenckich by\u0142 janusz korwin-mikke, kt\u00f3ry uzyska\u0142 214\u202f116 g\u0142os\u00f3w (1,43%) i nie przeszed\u0142 do ii tury.\n\nw wyborach parlamentarnych w 2007 cz\u0142onkowie upr zdecydowali si\u0119 kandydowa\u0107 do sejmu z list ligi polskich rodzin w ramach porozumienia liga prawicy rzeczypospolitej, w kt\u00f3rego sk\u0142ad wesz\u0142y, obok upr, tak\u017ce liga polskich rodzin i prawica rzeczypospolitej. powodem wsp\u00f3lnego startu by\u0142 termin wybor\u00f3w (uniemo\u017cliwiaj\u0105cy zebranie odpowiedniej liczby podpis\u00f3w) oraz nadzieja na wsp\u00f3lne przekroczenie progu wyborczego. w warszawie list\u0119 lpr otwiera\u0142 prezes partii wojciech popiela, a janusz korwin-mikke startowa\u0142 z pierwszego miejsca na li\u015bcie w gda\u0144sku. komitet wyborczy lpr zebra\u0142 209\u202f171 g\u0142os\u00f3w w skali kraju (1,3%) i nie uzyska\u0142 mandat\u00f3w poselskich. upr wystawi\u0142a r\u00f3wnie\u017c w\u0142asnych kandydat\u00f3w do senatu, jednak w tej izbie r\u00f3wnie\u017c nie uzyska\u0142a mandat\u00f3w.\nw maju 2008 prezes unii polityki realnej wojciech popiela zg\u0142osi\u0142 ch\u0119\u0107 kandydowania w wyborach uzupe\u0142niaj\u0105cych do senatu na podkarpaciu, jednak ze wzgl\u0119du na odmow\u0119 zarejestrowania go jako kandydata zrezygnowa\u0142 z funkcji prezesa upr. obowi\u0105zki prezesa partii przej\u0105\u0142 tymczasowo stanis\u0142aw \u017c\u00f3\u0142tek.\nna konwentyklu upr zako\u0144czonym 7 czerwca 2008 na nowego prezesa partii zosta\u0142 wybrany boles\u0142aw witczak, pokonuj\u0105c w g\u0142osowaniu janusza korwin-mikkego.\n24 listopada 2008 upr og\u0142osi\u0142a samodzielny start w wyborach do parlamentu europejskiego w 2009. w wyborach 7 czerwca 2009 uzyska\u0142a 81\u202f146 g\u0142os\u00f3w (1,1%), nie osi\u0105gaj\u0105c progu wyborczego i zajmuj\u0105c 9. miejsce.\nw pa\u017adzierniku 2009 z partii odszed\u0142 janusz korwin-mikke, a inny jej by\u0142y prezes stanis\u0142aw michalkiewicz zrezygnowa\u0142 z nadanego mu honorowego cz\u0142onkostwa.\n\n\n=== roz\u0142am w upr ===\n9 stycznia 2010 konwentykl upr po raz pierwszy w historii partii powo\u0142a\u0142 na prezesa kobiet\u0119, dotychczasow\u0105 i wiceprezes partii \u2013 magdalen\u0119 kocik, jednak cz\u0119\u015b\u0107 dzia\u0142aczy upr zakwestionowa\u0142a legalno\u015b\u0107 konwentyklu. 17 lutego 2010 zwo\u0142ali oni konwentykl, na kt\u00f3rym obrany na prezesa zosta\u0142 stanis\u0142aw \u017c\u00f3\u0142tek. we wrze\u015bniu 2010 s\u0105d rejestrowy uzna\u0142 wyb\u00f3r magdaleny kocik na prezesa partii za niewa\u017cny, pozostawiaj\u0105c w rejestrze jako prezesa boles\u0142awa witczaka. w marcu 2011 s\u0105d okr\u0119gowy w warszawie odrzuci\u0142 wniosek o wpisanie stanis\u0142awa \u017c\u00f3\u0142tka do ewidencji jako prezesa partii. 12 lipca tego samego roku jego apelacja zosta\u0142a odrzucona przez warszawski s\u0105d apelacyjny. 12 wrze\u015bnia 2011 s\u0105d okr\u0119gowy w warszawie wpisa\u0142 do ewidencji partii politycznych bartosza j\u00f3zwiaka jako prezesa upr.\n\n\n==== upr magdaleny kocik ====\nstronnictwo nie wystawi\u0142o ani nie popar\u0142o oficjalnie \u017cadnego kandydata na prezydenta w przyspieszonych wyborach prezydenckich. mimo orzeczenia s\u0105du rejestrowego z wrze\u015bnia 2010, uznawa\u0142o magdalen\u0119 kocik za prezesa partii.\nw wyborach samorz\u0105dowych w 2010 partia wystawi\u0142a listy pod w\u0142asn\u0105 nazw\u0105. listy do sejmik\u00f3w wojew\u00f3dzkich zarejestrowa\u0142a w po\u0142owie wojew\u00f3dztw, uzyskuj\u0105c 0,44% (16. wynik) w skali kraju. w warszawie upr wystartowa\u0142a w koalicji z prawic\u0105 rzeczypospolitej. wsp\u00f3lnym kandydatem obu ugrupowa\u0144 na prezydenta miasta by\u0142 dzia\u0142acz prawicy piotr strzembosz. w innych miejscowo\u015bciach dzia\u0142acze upr startowali z list r\u00f3\u017cnych komitet\u00f3w, uzyskuj\u0105c m.in. w piasecznie mandat radnego.\n19 lutego 2011, w wyniku obrad konwentu i konwentyklu, zwo\u0142anych zar\u00f3wno przez boles\u0142awa witczaka, jak i magdalen\u0119 kocik, zosta\u0142y wybrane nowe w\u0142adze upr z prezesem bartoszem j\u00f3zwiakiem na czele.\n\n\n==== upr stanis\u0142awa \u017c\u00f3\u0142tka ====\ncz\u0119\u015b\u0107 partii uznaj\u0105ca prezesur\u0119 stanis\u0142awa \u017c\u00f3\u0142tka utworzy\u0142a w\u0142asn\u0105 stron\u0119 internetow\u0105 i podj\u0119\u0142a \u015bcis\u0142\u0105 wsp\u00f3\u0142prac\u0119 z parti\u0105 wolno\u015b\u0107 i praworz\u0105dno\u015b\u0107. nie wystawi\u0142a kandydata na prezydenta, udzielaj\u0105c jednak czynnego poparcia januszowi korwin-mikkemu.\n9 pa\u017adziernika 2010 formacja podj\u0119\u0142a decyzj\u0119 o po\u0142\u0105czeniu si\u0119 z wyrejestrowan\u0105 3 dni wcze\u015bniej wip i utworzeniu ugrupowania unia polityki realnej \u2013 wolno\u015b\u0107 i praworz\u0105dno\u015b\u0107. 3 grudnia zosta\u0142 z\u0142o\u017cony wniosek o rejestracj\u0119 partii. w wyborach samorz\u0105dowych w 2010 grupy te wystartowa\u0142y wsp\u00f3lnie ramach komitetu wyborczego \u201eruch wyborc\u00f3w janusza korwin-mikke\u201d, kt\u00f3ry wystawi\u0142 listy kandydat\u00f3w g\u0142\u00f3wnie do sejmik\u00f3w, co mia\u0142o miejsce w 13 wojew\u00f3dztwach. najlepsze rezultaty rw jkm uzyska\u0142 w wojew\u00f3dztwach ma\u0142opolskim (2,69%) i mazowieckim (2,32%). w skali kraju kandydaci rw jkm uzyskali 1,22% g\u0142os\u00f3w, co da\u0142o 7. miejsce spo\u015br\u00f3d wszystkich komitet\u00f3w. kilku dzia\u0142aczy upr by\u0142o kandydatami komitetu na prezydent\u00f3w miast. uznawany za prezesa stanis\u0142aw \u017c\u00f3\u0142tek ubiega\u0142 si\u0119 o urz\u0105d prezydenta krakowa, uzyskuj\u0105c 1,56% g\u0142os\u00f3w, co by\u0142o 4. wynikiem spo\u015br\u00f3d 6 kandydat\u00f3w. w warszawie kandydatem komitetu by\u0142 janusz korwin-mikke.\n25 marca 2011 upr-wip zosta\u0142a zarejestrowana. stanis\u0142aw \u017c\u00f3\u0142tek zosta\u0142 i wiceprezesem, a robert maurer (dotychczasowy ii wiceprezes tej cz\u0119\u015bci upr) iii wiceprezesem ugrupowania. prezesem upr-wip zosta\u0142 janusz korwin-mikke, a 12 maja tego samego roku partia przyj\u0119\u0142a nazw\u0119 \u201ekongres nowej prawicy\u201d. nieliczni cz\u0142onkowie upr znale\u017ali si\u0119 na listach tego ugrupowania w wyborach parlamentarnych w 2011.\n\n\n=== upr od 2011 ===\npo odej\u015bciu dzia\u0142aczy, kt\u00f3rzy wsp\u00f3\u0142tworzyli now\u0105 parti\u0119 janusza korwin-mikkego, usta\u0142y spory dotycz\u0105ce przyw\u00f3dztwa w upr, kierowanej od lutego 2011 przez bartosza j\u00f3zwiaka. w czerwcu tego samego roku upr zawar\u0142a porozumienie z prawic\u0105 rzeczypospolitej w sprawie startu z list tej partii w wyborach parlamentarnych. komitet prawicy uzyska\u0142 w wyborach 0,24% g\u0142os\u00f3w.\n11 listopada 2012 upr wraz z kilkoma innymi organizacjami (m.in. m\u0142odzie\u017c\u0105 wszechpolsk\u0105 i obozem narodowo-radykalnym) wsp\u00f3\u0142tworzy\u0142a szersze, nieformalne ugrupowanie ruch narodowy. 13 czerwca 2013 powo\u0142ano now\u0105 m\u0142odzie\u017c\u00f3wk\u0119 partii \u2013 dotychczasow\u0105 sekcj\u0119 m\u0142odzie\u017cow\u0105 upr zast\u0105pi\u0142o stowarzyszenie \u201em\u0142odzi dla polityki realnej\u201d. wsp\u00f3\u0142praca tego stowarzyszenia z upr jednak uleg\u0142a rozlu\u017anieniu.\nw wyborach do parlamentu europejskiego w 2014 dzia\u0142acze upr znale\u017ali si\u0119 na listach komitetu rn (kt\u00f3ry uzyska\u0142 1,4% g\u0142os\u00f3w, nie osi\u0105gaj\u0105c progu wyborczego). w wyborach samorz\u0105dowych w tym samym roku upr tak\u017ce znalaz\u0142a si\u0119 na listach komitetu rn.\n10 grudnia 2014 upr wsp\u00f3\u0142tworzy\u0142a ruch narodowy jako parti\u0119, jednak nie rozwi\u0105za\u0142a si\u0119. prezes upr bartosz j\u00f3zwiak zosta\u0142 jednym z wiceprezes\u00f3w rn. dzia\u0142acze upr znale\u017ali si\u0119 tak\u017ce w\u015br\u00f3d pe\u0142nomocnik\u00f3w regionalnych nowej partii.\nw wyborach prezydenckich w 2015 kandydatem rn by\u0142 marian kowalski (by\u0142y wieloletni dzia\u0142acz upr), kt\u00f3ry uzyska\u0142 0,52% g\u0142os\u00f3w, zajmuj\u0105c 9. miejsce spo\u015br\u00f3d 11 kandydat\u00f3w. w ii turze upr popar\u0142a andrzeja dud\u0119 z pis, cho\u0107 ca\u0142y rn nie udzieli\u0142 poparcia \u017cadnemu z kandydat\u00f3w.\nw czerwcu 2015 piotr lisiecki z upr zast\u0105pi\u0142 bartosza j\u00f3zwiaka na funkcji wiceprezesa rn. bartosz j\u00f3zwiak w tym samym roku wyst\u0105pi\u0142 z rn.\nw wyborach parlamentarnych w 2015 dzia\u0142acze rn kandydowali do sejmu z ramienia kww kukiz\u201915, z jego ramienia wystartowa\u0142o te\u017c kilku cz\u0142onk\u00f3w upr (ponadto dwaj dzia\u0142acze unii znale\u017ali si\u0119 na listach kww grzegorza brauna \u201eszcz\u0119\u015b\u0107 bo\u017ce!\u201d). pos\u0142ami zostali prezes upr bartosz j\u00f3zwiak i jakub kulesza. z w\u0142asnego komitetu partia wystawi\u0142a jednego kandydata na senatora (w okr\u0119gu nr 92, w wielkopolsce), kt\u00f3ry zdoby\u0142 6190 (4,33%) g\u0142os\u00f3w, zajmuj\u0105c ostatnie, 5. miejsce. bartosz j\u00f3zwiak i jakub kulesza pozostali w sejmie cz\u0142onkami klubu poselskiego kukiz\u201915. jakub kulesza obj\u0105\u0142 w nim funkcj\u0119 rzecznika prasowego. z pocz\u0105tkiem 2017 roku do upr przyst\u0105pi\u0142 inny pose\u0142 tego klubu tomasz rzymkowski, kt\u00f3ry 12 sierpnia tego samego roku zosta\u0142 i wiceprezesem partii. cz\u0142onkini\u0105 partii zosta\u0142a tak\u017ce inna pos\u0142anka klubu kukiz\u201915 el\u017cbieta zieli\u0144ska, kt\u00f3ra w lutym 2018 obj\u0119\u0142a funkcj\u0119 ii wiceprezesa upr.\nw wyborach samorz\u0105dowych w pa\u017adzierniku 2018 dzia\u0142acze upr startowali w ramach ruchu kukiz\u201915. z ramienia lokalnego komitetu zwi\u0105zanego m.in. z tym ugrupowaniem, a tak\u017ce z parti\u0105 janusza korwin-mikkego korwin (wolno\u015b\u0107), na prezydenta lublina wystartowa\u0142 jakub kulesza, zajmuj\u0105c 3. miejsce spo\u015br\u00f3d 6 kandydat\u00f3w (uzyska\u0142 niespe\u0142na 3% g\u0142os\u00f3w). z ramienia kww kukiz\u201915 na prezydenta nowej soli startowa\u0142 krzysztof garwoli\u0144ski (zajmuj\u0105c ostatnie, 4. miejsce z wynikiem nieco ponad 2% g\u0142os\u00f3w), a na burmistrza wrze\u015bni prezes partii bartosz j\u00f3zwiak (z wynikiem nieco ponad 5% g\u0142os\u00f3w r\u00f3wnie\u017c zaj\u0105\u0142 ostatnie, 4. miejsce). 5 dni po wyborach pose\u0142 jakub kulesza opu\u015bci\u0142 upr (i kukiz\u201915), przechodz\u0105c do wolno\u015bci. wiosn\u0105 2019 z upr odeszli tak\u017ce pos\u0142owie oraz wiceprezesi partii tomasz rzymkowski i el\u017cbieta zieli\u0144ska. w wyborach do parlamentu europejskiego w maju 2019 sekretarz generalny upr wojciech wilkowski kandydowa\u0142 z listy komitetu kukiz\u201915, kt\u00f3ry nie uzyska\u0142 mandat\u00f3w.\n9 sierpnia 2019 powsta\u0142o ko\u0142o poselskie partii utworzone przez bartosza j\u00f3zwiaka, tomasza jask\u00f3\u0142\u0119, jerzego koz\u0142owskiego i el\u017cbiet\u0119 zieli\u0144sk\u0105, kt\u00f3rzy tego dnia opu\u015bcili klub kukiz\u201915. przewodnicz\u0105cym ko\u0142a zosta\u0142 jerzy koz\u0142owski. w wyborach parlamentarnych w tym samym roku upr pomimo rejestracji komitetu nie wystartowa\u0142a. pos\u0142owie partii jerzy koz\u0142owski i el\u017cbieta zieli\u0144ska bez powodzenia ubiegali si\u0119 o poselsk\u0105 reelekcj\u0119 z list prawa i sprawiedliwo\u015bci (el\u017cbieta zieli\u0144ska w lutym 2022 obj\u0119\u0142a zwolniony mandat poselski, zostaj\u0105c pos\u0142ank\u0105 pis).\n21 lutego 2020 upr przyst\u0105pi\u0142a do europejskiej partii mi\u0119dzynarodowej europejski chrze\u015bcija\u0144ski ruch polityczny (do kt\u00f3rej w\u015br\u00f3d polskich partii nale\u017cy tak\u017ce od 2015 prawica rzeczypospolitej). w wyborach prezydenckich w 2020 upr w i turze nie udzieli\u0142a poparcia \u017cadnemu z kandydat\u00f3w, natomiast w ii turze popar\u0142a ubiegaj\u0105cego si\u0119 o reelekcj\u0119 andrzeja dud\u0119. w wyborach parlamentarnych w 2023 ugrupowanie nie wystartowa\u0142o, natomiast jego cz\u0142onek micha\u0142 wojciechowski zosta\u0142 kandydatem do sejmu z listy konfederacji wolno\u015b\u0107 i niepodleg\u0142o\u015b\u0107.\n\n\n== program partii ==\nprywatyzacja (z licytacji lub poprzez emisj\u0119 akcji na gie\u0142dzie) przedsi\u0119biorstw pa\u0144stwowych z ewentualnym wykluczeniem zasob\u00f3w naturalnych kraju oraz przekazanie uzyskanych \u015brodk\u00f3w na fundusz rezerwy demograficznej, z przeznaczeniem na wyp\u0142aty bie\u017c\u0105cych oraz przysz\u0142ych emerytur.\ngminy oraz wojew\u00f3dztwa jako jednostki administracji lokalnej.\nadministracja centralna sk\u0142adaj\u0105ca si\u0119 z maksymalnie pi\u0119ciu ministerstw o obszarze dzia\u0142ania: finanse, obrona narodowa, sprawiedliwo\u015b\u0107, bezpiecze\u0144stwo wewn\u0119trzne, sprawy zagraniczne, sprawy spo\u0142eczne.\nlikwidacja podatk\u00f3w pit i cit, zakaz opodatkowywania dochod\u00f3w os\u00f3b fizycznych oraz umo\u017cliwienie opodatkowania firm poprzez podatek obrotowy nieprzekraczaj\u0105cy 1,5%.\nzakaz uchwalania przez jakiekolwiek jednostki administracji pa\u0144stwowej wydatk\u00f3w niemaj\u0105cych pokrycia w dochodach.\nemerytura wyp\u0142acana w wysoko\u015bci minimum socjalnego 65-letniemu obywatelowi polski, kt\u00f3ry przepracowa\u0142 w kraju co najmniej 30 lat oraz likwidacja przywilej\u00f3w emerytalnych z zachowaniem 10-letniego okresu wypowiedzenia.\nwprowadzenie dobrowolno\u015bci ubezpiecze\u0144 zdrowotnych i emerytalnych.\nzasi\u0142ek w wysoko\u015bci minimum socjalnego przys\u0142uguj\u0105cy osobom niezdolnym do samodzielnej egzystencji i pozbawionym jakiejkolwiek rodziny w stopniu pierwszego lub drugiego pokrewie\u0144stwa.\nprowadzenie spraw przed s\u0105dem w spos\u00f3b ci\u0105g\u0142y, ka\u017cdego dnia roboczego, a\u017c do zako\u0144czenia rozprawy wyrokiem. losowanie s\u0119dzi\u00f3w do sprawy.\nwprowadzenie p\u0142atnych studi\u00f3w wy\u017cszych oraz utrzymanie obowi\u0105zkowej edukacji podstawowej. edukacja podstawowa i \u015brednia oparta na bonie edukacyjnym.\nzakaz ingerencji pa\u0144stwa w umowy pomi\u0119dzy przedsi\u0119biorstwami prywatnymi, osobami fizycznymi lub osobami fizycznymi i przedsi\u0119biorstwami prywatnymi.\nzakaz finansowania stowarzysze\u0144 (w tym zwi\u0105zk\u00f3w zawodowych) oraz partii politycznych z pa\u0144stwowych \u015brodk\u00f3w.\n\n\n=== stanowisko wobec unii europejskiej ===\nupr w kampanii referendalnej w 2003 opowiedzia\u0142a si\u0119 przeciwko akcesji do unii europejskiej. rada g\u0142\u00f3wna upr wezwa\u0142a do g\u0142osowania w referendum przeciwko wej\u015bciu iii rp do ue. obecnie oficjalnie upr akceptuje wyra\u017con\u0105 w referendum ch\u0119\u0107 obywateli uczestnictwa w strukturach unii europejskiej, jednak ma zamiar podj\u0105\u0107 wsp\u00f3\u0142prac\u0119 z zagranicznymi partiami oraz instytucjami spo\u0142ecznymi, kt\u00f3re za cel stawiaj\u0105 sobie ograniczenie roli unii europejskiej do europy wolnej dla przep\u0142ywu towar\u00f3w, os\u00f3b oraz kapita\u0142u, z wykluczeniem legislacyjnej roli unii europejskiej.\nupr jest przeciwna planowanemu przyst\u0105pieniu polski do strefy euro.\n\n\n== symbolika upr ==\nflaga unii polityki realnej przedstawia wariacj\u0119 kolorystyczn\u0105 krzy\u017ca \u015bw. jerzego, patrona rycerzy. kolory flagi maj\u0105 symbolizowa\u0107: walk\u0119 o wierno\u015b\u0107 (kolor niebieski), czysto\u015b\u0107 (kolor bia\u0142y) i wolno\u015b\u0107 (kolor czarny). w\u0142adze krajowe upr u\u017cywaj\u0105 czasem flagi z bia\u0142o-czerwon\u0105 wst\u0119g\u0105 biegn\u0105c\u0105 sko\u015bnie pod krzy\u017cem, a w\u0142adze lokalne \u2013 ze wst\u0119g\u0105 w barwach regionu, wzgl\u0119dnie herbem umieszczonym na lewym dolnym kantonie flagi.\n\n\n== struktura i dzia\u0142acze ==\norganami statutowymi upr s\u0105 obecnie: konwent, prezes, prezydium upr, rada g\u0142\u00f3wna, s\u0105d naczelny oraz centralna komisja rewizyjna. po odej\u015bciu z partii by\u0142ego prezesa upr janusza korwin-mikkego i dzia\u0142aczy z nim zwi\u0105zanych usuni\u0119to ze statutu dawne organa: konwentykl, rad\u0119 sygnatariusz\u00f3w oraz stra\u017c.\nobecnie statut wyr\u00f3\u017cnia trzy kategorie cz\u0142onk\u00f3w: kandydat\u00f3w, cz\u0142onk\u00f3w zwyczajnych oraz cz\u0142onk\u00f3w honorowych. r\u00f3\u017cni to si\u0119 od dawnego statutu, kt\u00f3ry dodatkowo wyr\u00f3\u017cnia\u0142 jeszcze cz\u0142onk\u00f3w wspieraj\u0105cych, cz\u0142onk\u00f3w nadzwyczajnych oraz cz\u0142onk\u00f3w sygnatariusz\u00f3w (cz\u0142onkowie za\u0142o\u017cyciele oraz cz\u0142onkowie zwyczajni, kt\u00f3rzy zostali sygnatariuszami na mocy decyzji stra\u017cy).\nw odr\u00f3\u017cnieniu od dawnego statutu upr stworzonego przez janusza korwin-mikkego obecnie prezesa partii wybiera konwent (zjazd wszystkich cz\u0142onk\u00f3w partii), natomiast dawniej prezesa wybiera\u0142 konwentykl (niewybrani przez nikogo cz\u0142onkowie za\u0142o\u017cyciele partii). tak\u017ce prezesi okr\u0119g\u00f3w s\u0105 wybierani przez wszystkich cz\u0142onk\u00f3w z danego okr\u0119gu, natomiast dawniej mianowa\u0142 ich prezes partii.\n\n\n=== prezydium upr ===\nprezes:\n\nbartosz j\u00f3zwiaki wiceprezes:\n\nrafa\u0142 d\u0142ugoszii wiceprezes:\n\njacek janassekretarz generalny:\n\nartur szczepekskarbnik:\n\nsylwia domaradzka\n\n\n=== prezesi upr ===\n\n\n=== pos\u0142owie upr ===\ni kadencja: janusz korwin-mikke, lech pruchno-wr\u00f3blewski, andrzej siela\u0144czyk (wszyscy 1991\u20131993) \u2013 wybrani z list upr; antoni dzier\u017cy\u0144ski (1993) \u2013 wybrany z listy wyborczej akcji katolickiej\nii kadencja: jan skrobisz (1995\u20131997) \u2013 wybrany z listy konfederacji polski niepodleg\u0142ej\niv kadencja: leszek samborski (2004) \u2013 wybrany z listy platformy obywatelskiej\nviii kadencja: bartosz j\u00f3zwiak (2015\u20132019), jakub kulesza (2015\u20132018), tomasz rzymkowski (2017\u20132019), el\u017cbieta zieli\u0144ska (2017\u20132019, 2019), tomasz jask\u00f3\u0142a (2019), jerzy koz\u0142owski (2019) \u2013 wybrani z list kukiz\u201915ko\u0142o poselskie upr funkcjonowa\u0142o w latach 1991\u20131993 oraz w 2019.\n\n\n== poparcie ==\n\n\n== zobacz te\u017c ==\nprawica\nkongres nowej prawicy, stronnictwo polityki realnej, unia prawicy rzeczypospolitej\ncentrum im. adama smitha, instytut misesa\npartia konstytucyjna (usa), partia libertaria\u0144ska (usa), partia niepodleg\u0142o\u015bci zjednoczonego kr\u00f3lestwa (wlk. brytania), wolni (czechy), partia post\u0119pu (norwegia), wolno\u015bciowa partia austrii (austria), szwajcarska partia ludowa (szwajcaria), liga p\u00f3\u0142nocna (w\u0142ochy)\n\n\n== przypisy ==\n\n\n== bibliografia ==\nprogram spo\u0142eczno-gospodarczy unii polityki realnej. uniapolitykirealnej.org.pl.\n\n\n== linki zewn\u0119trzne ==\nstrona internetowa unii polityki realnej"