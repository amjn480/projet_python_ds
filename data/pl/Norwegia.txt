"norwegia (bokm\u00e5l norge lub nynorsk noreg), urz\u0119dowo kr\u00f3lestwo norwegii \u2013 pa\u0144stwo w europie p\u00f3\u0142nocnej b\u0119d\u0105ce monarchi\u0105 konstytucyjn\u0105, kt\u00f3rego terytorium obejmuje zachodni\u0105 i p\u00f3\u0142nocn\u0105 cz\u0119\u015b\u0107 p\u00f3\u0142wyspu skandynawskiego, jan mayen, svalbard, wysp\u0119 bouveta i lofoty. ma \u0142\u0105czn\u0105 powierzchni\u0119 385 207 km\u00b2 i liczy 5 367 580 mieszka\u0144c\u00f3w (2015). graniczy ze szwecj\u0105, finlandi\u0105 i rosj\u0105. kraj ma r\u00f3wnie\u017c granic\u0119 morsk\u0105 (przez cie\u015bnin\u0119 skagerrak) z dani\u0105. stolic\u0105 norwegii jest oslo. d\u0142uga, licz\u0105ca ponad 20 tys. kilometr\u00f3w linia brzegowa znana jest z charakterystycznych zatok, tzw. fiord\u00f3w. nazwa kraju pochodzi od staronordyckiego nord vegen (pol. droga na p\u00f3\u0142noc).\n\n\n== geografia ==\nnorwegia jest drugim (po islandii) najs\u0142abiej zaludnionym pa\u0144stwem europejskim. \u015brednia g\u0119sto\u015b\u0107 zaludnienia wynosi ok. 14 mieszka\u0144c\u00f3w na 1 km\u00b2. ludno\u015b\u0107 jest skupiona g\u0142\u00f3wnie w po\u0142udniowej cz\u0119\u015bci kraju, w regionie oslofjord oraz na wybrze\u017cach. w miastach mieszka 3,3 mln os\u00f3b (73% ludno\u015bci, dane z roku 2001). najwi\u0119ksz\u0105 aglomeracj\u0105 jest oslo. \u015brednia g\u0119sto\u015b\u0107 zaludnienia aglomeracji wynosi 3787 os\u00f3b na km\u00b2. inne du\u017ce miasta norwegii to bergen, stavanger, trondheim, troms\u00f8, drammen, fredrikstad, molde, lillestr\u00f8m, kristiansand, narwik.\n\n\n=== granice ===\nnorwegia graniczy z:\n\nfinlandi\u0105 na odcinku 736 km\nszwecj\u0105 na odcinku 1630 km\nrosj\u0105 na odcinku 198 km\n\n\n=== klimat ===\npo\u0142udniowa i \u015brodkowa norwegia jest po\u0142o\u017cona w strefie klimatu umiarkowanego morskiego, a p\u00f3\u0142noc (za ko\u0142em polarnym) w strefie umiarkowanego ch\u0142odnego morskiego, granicz\u0105cego na p\u00f3\u0142nocnych wybrze\u017cach z subpolarnym. w niekt\u00f3rych rejonach kraju \u015bniegi utrzymuj\u0105 si\u0119 ca\u0142y rok, a temperatura zim\u0105 dochodzi do \u201340 \u00b0c, chocia\u017c zdarzaj\u0105 si\u0119 jeszcze silniejsze mrozy.\n\n\n== historia ==\nnajstarsze \u015blady dzia\u0142alno\u015bci cz\u0142owieka w norwegii odkryto ko\u0142o komsa w okr\u0119gu finnmark i niedaleko fosna w nordm\u00f8re. znaleziska te datowane s\u0105 na lata 9000 p.n.e. \u2013 8000 p.n.e.\nw 793 r. atakiem na angielski klasztor lindisfarne rozpocz\u0119\u0142a si\u0119 epoka wiking\u00f3w. od tego roku skandynawscy naje\u017ad\u017acy na d\u0142ugich \u0142odziach cz\u0119sto widziani byli w portach europy p\u00f3\u0142nocno-zachodniej. norwescy wikingowie dotarli do islandii, irlandii (za\u0142o\u017cyli tam miasto dublin), grenlandii, a tak\u017ce do ameryki.\n\nwe wczesnym \u015bredniowieczu kraj podzielony by\u0142 pomi\u0119dzy lokalnych w\u0142adc\u00f3w. jednym z pierwszych, kt\u00f3rzy podj\u0119li pr\u00f3b\u0119 zjednoczenia, by\u0142 harald pi\u0119know\u0142osy (norw. harald h\u00e5rfagre). to w\u0142a\u015bnie on w roku 872, po bitwie pod harsfjorden za\u0142o\u017cy\u0142 pierwsz\u0105 w norwegii siedzib\u0119 kr\u00f3lewsk\u0105 \u2013 avaldsnes.\npierwszy ko\u015bci\u00f3\u0142 powsta\u0142 w norwegii w moster w 995 roku, za spraw\u0105 kr\u00f3la olafa tryggvasona. jako symboliczny moment chrystianizacji kraju uznaje si\u0119 jednak bitw\u0119 pod stiklestad, gdzie poleg\u0142 w\u0142adca norwegii olaf haraldsson, uznany p\u00f3\u017aniej \u015bwi\u0119tym. xiii wiek to czas \u015bwietno\u015bci norwegii: pod panowaniem h\u00e5kona iv w sk\u0142ad terytorium norweskiego wchodzi\u0142y tak\u017ce j\u00e4mtland, islandia, wyspy owcze, orkady, szetlandy i grenlandia. w xiv wieku kraj zosta\u0142 os\u0142abiony przez zwi\u0119kszaj\u0105ce si\u0119 wp\u0142ywy hanzy, epidemi\u0119 czarnej \u015bmierci w 1349 i walki o tron. po \u015bmierci h\u00e5kona vi w 1380 tron obj\u0105\u0142 jego syn olaf iv, a nast\u0119pnie \u017cona zmar\u0142ego kr\u00f3la, ma\u0142gorzata i, kt\u00f3ra by\u0142a tak\u017ce kr\u00f3low\u0105 danii, a p\u00f3\u017aniej i szwecji. w 1397 norwegia, szwecja i dania zawar\u0142y uni\u0119, zwan\u0105 kalmarsk\u0105. szwecja wy\u0142ama\u0142a si\u0119 z unii w 1523. norwegia, coraz bardziej zale\u017cna od danii, pozosta\u0142a w unii do 1814. wtedy to zwyci\u0119zcy w wojnach napoleo\u0144skich podpisali traktat w kilonii, na podstawie kt\u00f3rego norwegia mia\u0142a sta\u0107 si\u0119 cz\u0119\u015bci\u0105 szwecji, jako odszkodowanie dla tej ostatniej za strat\u0119 finlandii na rzecz rosji. uchwalona 17 maja 1814 (w eidsvoll) konstytucja norwegii by\u0142a pr\u00f3b\u0105 odzyskania przez kraj ca\u0142kowitej suwerenno\u015bci. sko\u0144czy\u0142o si\u0119 jednak na unii personalnej ze szwecj\u0105. pe\u0142n\u0105 suwerenno\u015b\u0107 odzyskali norwegowie w 1905, w wyniku referendum niepodleg\u0142o\u015bciowego.\nw i wojnie \u015bwiatowej kraj zachowa\u0142 neutralno\u015b\u0107. w ii wojnie \u015bwiatowej r\u00f3wnie\u017c pr\u00f3bowa\u0142 pozosta\u0107 neutralny \u2013 jednak, zaatakowany przez wojska niemieckie 9 kwietnia 1940, przyst\u0105pi\u0142 do antyhitlerowskiej koalicji. pierwsze lata powojenne to lata rz\u0105d\u00f3w norweskiej partii pracy. odbudowano norweskie si\u0142y zbrojne. w 1949, po d\u0142ugich debatach nad kierunkiem polityki zagranicznej, pa\u0144stwo przyst\u0105pi\u0142o do nato. w sprawie przyst\u0105pienia do unii europejskiej odby\u0142y si\u0119 w norwegii dwa referenda: w 1972 i 1994 r. oba zako\u0144czy\u0142y si\u0119 niewielk\u0105 przewag\u0105 strony opowiadaj\u0105cej si\u0119 przeciw cz\u0142onkostwu w unii. wskutek odkrycia z\u0142\u00f3\u017c ropy naftowej i gazu ziemnego pod dnem morza p\u00f3\u0142nocnego w latach 60. i 70. xx wieku, norwegia jest obecnie jednym z najbogatszych kraj\u00f3w \u015bwiata.\n\n\n== ustr\u00f3j polityczny ==\nnorwegia jest monarchi\u0105 konstytucyjn\u0105. wed\u0142ug konstytucji kr\u00f3l ma bardzo szerok\u0105 w\u0142adz\u0119: wybiera rad\u0119 pa\u0144stwa, w sk\u0142ad kt\u00f3rej wchodz\u0105 premier i co najmniej siedmiu innych cz\u0142onk\u00f3w, egzekwuje podatki, mianuje wszystkich urz\u0119dnik\u00f3w cywilnych, ko\u015bcielnych i wojskowych, jest naczelnym dow\u00f3dc\u0105 si\u0142 l\u0105dowych i morskich, ma te\u017c prawo \u0142aski.\nw rzeczywisto\u015bci w\u0142adza wykonawcza spoczywa jednak w r\u0119kach rz\u0105du, na czele kt\u00f3rego stoi premier. w\u0142adza ustawodawcza jest w r\u0119kach stortingu (jednoizbowy parlament), w kt\u00f3rym zasiada \u0142\u0105cznie 169 deputowanych. wybierany jest na kadencj\u0119 czteroletni\u0105. projekty ustaw wnoszone s\u0105 przez jego cz\u0142onk\u00f3w lub rz\u0105d za po\u015brednictwem cz\u0142onka rady pa\u0144stwa. konstytucja norwegii obowi\u0105zuje od 17 maja 1814 roku, z p\u00f3\u017aniejszymi zmianami.\n\n\n=== system prawny ===\nsystem prawny norwegii stanowi swoiste po\u0142\u0105czenie system\u00f3w common i civil law. wyst\u0119puj\u0105 tu zar\u00f3wno prawo ustawowe (stanowione), co jest typowe dla system\u00f3w kontynentalnych, jak i prawo precedensowe typowe dla system\u00f3w anglosaskich. za wi\u0105\u017c\u0105ce uchodz\u0105 jednak jedynie orzeczenia wydawane przez norweski s\u0105d najwy\u017cszy; przy czym w wyj\u0105tkowych przypadkach dopuszczalne jest niezastosowanie si\u0119 przez s\u0105d ni\u017cszej instancji do takiego precedensu (tzw. antycypacyjny overruling). ponadto dzisiaj sn nie jest w norwegii zwi\u0105zany swoim w\u0142asnym orzecznictwem i mo\u017ce je w ka\u017cdej chwili zmieni\u0107. w praktyce tak jak brytyjska izba lord\u00f3w (dzisiejszy sn zjednoczonego kr\u00f3lestwa), wyra\u017anie d\u0105\u017cy on jednak do zachowania konsekwencji w orzekaniu. r\u00f3wnie\u017c j\u0119zyk prawniczy jest u norweg\u00f3w bardziej potoczny ani\u017celi wyspecjalizowany, jak ma to miejsce w kontynentalnych systemach prawnych. w norwegii tak jak w krajach anglosaskich brak jest trybuna\u0142u konstytucyjnego, a badaniem zgodno\u015bci ustaw z \u201eformaln\u0105\u201d konstytucj\u0105 zajmuje si\u0119 sn w zwi\u0105zku z rozpoznawaniem konkretnych spraw s\u0105dowych (tj. in concreto, a nie in abstracto).\n\n\n== si\u0142y zbrojne ==\nnorwegia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych norwegii sk\u0142ada\u0142o si\u0119 w 2020 roku z: 52 czo\u0142g\u00f3w, 730 opancerzonych pojazd\u00f3w bojowych, 80 dzia\u0142 samobie\u017cnych oraz 12 wieloprowadnicowych wyrzutni rakietowych. marynarka wojenna norwegii dysponowa\u0142a w 2020 roku: 26 okr\u0119tami obrony przybrze\u017ca, 6 okr\u0119tami obrony przeciwminowej, 6 okr\u0119tami podwodnymi oraz 4 fregatami.\nwojska norweskie w 2020 roku liczy\u0142y 24 tys. \u017co\u0142nierzy s\u0142u\u017cby czynnej oraz 40 tys. rezerwist\u00f3w. wed\u0142ug rankingu global firepower (2020) norweskie si\u0142y zbrojne stanowi\u0105 31. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 7 mld dolar\u00f3w (usd).\n\n\n== gospodarka ==\nnorwegia jest wysoko rozwini\u0119tym krajem. norweski pkb wynosi\u0142 w 2006 roku nominalnie 335,2 mld dolar\u00f3w, a po zmierzeniu parytetem si\u0142y nabywczej 191,7 mld dolar\u00f3w ameryka\u0144skich. pkb per capita wynosi\u0142 nominalnie 72 306 dolar\u00f3w (2. miejsce po luksemburgu), a po zmierzeniu parytetem si\u0142y nabywczej 43 574 dolar\u00f3w (3. miejsce na \u015bwiecie). podatki stanowi\u0105 46% pkb, przy czym du\u017c\u0105 cz\u0119\u015b\u0107 dochod\u00f3w bud\u017cetowych stanowi\u0105 dochody z pa\u0144stwowych firm wydobywczych. wsp\u00f3\u0142czynnik giniego, czyli poziom rozpi\u0119to\u015bci w dochodach, wynosi 0,26 i nale\u017cy do najni\u017cszych na \u015bwiecie. w 1993 norweskie rezerwy z\u0142ota wynosi\u0142y: 1,20 mln uncji, dewizowe 11,9 mld dolar\u00f3w. w pierwszej po\u0142owie lat 80. przyrost produktu krajowego brutto wynosi\u0142 \u015brednio rocznie 3,4%, w drugiej po\u0142owie obni\u017ca\u0142 si\u0119 \u015brednio rocznie o 2,2%. wskutek ograniczenia inwestycji nast\u0105pi\u0142 wzrost inflacji i bezrobocia, szczeg\u00f3lnie wyra\u017anie zaznaczy\u0142a si\u0119 stagnacja w budownictwie i produkcji rolnej, kt\u00f3rej wska\u017anik przyrostu 1986-1990 wynosi\u0142 zaledwie 0,9%. stopniowy rozw\u00f3j nast\u0119powa\u0142 w us\u0142ugach, transporcie i \u0142\u0105czno\u015bci i w mniejszym stopniu w przemy\u015ble. w 1992 przemys\u0142 \u0142\u0105cznie z g\u00f3rnictwem i energetyk\u0105 wytworzy\u0142 30,8% produktu krajowego brutto, budownictwo \u2013 3,9%, transport i \u0142\u0105czno\u015b\u0107 \u2013 10,5%, handel i us\u0142ugi \u2013 15,9%, finanse i ubezpieczenia \u2013 13,7%, rolnictwo, le\u015bnictwo i rybo\u0142\u00f3wstwo \u2013 2,9%.\n\n\n=== przemys\u0142 ===\nnajwa\u017cniejszymi surowcami mineralnymi s\u0105 ropa naftowa, wydobywana w 70% przez pa\u0144stwow\u0105 firm\u0119 equinor, i gaz ziemny wydobywane z norweskiego sektora szelfu na morzu p\u00f3\u0142nocnym i morzu norweskim, poza tym eksploatuje si\u0119 rudy \u017celaza (g\u0142\u00f3wnie okr\u0119g kirkenes), miedzi \u2013 ko\u0142o l\u00f8kken, sulitjelma i r\u00f8ros, tytanu, niklu i molibdenu \u2013 w knaben (jedno z najwa\u017cniejszych z\u0142\u00f3\u017c w europie), tak\u017ce rudy cynku i o\u0142owiu oraz srebro, siark\u0119, surowce skalne \u2013 wapienie i granity.\ng\u0142\u00f3wnymi ga\u0142\u0119ziami przemys\u0142u przetw\u00f3rczego s\u0105: przemys\u0142 elektrochemiczny z produkcj\u0105 m.in. ci\u0119\u017ckiej wody, amoniaku, chloru i karbidu, \u015brodk\u00f3w transportowych, zw\u0142aszcza stocznie (w tym tak\u017ce budowa platform wiertniczych do wydobywania ropy naftowej i gazu ziemnego), tradycyjny, oparty na bogatych zasobach le\u015bnych, przemys\u0142 drzewny i celulozowo-papierniczy, hutnictwo \u017celaza, aluminium i cynku, rafinacja miedzi oraz przemys\u0142: maszynowy, metalurgiczny, w\u0142\u00f3kienniczy, elektrotechniczny, spo\u017cywczy (zw\u0142aszcza rybny), porcelanowy i rafineryjny.\no\u015brodki przemys\u0142owe skupione s\u0105 w po\u0142udniowej cz\u0119\u015bci kraju oraz na jego wybrze\u017cach, a najwi\u0119kszym jest oslo.\n\n\n=== energetyka ===\nnorwegia ma dobrze rozwini\u0119t\u0105 energetyk\u0119. produkcja energii elektrycznej w przeliczeniu na 1 mieszka\u0144ca wynios\u0142a w 1995 roku 27 562 kwh i by\u0142a najwy\u017csza na \u015bwiecie. moc zainstalowana w elektrowniach wynosi netto 27 281 mw. wed\u0142ug danych z 2005 roku, roczna produkcja energii w tym kraju wynosi\u0142a 137,8 twh z czego 136 twh pochodzi\u0142o z elektrowni wodnych. jednocze\u015bnie zu\u017cycie energii w tym czasie kszta\u0142towa\u0142o si\u0119 na poziomie 125,8 twh.\nelektrownie: wodne 98,6%, w\u0119glowe 1,35%, s\u0142oneczne 0,05%\n\n\n=== rybo\u0142\u00f3wstwo, rolnictwo i le\u015bnictwo ===\nwa\u017cnym dzia\u0142em gospodarki norwegii pozostaje, mi\u0119dzy innymi dzi\u0119ki obfito\u015bci ryb w wodach przybrze\u017cnych, rybo\u0142\u00f3wstwo, mimo rzeczywistego zmniejszania si\u0119 po\u0142ow\u00f3w. 1980 \u2013 2409 tys. t, 1985 \u2013 2119 tys. t, 1989 \u2013 1909 tys. t, 1991 \u2013 2096 tys. t. w przeliczeniu na 1 mieszka\u0144ca \u2013 488 kg (2000), co daje norwegii 2. miejsce na \u015bwiecie (po islandii). \u0142owi si\u0119 g\u0142\u00f3wnie \u015bledzie, makrele i dorsze (do 1987 r\u00f3wnie\u017c wieloryby). wyporno\u015b\u0107 floty rybackiej 1991 wynosi\u0142a 281 tys. brt. najwi\u0119kszymi portami rybackimi s\u0105 bergen i stavanger.\nnorwegia ma jeden z najni\u017cszych w europie odsetek u\u017cytk\u00f3w rolnych \u2013 3% og\u00f3lnej powierzchni kraju. grunty orne i sady zajmuj\u0105 0,9 mln ha, \u0142\u0105ki i pastwiska \u2013 0,1 mln ha. rolnictwo charakteryzuje wysoki stopie\u0144 mechanizacji (1 ci\u0105gnik przypada na 6,3 ha u\u017cytk\u00f3w) oraz zu\u017cycia nawoz\u00f3w sztucznych \u2013 199 kg na 1 ha (2000). podstaw\u0105 produkcji rolnej jest hodowla byd\u0142a (1011 tysi\u0119cy sztuk \u2013 1992), g\u0142\u00f3wnie typu mlecznego, i owiec (2,3 mln sztuk), a na p\u00f3\u0142nocy renifer\u00f3w. powszechna by\u0142a hodowla zwierz\u0105t futerkowych, zw\u0142aszcza lis\u00f3w. w 2018 roku norweski parlament podj\u0105\u0142 decyzj\u0119 o wprowadzeniu zakazu hodowli zwierz\u0105t na futra wskazuj\u0105c, \u017ce jest to dzia\u0142alno\u015b\u0107 sprzeczna z dobrostanem zwierz\u0105t. hodowcy mieli zako\u0144czy\u0107 dzia\u0142alno\u015b\u0107 do 2025 roku. sta\u0142o si\u0119 to jednak dwa lata wcze\u015bniej \u2013 z pocz\u0105tkiem 2023 roku zamkni\u0119te zosta\u0142y dwie ostatnie aktywne fermy w norwegii. ze wzgl\u0119du na kr\u00f3tki okres wegetacyjny w norwegii uprawia si\u0119: ze zb\u00f3\u017c g\u0142\u00f3wnie j\u0119czmie\u0144 (zbiory 2000) \u2013 590 tys. t oraz owies \u2013 450 tys. t, poza tym ziemniaki \u2013 450 tys. t i ro\u015bliny pastewne. coraz wi\u0119ksze znaczenie gospodarcze zyskuje uprawa warzyw i drzew owocowych, g\u0142\u00f3wnie w po\u0142udniowej cz\u0119\u015bci kraju.\ndu\u017ce znaczenie w gospodarce odgrywa le\u015bnictwo. lasy i grunty zadrzewione zajmuj\u0105 oko\u0142o 119 000 km\u00b2, tj. 37% powierzchni kontynentalnej norwegii. z tego oko\u0142o 86 600 km\u00b2 uwa\u017ca si\u0119 za lasy produkcyjne. lasy produkcyjne s\u0105 podzielone na 125 tys. jednostek le\u015bnych. oko\u0142o 79% produkcyjnych obszar\u00f3w le\u015bnych jest w\u0142asno\u015bci\u0105 os\u00f3b prywatnych. w 1994 r. stan zasob\u00f3w drewna wynosi\u0142 616 mln m\u00b3, z czego 46% stanowi\u0142 \u015bwierk, 33% sosna i 21% drzewa li\u015bciaste. w sumie norwegia ma dzi\u015b prawie 11 miliard\u00f3w drzew o \u015brednicy pi\u0119ciu i wi\u0119cej centymetr\u00f3w. pomimo d\u0142ugiego okresu pozyskiwania drewna na stabilnym, wysokim poziomie, ilo\u015b\u0107 drewna w norweskich lasach wzros\u0142a w ci\u0105gu ostatnich 100 lat z 300 milion\u00f3w m\u00b3 w 1919 roku do oko\u0142o 900 milion\u00f3w m\u00b3 obecnie. roczny przyrost masy drewna w lasach norweskich wynosi \u015brednio oko\u0142o 25 milion\u00f3w m\u00b3. za po\u0142ow\u0119 tego przyrostu odpowiada \u015bwierk. ukierunkowany wzrost produkcji drewna odbywa si\u0119 jednak cz\u0119\u015bciowo kosztem r\u00f3\u017cnorodno\u015bci biologicznej. wi\u0119kszo\u015b\u0107 obecnych las\u00f3w uprawiana jest w formie monokultur, zwykle r\u00f3wnowiekowych. ka\u017cdego roku w kraju pozyskuje si\u0119 oko\u0142o dziesi\u0119ciu milion\u00f3w m\u00b3 drewna. w przypadku pozyskiwania drewna w\u0142a\u015bciciele las\u00f3w w norwegii s\u0105 zobowi\u0105zani do wspierania zadrzewie\u0144 poprzez sadzenie nowych las\u00f3w lub pozostawianie drzew nasiennych, aby zapewni\u0107 naturalne odnowienia.\nw le\u015bnictwie i bran\u017cach pokrewnych jest zatrudnionych ok. 25 tys. os\u00f3b. norweska federacja w\u0142a\u015bcicieli las\u00f3w wraz z licznymi sp\u00f3\u0142dzielniami regionalnymi jest g\u0142\u00f3wn\u0105 organizacj\u0105 gospodarcz\u0105 w\u0142a\u015bcicieli las\u00f3w. zrzesza 40 tys. cz\u0142onk\u00f3w i w\u0142a\u015bcicieli z 80% udzia\u0142em w rynku handlu drewnem. pozyskana masa drewna jest u\u017cytkowana w postaci materia\u0142u budowlanego (drewno okr\u0105g\u0142e, tarcica, kant\u00f3wka itp.) oraz przetwarzana na papier i tektury, p\u0142yty pil\u015bniowe i wi\u00f3rowe, sklejki, wat\u0119 celulozow\u0105, a tak\u017ce na biochemikalia, takie jak etanol, celuloza i lignina. du\u017ca cz\u0119\u015b\u0107 produkowanej masy wykorzystywana jest jako paliwo.\n\n\n== podzia\u0142 administracyjny ==\nnorwegia podzielona jest na 5 region\u00f3w (landsdeler) i 11 okr\u0119g\u00f3w (norw. fylker), kt\u00f3re dalej dziel\u0105 si\u0119 na 356 gmin.\n\n\n== demografia ==\n\n\n=== miasta norwegii ===\nponi\u017csza lista przedstawia najwi\u0119ksze miasta norwegii wed\u0142ug danych z 5 styczenia 2023 r.:\n\n\n=== sk\u0142ad etniczny ===\nnajwi\u0119ksze narodowo\u015bci i grupy etniczne w norwegii:\n\n\n=== religie ===\nudzia\u0142 poszczeg\u00f3lnych wyzna\u0144 w populacji norwegii (wed\u0142ug statistics norway w 2019 r.):\n\nprotestanci \u2013 71,8%:\nluteranie \u2013 68,7%\nzielono\u015bwi\u0105tkowcy, bapty\u015bci, metody\u015bci, adwenty\u015bci i inni \u2013 3,1%\nbezwyznaniowi \u2013 20,3%\nmuzu\u0142manie \u2013 3,4%\nkatolicy \u2013 3,1%\nprawos\u0142awni \u2013 0,5%\nbuddy\u015bci \u2013 0,4%\n\u015bwiadkowie jehowy \u2013 0,2%\nhindusi \u2013 0,2%\nsikhowie \u2013 0,1%\nwyznawcy innych religii \u2013 0,1%.\n\n\n== kultura ==\n\n\n=== literatura ===\nw xx wieku trzej norwescy powie\u015bciopisarze otrzymali nagrod\u0119 nobla w dziedzinie literatury:\n\nbj\u00f8rnstjerne bj\u00f8rnson w 1903 r.\nknut hamsun w 1920 r.\nsigrid undset w 1928 r. (autorka krystyny, c\u00f3rki lavransa).\n\n\n=== media ===\nfunkcj\u0119 telewizji publicznej pe\u0142ni nrk.\nnajwi\u0119ksze gazety to: aftenposten i verdens gang.\n\n\n=== lista \u015bwiatowego dziedzictwa unesco ===\nna list\u0119 \u015bwiatowego dziedzictwa w norwegii zosta\u0142o wpisanych osiem miejsc:\n\nbryggen w bergen (1979),\nko\u015bci\u00f3\u0142 klepkowy urnes (1979),\ng\u00f3rskie miasteczko r\u00f8ros i jego obw\u00f3d (1980),\npetroglify w alta (1985),\nwyspy vega\u00f8yan w nordland (2004),\npo\u0142udnik struvego (2005),\nfiordy: geirangerfjorden i n\u00e6r\u00f8yfjorden (2005),\ndziedzictwo przemys\u0142owe rjukan-notodden (2015).\n\n\n=== sport ===\nwa\u017cn\u0105 rol\u0119 w \u017cyciu kraju stanowi sport. po\u0142o\u017cona na p\u00f3\u0142nocy europy norwegia mia\u0142a i ma wielu wybitnych przedstawicieli przede wszystkim w sportach zimowych, jak r\u00f3wnie\u017c wiele o\u015brodk\u00f3w i obiekt\u00f3w zar\u00f3wno rekreacyjnych, nastawionych na turyst\u00f3w, jak i specjalistycznych, przeznaczonych dla profesjonalist\u00f3w. norwegia jest jednym z niewielu kraj\u00f3w \u015bwiata, w kt\u00f3rym najpopularniejszymi dyscyplinami sportu s\u0105 sporty zimowe. z przeprowadzonych pod koniec 2011 roku bada\u0144 wynika, \u017ce sportem numer jeden s\u0105 biegi narciarskie, drug\u0105 pozycj\u0119 zaj\u0105\u0142 biathlon, a uchodz\u0105ca za najpopularniejszy sport w europie i zarazem na \u015bwiecie pi\u0142ka no\u017cna uplasowa\u0142a si\u0119 dopiero na trzecim miejscu. wielkie tradycje i ogromna popularno\u015b\u0107 zimowych dyscyplin sportu sprawiaj\u0105, \u017ce niemal co roku w norwegii odbywaj\u0105 si\u0119 zawody najwy\u017cszej rangi. g\u0142\u00f3wnie w biegach narciarskich i biathlonie, ale r\u00f3wnie\u017c w narciarstwie alpejskim. tak\u017ce w sportach letnich sportowcy i zespo\u0142y tego kraju osi\u0105gaj\u0105 warto\u015bciowe wyniki zar\u00f3wno na arenach europejskich, jak i \u015bwiatowych. obecnie do najwybitniejszych norweskich sportowc\u00f3w nale\u017c\u0105: ole einar bj\u00f8rndalen, marit bjoergen, petter northug, emil hegle svendsen, tarjei b\u00f8, aksel lund svindal, thor hushovd, edvald boasson hagen, tom hilde, anders bardal, therese johaug, ole gunnar solskj\u00e6r i erling h\u00e5land. mi\u0119dzy innymi dzi\u0119ki nim, norwegia zajmuje pierwsze miejsce w medalowej klasyfikacji wszech czas\u00f3w na zimowych igrzyskach olimpijskich, maj\u0105c 329 medali na koncie.\n\n\n=== \u015bwi\u0119ta pa\u0144stwowe ===\n1 stycznia: nowy rok\nwielki czwartek\nwielki pi\u0105tek\nniedziela wielkanocna\nponiedzia\u0142ek wielkanocny\n1 maja: \u015bwi\u0119to pracy\n17 maja: narodowe \u015bwi\u0119to konstytucji\n\u015bwi\u0119to wniebowst\u0105pienia\nzielone \u015bwi\u0105tki\nzielony poniedzia\u0142ek\n24 grudnia: wigilia (sklepy zamykane s\u0105 wcze\u015bniej)\n25 grudnia: bo\u017ce narodzenie\n26 grudnia: drugi dzie\u0144 \u015bwi\u0105t bo\u017cego narodzenia\n\n\n== galeria ==\n\n\n== zobacz te\u017c ==\nallemansr\u00e4tten\nzamachy w norwegii (2011)\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\noficjalna strona turystyczna norwegii"