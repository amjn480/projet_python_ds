"ziemia (\u0142ac. terra, tellus; gr. \u03b3\u03b1\u1fd6\u03b1, trb. gaja) \u2013 trzecia, licz\u0105c od s\u0142o\u0144ca, oraz pi\u0105ta pod wzgl\u0119dem wielko\u015bci planeta uk\u0142adu s\u0142onecznego. pod wzgl\u0119dem \u015brednicy, masy i g\u0119sto\u015bci jest to najwi\u0119ksza planeta skalista uk\u0142adu s\u0142onecznego. ziemia jest zamieszkana przez miliony gatunk\u00f3w, w tym przez cz\u0142owieka. jest jedynym znanym miejscem we wszech\u015bwiecie, w kt\u00f3rym wyst\u0119puje \u017cycie. wed\u0142ug danych zebranych metod\u0105 datowania izotopowego, planeta uformowa\u0142a si\u0119 ok. 4,54 \u00b1 0,05 mld lat temu.\nprawdopodobnie w ci\u0105gu pierwszego miliarda lat po uformowaniu si\u0119 ziemi w oceanach pojawi\u0142o si\u0119 \u017cycie. z \u017cyj\u0105cych na ziemi organizm\u00f3w \u017cywych sk\u0142ada si\u0119 biosfera, kt\u00f3ra wp\u0142ywa na jej atmosfer\u0119, hydrosfer\u0119, litosfer\u0119 i inne czynniki abiotyczne planety, umo\u017cliwiaj\u0105c rozw\u00f3j i wzrost liczby organizm\u00f3w aerobowych i anaerobowych oraz powstanie ozonosfery. rozw\u00f3j \u017cycia na l\u0105dzie i w wodzie umo\u017cliwi\u0142a pow\u0142oka ozonowa oraz ziemskie pole magnetyczne, zmniejszaj\u0105c nat\u0119\u017cenie promieniowania ultrafioletowego, oraz magnetosfera, odbijaj\u0105ca cz\u0105stki wiatru s\u0142onecznego i promieniowania kosmicznego. dystans dziel\u0105cy s\u0142o\u0144ce od ziemi, jej w\u0142a\u015bciwo\u015bci fizyczne oraz jej historia geologiczna s\u0105 najwa\u017cniejszymi czynnikami, kt\u00f3re pozwoli\u0142y organizmom \u017cy\u0107 i ewoluowa\u0107. r\u00f3\u017cnorodno\u015b\u0107 biologiczna ziemi nieustannie powi\u0119ksza si\u0119, chocia\u017c w dziejach \u017cycia ziemi proces ten by\u0142 kilkukrotnie przerywany, kiedy mia\u0142o miejsce masowe wymieranie gatunk\u00f3w. pomimo \u017ce naukowcy szacuj\u0105, \u017ce ok. 99% gatunk\u00f3w organizm\u00f3w \u017cywych (ok. 5 mld) kiedykolwiek zamieszkuj\u0105cych ziemi\u0119 uwa\u017ca si\u0119 za wymar\u0142e, wci\u0105\u017c mieszka na niej ok. 10\u201314 mln gatunk\u00f3w, z czego 1,2 mln zosta\u0142o udokumentowanych.\nlitosfera ziemi dzieli si\u0119 na kilkana\u015bcie p\u0142yt tektonicznych, kt\u00f3re przesuwaj\u0105 si\u0119 wzgl\u0119dem siebie w ci\u0105gu okres\u00f3w trwaj\u0105cych nawet przez wiele milion\u00f3w lat. w ich trakcie dochodzi do znacznej zmiany po\u0142o\u017cenia kontynent\u00f3w. powierzchni\u0119 w 70,8% zajmuje woda wszechoceanu zawarta w morzach i oceanach; pozosta\u0142e 29,2% stanowi\u0105 kontynenty i wyspy, na powierzchni kt\u00f3rych znajduj\u0105 si\u0119 jeziora oraz inne \u017ar\u00f3d\u0142a wody tworz\u0105ce hydrosfer\u0119. niezb\u0119dnej do \u017cycia na ziemi wody w stanie ciek\u0142ym nie wykryto na powierzchni innych cia\u0142 niebieskich. wn\u0119trze ziemi pozostaje aktywne; sk\u0142ada si\u0119 z grubego i w du\u017cej mierze sta\u0142ego p\u0142aszcza, p\u0142ynnego j\u0105dra zewn\u0119trznego (generuj\u0105cego pole magnetyczne) oraz sk\u0142adaj\u0105cego si\u0119 z \u017celaza sta\u0142ego j\u0105dra wewn\u0119trznego. strefy podbiegunowe ziemi s\u0105 pokryte lodem wchodz\u0105cym w sk\u0142ad pokrywy lodowej antarktydy (biegun po\u0142udniowy), pokrywy lodowej grenlandii i lodu morskiego, w tym arktycznego paku lodowego (biegun p\u00f3\u0142nocny).\nziemia oddzia\u0142uje grawitacyjnie z innymi cia\u0142ami w przestrzeni kosmicznej, zw\u0142aszcza ze s\u0142o\u0144cem i ksi\u0119\u017cycem. planeta wykonuje jedno okr\u0105\u017cenie wok\u00f3\u0142 s\u0142o\u0144ca raz na ka\u017cde 365,256 obrot\u00f3w wok\u00f3\u0142 w\u0142asnej osi. czas jednego okr\u0105\u017cenia wok\u00f3\u0142 s\u0142o\u0144ca nazywa si\u0119 rokiem gwiazdowym i odpowiada 365,256 dniom czasu s\u0142onecznego. nachylenie osi ziemi do prostej prostopad\u0142ej do p\u0142aszczyzny orbity wynosi 23,44\u00b0, co prowadzi do rocznych waha\u0144 o\u015bwietlenia, kt\u00f3re powoduj\u0105 m.in. wyst\u0119powanie na jej powierzchni p\u00f3r roku, kt\u00f3re tworz\u0105 rok zwrotnikowy. wok\u00f3\u0142 ziemi kr\u0105\u017cy jeden naturalny satelita \u2013 ksi\u0119\u017cyc. jego oddzia\u0142ywanie grawitacyjne na ziemi\u0119 wywo\u0142uje p\u0142ywy morskie, spowalnia jej rotacj\u0119 oraz stabilizuje k\u0105t nachylenia osi obrotu wzgl\u0119dem orbity. przypuszcza si\u0119, \u017ce orbituje on wok\u00f3\u0142 ziemi od ok. 4,53 mld lat. bombardowanie przez komety we wczesnej historii ziemi przyczyni\u0142o si\u0119 do powstania ocean\u00f3w, a upadki pojedynczych planetoid mog\u0142y prowadzi\u0107 do niekt\u00f3rych masowych wymiera\u0144.\nponad 8 mld ludzi zamieszkuj\u0105cych ziemi\u0119 w 2022 jest zale\u017cnych od jej biosfery i minera\u0142\u00f3w. zasoby naturalne skorupy ziemskiej i umiej\u0119tno\u015b\u0107 ich przetworzenia zapewniaj\u0105 przetrwanie m.in. globalnej populacji ludzkiej. populacja ta podzielona jest politycznie na oko\u0142o 200 suwerennych pa\u0144stw; ich mieszka\u0144cy komunikuj\u0105 si\u0119 mi\u0119dzy sob\u0105 drog\u0105 dyplomacji, konflikt\u00f3w, podr\u00f3\u017cy i \u015brodk\u00f3w komunikacji. w kulturze ludzkiej wykszta\u0142ci\u0142y si\u0119 r\u00f3\u017cne pogl\u0105dy na temat planety, takie jak personifikacja w postaci b\u00f3stwa, wiara, \u017ce ziemia jest p\u0142aska, oraz idea \u015bwiata jako wra\u017cliwego, zintegrowanego \u015brodowiska. cz\u0142owiek po raz pierwszy umownie opu\u015bci\u0142 ziemi\u0119 w 1961, kiedy jurij gagarin wylecia\u0142 lotem orbitalnym na oko\u0142o 2 godziny (jedno okr\u0105\u017cenie) nieco ponad jej atmosfer\u0119, a w 1969 neil armstrong i buzz aldrin jako pierwsi wyl\u0105dowali na powierzchni innego cia\u0142a niebieskiego \u2013 ksi\u0119\u017cyca.\nna og\u00f3\u0142 przewiduje si\u0119, \u017ce za oko\u0142o 7,59 mld lat planeta zostanie wch\u0142oni\u0119ta przez atmosfer\u0119 s\u0142o\u0144ca i ulegnie zniszczeniu.\n\n\n== historia ziemi ==\n\n\n=== powstanie ziemi ===\nziemia oraz pozosta\u0142e planety uk\u0142adu s\u0142onecznego powsta\u0142y 4,54 \u00b1 0,05 mld lat temu z mg\u0142awicy s\u0142onecznej \u2013 ob\u0142oku gazu i py\u0142u, kt\u00f3ry podczas powstawania s\u0142o\u0144ca przekszta\u0142ci\u0142 si\u0119 w dysk. z owego dysku mia\u0142y powsta\u0107 wszystkie planety oraz planetoidy.\nnajstarszy materia\u0142 znaleziony w uk\u0142adzie s\u0142onecznym powsta\u0142 4,5672 \u00b1 0,0006 mld lat temu. wnioskuje si\u0119, \u017ce mniej wi\u0119cej w tym samym czasie mia\u0142o miejsce zjawisko akrecji, podczas kt\u00f3rego powstawa\u0142a ziemia.\npowstanie i ewolucja cia\u0142 uk\u0142adu s\u0142onecznego dokonywa\u0142y si\u0119 r\u00f3wnocze\u015bnie ze s\u0142o\u0144cem. zgodnie z hipotez\u0105 mg\u0142awicy s\u0142onecznej, w wyniku zapadania grawitacyjnego kurczy\u0142y si\u0119 ob\u0142oki molekularne, kt\u00f3re zacz\u0119\u0142y si\u0119 sp\u0142aszcza\u0107 i obraca\u0107, tworz\u0105c dysk protoplanetarny. z niego, r\u00f3wnocze\u015bnie z gwiazd\u0105, utworzy\u0142y si\u0119 planety.\nwed\u0142ug hipotezy nebularnej planetozymale formowa\u0142y si\u0119 m.in. przez dzia\u0142anie grawitacji. masa ziemi powi\u0119ksza\u0142a si\u0119 przez 10\u201320 mln lat na skutek jej zderze\u0144 z innymi obiektami.\npowstanie ksi\u0119\u017cyca wci\u0105\u017c pozostaje tematem dyskusji. wed\u0142ug teorii wielkiego zderzenia, nast\u0105pi\u0142o zderzenie planety z obiektem wielko\u015bci marsa i masie 1/10 masy ziemi, nazywanym czasami the\u0105. cz\u0119\u015b\u0107 masy tego cia\u0142a zintegrowa\u0142a si\u0119 z ziemi\u0105, a niekt\u00f3re od\u0142amki ulecia\u0142y w przestrze\u0144 kosmiczn\u0105. nast\u0119pnie, wed\u0142ug hipotezy roboczej, z cz\u0119\u015bci od\u0142amk\u00f3w i fragment\u00f3w skorupy ziemskiej wyrzuconych przy zderzeniu w kosmos (niewiele p\u00f3\u017aniej od ziemi, ok. 4,53 mld lat temu), uformowa\u0142 si\u0119 ksi\u0119\u017cyc. tak jak w przypadku ziemi, powsta\u0142 on w procesie akrecji.\noko\u0142o 3,8\u20134,1 mld lat temu mia\u0142 miejsce okres zwany wielkim bombardowaniem, podczas kt\u00f3rego dosz\u0142o do zderzenia licznych planetoid z ksi\u0119\u017cycem i planetami skalistymi uk\u0142adu s\u0142onecznego, co doprowadzi\u0142o do zmian w wygl\u0105dzie znacznej cz\u0119\u015bci powierzchni ksi\u0119\u017cyca oraz w mniejszym stopniu w wygl\u0105dzie ziemi. pocz\u0105tkowe bombardowanie przez planetoidy spowodowa\u0142o, \u017ce pow\u0142oka zewn\u0119trzna ziemi by\u0142a w fazie p\u0142ynnej.\n\n\n=== historia geologiczna ===\nodgazowanie i aktywno\u015b\u0107 wulkaniczna wytworzy\u0142y pierwotn\u0105 atmosfer\u0119 (zob. pierwsza, druga i trzecia atmosfera). skraplaj\u0105ca si\u0119 para wodna, wraz z lodem i wod\u0105 p\u0142ynn\u0105 pochodz\u0105cymi z planetoid, protoplanet, komet i transneptun\u00f3w, doprowadzi\u0142a do powstania ziemskich ocean\u00f3w. wed\u0142ug tego modelu atmosferyczne gazy cieplarniane chroni\u0142y oceany przez zlodowaceniem, kiedy ca\u0142kowita energia emitowana przez formuj\u0105ce si\u0119 s\u0142o\u0144ce wynosi\u0142a 70% energii emitowanej wsp\u00f3\u0142cze\u015bnie. oko\u0142o 3,5 mld lat temu powsta\u0142o ziemskie pole magnetyczne, kt\u00f3re pomog\u0142o zapobiec zanikni\u0119ciu atmosfery wskutek dzia\u0142ania wiatru s\u0142onecznego. akumulacja pary wodnej i innych gaz\u00f3w w atmosferze doprowadzi\u0142a do powstania g\u0119stych chmur, kt\u00f3re przys\u0142oni\u0142y promieniowanie s\u0142oneczne i wyzwoli\u0142y opady deszczu. w ten spos\u00f3b p\u0142ynna powierzchnia ziemi zacz\u0119\u0142a stygn\u0105\u0107, formuj\u0105c skorup\u0119 w postaci cia\u0142a sta\u0142ego.\nw eonie hadeiku planeta praktycznie pozbawiona by\u0142a suchego l\u0105du. w kolejnych erach powierzchnia obszar\u00f3w wznosz\u0105cych si\u0119 ponad poziom morza stopniowo wzrasta\u0142a. w ci\u0105gu ostatnich 2 mld lat powierzchnia wszystkich kontynent\u00f3w zwi\u0119kszy\u0142a si\u0119 dwukrotnie. wed\u0142ug teorii tektoniki p\u0142yt proces kszta\u0142towania si\u0119 powierzchni powodowa\u0142 w skali setek milion\u00f3w lat nieustanny rozpad i ponowne formowanie kontynent\u00f3w. kontynenty te formowa\u0142y si\u0119 wskutek tektoniki p\u0142yt, procesu nap\u0119dzanego przez ci\u0105g\u0142y ubytek ciep\u0142a z wn\u0119trza ziemi. wed\u0142ug tabeli stratygraficznej, wskutek migracji p\u0142yt litosferycznych trzykrotnie powstawa\u0142, a nast\u0119pnie rozpada\u0142 si\u0119 superkontynent. oko\u0142o 750 mln lat temu rozpad\u0142a si\u0119 rodinia, jedna z najstarszych tego typu formacji. p\u00f3\u017aniej kontynenty z\u0142\u0105czy\u0142y si\u0119 ponownie i w okresie 600\u2013540 mln lat temu istnia\u0142 superkontynent pannocja. nast\u0119pnie powsta\u0142a pangea, kt\u00f3ra rozpad\u0142a si\u0119 ok. 180 mln lat temu.\noko\u0142o 3,2 mln lat temu nasili\u0142y si\u0119 wahania klimatu \u2013 po fali zimna (glacja\u0142) nast\u0119powa\u0142o ocieplenie (interglacja\u0142). strefy podbiegunowe przechodzi\u0142y cykle zlodowacenia i topnienia, powtarzaj\u0105ce si\u0119 co 40 000\u2013100 000 lat (zlodowacenia trwa\u0142y od 100 000 do 300 000 lat, a interglacja\u0142y od 15 000 do 220 000 lat). taka sytuacja utrzymywa\u0142a si\u0119 przez ca\u0142\u0105 epok\u0119 plejstoce\u0144sk\u0105. poniewa\u017c przez znaczn\u0105 cz\u0119\u015b\u0107 swojej historii planeta prawdopodobnie pozbawiona by\u0142a (lub mia\u0142a niewielk\u0105 ilo\u015b\u0107) lodu, epoka ta nazywana jest r\u00f3wnie\u017c epok\u0105 lodow\u0105. ostatnie zlodowacenie zako\u0144czy\u0142o si\u0119 10 000 lat temu. od tego czasu ziemia jest w okresie interglacja\u0142u, w epoce holocenu.\n\n\n=== historia \u017cycia ===\nspekuluje si\u0119, \u017ce ok. 4 mld lat temu wysokoenergetyczne reakcje chemiczne doprowadzi\u0142y do powstania samoreplikuj\u0105cych si\u0119 cz\u0105steczek; jedna z cz\u0105steczek uzyska\u0142a mo\u017cliwo\u015b\u0107 powielania samej siebie, zapocz\u0105tkowuj\u0105c \u017cycie na planecie. w ci\u0105gu nast\u0119pnego p\u00f3\u0142 miliarda lat mia\u0142 powsta\u0107 wsp\u00f3lny przodek wszystkich \u017cyj\u0105cych obecnie na ziemi organizm\u00f3w.\npierwotnie wszystkie organizmy \u017cywe by\u0142y cudzo\u017cywne. podstaw\u0105 ich rozwoju by\u0142a energia chemiczna. rozw\u00f3j fotosyntezy u niekt\u00f3rych prokariot\u00f3w umo\u017cliwia\u0142 im wykorzystanie energii s\u0142onecznej jako \u017ar\u00f3d\u0142a energii; wydalany przez nie tlen gromadzi\u0142 si\u0119 w atmosferze i w zwi\u0105zku z oddzia\u0142ywaniem wysokoenergetycznego promieniowania s\u0142onecznego doprowadzi\u0142 do powstania w jej g\u00f3rnej warstwie pow\u0142oki ozonu (odmiany alotropowej tlenu, o3). w wyniku wch\u0142aniania mniejszych kom\u00f3rek przez wi\u0119ksze w procesie endosymbiozy, rozwin\u0119\u0142y si\u0119 eukarionty. prawdziwe organizmy wielokom\u00f3rkowe powsta\u0142y, kiedy kom\u00f3rki tworz\u0105ce kolonie stawa\u0142y si\u0119 coraz bardziej wyspecjalizowane.\norganizmy \u017cywe skolonizowa\u0142y powierzchni\u0119 ziemi wspomagane przez warstw\u0119 ozonow\u0105 wch\u0142aniaj\u0105c\u0105 szkodliwe promieniowanie ultrafioletowe. najstarszymi znalezionymi skamienia\u0142o\u015bciami \u015bwiadcz\u0105cymi o istnieniu \u017cycia jest biogenny grafit pochodz\u0105cy ze ska\u0142 metaosadowych powsta\u0142ych 3,7 mld lat temu w zachodniej grenlandii, oraz skamienia\u0142o\u015bci maty drobnoustrojowej (ang. microbial mat) znalezionej w piaskowcu w zachodniej australii.\nw latach 60. xx w. zaproponowano hipotez\u0119 ziemi-\u015bnie\u017cki, kt\u00f3ra sugeruje, \u017ce w neoproterozoiku (750\u2013580 mln lat temu), wi\u0119kszo\u015b\u0107 powierzchni planety pokrywa\u0142 l\u00f3d. hipoteza jest szczeg\u00f3lnie interesuj\u0105ca ze wzgl\u0119du na fakt, \u017ce wydarzenie to poprzedzi\u0142o eksplozj\u0119 kambryjsk\u0105, okres gwa\u0142townego wzrostu liczby gatunk\u00f3w organizm\u00f3w wielokom\u00f3rkowych, w szczeg\u00f3lno\u015bci zwierz\u0105t.\nw toku dalszej ewolucji, rozwin\u0119\u0142y si\u0119 m.in. nast\u0119puj\u0105ce grupy zwierz\u0105t i ro\u015blin: ryby (505 mln lat temu), ro\u015bliny l\u0105dowe (438 mln), p\u0142azy (408 mln), gady (320 mln), ssaki (208 mln) i okrytonasienne (140 mln lat temu).\nw ci\u0105gu ostatnich 535 mln lat na ziemi nast\u0105pi\u0142o pi\u0119\u0107 wielkich masowych wymiera\u0144 oraz wiele pomniejszych. ostatnie z nich \u2013 wymieranie kredowe, ok. 66 mln lat temu \u2013 wywo\u0142ane zosta\u0142o prawdopodobnie upadkiem 10-kilometrowej planetoidy. zderzenie obiektu z ziemi\u0105 wyzwoli\u0142a du\u017ce ilo\u015bci pary i py\u0142\u00f3w, kt\u00f3re unios\u0142y si\u0119 do g\u00f3rnych warstw atmosfery i utrudnia\u0142y docieranie promieni s\u0142onecznych na powierzchni\u0119. doprowadzi\u0142o to do wygini\u0119cia wi\u0119kszo\u015bci gatunk\u00f3w naziemnych (m.in. nieptasich dinozaur\u00f3w), cho\u0107 mniejsze i liczniejsze ssaki przetrwa\u0142y, a przede wszystkim wi\u0119kszo\u015bci gatunk\u00f3w morskich otwornic, amonit\u00f3w i belemnit\u00f3w. w wyniku ewolucji ssaki zacz\u0119\u0142y upodabnia\u0107 si\u0119 do ryj\u00f3wkowatych. w ci\u0105gu ostatnich 66 mln lat historii ziemi dosz\u0142o do ewolucji i wzrostu r\u00f3\u017cnorodno\u015bci gatunkowej przedstawicieli gromady ssak\u00f3w.\nkilka milion\u00f3w lat temu afryka\u0144ska ma\u0142pa cz\u0142ekokszta\u0142tna (m.in. orrorin) wykszta\u0142ci\u0142a dwuno\u017cno\u015b\u0107 i zdolno\u015b\u0107 chodzenia w pozycji wyprostowanej. dalsza ewolucja jednego z gatunk\u00f3w z rodziny cz\u0142owiekowatych faworyzowa\u0142a zdolno\u015b\u0107 korzystania z narz\u0119dzi i komunikacj\u0119, kt\u00f3re stymulowa\u0142y rozw\u00f3j m\u00f3zgu. ostatecznie powsta\u0142 cz\u0142owiek wsp\u00f3\u0142czesny \u2013 homo sapiens. wytworzenie w\u0142asnej kultury, rozw\u00f3j rolnictwa i post\u0119p technologiczny pozwoli\u0142y cz\u0142owiekowi w kr\u00f3tkim czasie wp\u0142ywa\u0107 na ziemi\u0119 w wi\u0119kszym stopniu ni\u017c inne gatunki, co zapewni\u0142o mu status dominuj\u0105cego gatunku na ziemi.\n\n\n=== przysz\u0142o\u015b\u0107 ziemi ===\nszacunki dotycz\u0105ce tego, jak d\u0142ugo na ziemi b\u0119d\u0105 panowa\u0107 korzystne warunki dla zamieszkuj\u0105cych j\u0105 r\u00f3\u017cnych form \u017cycia, wahaj\u0105 si\u0119 od 0,5 do 2,3 mld lat.\nprzysz\u0142o\u015b\u0107 planety zwi\u0105zana jest z cyklem \u017cycia s\u0142o\u0144ca. stopniowe wyczerpywanie si\u0119 zasob\u00f3w wodoru w j\u0105drze gwiazdy i wynikaj\u0105ca z tego akumulacja w jej wn\u0119trzu helu maj\u0105 prowadzi\u0107 do zwi\u0119kszania si\u0119 \u015bwietlisto\u015bci s\u0142o\u0144ca, kt\u00f3ra ma wzrosn\u0105\u0107 o 10% w ci\u0105gu 1,1 mld lat, a o 40% za 3,5 mld lat. modele klimatu sugeruj\u0105, \u017ce wzrost promieniowania docieraj\u0105cego na powierzchni\u0119 ziemi do 1,4 obecnej warto\u015bci jest wystarczaj\u0105cy do ca\u0142kowitego wyparowania jej ocean\u00f3w. inne scenariusze przewiduj\u0105, \u017ce wody powierzchniowe maj\u0105 wyparowa\u0107 ca\u0142kowicie za 2,5 mld lat lub w ci\u0105gu miliarda lat.\nstopniowy wzrost temperatury powierzchni ziemi powodowa\u0107 ma przyspieszenie wietrzenia ska\u0142, co z kolei doprowadzi do spadku zawarto\u015bci dwutlenku w\u0119gla w atmosferze poni\u017cej krytycznego minimum (10 ppm) dla ro\u015blin. poziom ten ma zosta\u0107 osi\u0105gni\u0119ty w ci\u0105gu 500\u2013900 mln lat. brak okresu wegetacji doprowadzi do zaniku tlenu w atmosferze, a to z kolei do wygini\u0119cia organizm\u00f3w aerobowych w ci\u0105gu nast\u0119pnych kilku milion\u00f3w lat. w ci\u0105gu kolejnego miliarda lat wyparuj\u0105 wszystkie wody powierzchniowe, a \u015brednia globalna temperatura na ziemi osi\u0105gnie 70 \u00b0c. ponadto nawet gdyby s\u0142o\u0144ce istnia\u0142o wiecznie i przez ca\u0142y ten czas pozostawa\u0142o stabilne, 27% wody z obecnych ocean\u00f3w w ci\u0105gu miliarda lat zst\u0105pi do p\u0142aszcza ziemskiego.\nza ok. 5 mld lat s\u0142o\u0144ce, wskutek swojej ewolucji, przekszta\u0142ci si\u0119 w czerwonego olbrzyma. promie\u0144 gwiazdy zwi\u0119kszy si\u0119 250-krotnie, do oko\u0142o 1 au (150 000 000 km). s\u0142o\u0144ce straci r\u00f3wnie\u017c ok. 30% swojej obecnej masy, co spowoduje oddalenie si\u0119 ziemskiej orbity od niego. przy maksymalnej przewidywanej \u015brednicy s\u0142o\u0144ca, ziemia b\u0119dzie od niego oddalona o 1,69 au (ok. 253 000 000 km), kiedy promie\u0144 gwiazdy osi\u0105gnie swoj\u0105 najwi\u0119ksz\u0105 warto\u015b\u0107. planeta mia\u0142aby wi\u0119c unikn\u0105\u0107 wch\u0142oni\u0119cia przez atmosfer\u0119 s\u0142oneczn\u0105, mimo ca\u0142kowitego, lub niemal ca\u0142kowitego, wygini\u0119cia na niej \u017cycia, spowodowanego zwi\u0119kszon\u0105 5000-krotnie jasno\u015bci\u0105 s\u0142o\u0144ca. artyku\u0142 z 2008 roku sugeruje jednak, \u017ce ziemska orbita, z powodu si\u0142 p\u0142ywowych i oporu aerodynamicznego w dolnej chromosferze, wejdzie w atmosfer\u0119 s\u0142o\u0144ca i planeta ulegnie zniszczeniu. mia\u0142oby to nast\u0105pi\u0107 za 7,59 \u00b1 0,05 mld lat.\nponadto nawet pomijaj\u0105c cykl \u017cyciowy s\u0142o\u0144ca, kontynuacja och\u0142adzania si\u0119 wn\u0119trza ziemi doprowadzi\u0142aby do utraty atmosfery i ocean\u00f3w wskutek zredukowanej aktywno\u015bci wulkanicznej.\nnale\u017cy tak\u017ce bra\u0107 pod uwag\u0119 fakt istnienia na ziemi cyklu masowego wymierania. zak\u0142ada si\u0119, \u017ce jego pe\u0142ny okres wynosi 62 \u00b1 3 mln lat. argumentem przemawiaj\u0105cym za jego istnieniem s\u0105 \u015blady wykopaliskowe oraz badania na nich prowadzone. szacuje si\u0119, \u017ce apogeum ostatniego okresu wielkiego wymierania mia\u0142o miejsce oko\u0142o 66 mln lat temu, a sam okres trwa\u0142 przez oko\u0142o 10 milion\u00f3w lat (czyli jakie\u015b 5 milion\u00f3w przed i 5 milion\u00f3w po). naukowcy pr\u00f3bowali wyja\u015bni\u0107 przyczyn\u0119 tak osobliwej powtarzalno\u015bci w czasie. jedna z kilku hipotez zak\u0142ada, \u017ce winowajc\u0105 wielkiego wymierania jest promieniowanie mi\u0119dzygalaktyczne, na kt\u00f3rego ponadprzeci\u0119tne dawki jeste\u015bmy nara\u017ceni co 63,6 miliona lat. szacuje si\u0119, \u017ce pocz\u0105tek nast\u0119pnego okresu wielkiego wymierania nast\u0105pi za oko\u0142o 5 milion\u00f3w lat.\n\nhipoteza zak\u0142ada, \u017ce w okresie wielkiego wymierania ci\u0105gle rosn\u0105ce nat\u0119\u017cenie promieniowania mi\u0119dzygalaktycznego przekracza pewn\u0105 akceptowaln\u0105 przez \u017cycie biologiczne granic\u0119, po czym nast\u0119puje znaczne i wci\u0105\u017c narastaj\u0105ce w czasie pogorszenie warunk\u00f3w \u017cycia na ziemi oraz m.in. znacznie nasilaj\u0105 si\u0119 przypadki powstawania b\u0142\u0119d\u00f3w w kodzie dna \u017cywych istot, co w konsekwencji doprowadza do ich \u015bmierci. po okresie stopniowego wzrostu nat\u0119\u017cenia promieniowania mi\u0119dzygalaktycznego nast\u0119puje okres najwi\u0119kszego jego nasilenia trwaj\u0105cy kilka milion\u00f3w lat, a nast\u0119pnie nasilenie promieniowania stopniowo spada przez kilka milion\u00f3w lat. z tej przyczyny czynnik ten nie doprowadza do nag\u0142ej eksterminacji \u017cycia na ziemi, a jedynie w bardzo znacz\u0105cym stopniu utrudnia jego egzystencj\u0119 w do\u015b\u0107 d\u0142ugim okresie (ok. 10 milion\u00f3w lat). bezpo\u015bredni\u0105 przyczyn\u0105 wahania si\u0119 poziomu promieniowania mi\u0119dzygalaktycznego docieraj\u0105cego do naszej planety jest prostopad\u0142y ruch uk\u0142adu s\u0142onecznego wzgl\u0119dem p\u0142aszczyzny drogi mlecznej oraz spadanie drogi mlecznej na wielk\u0105 gromad\u0119 galaktyk w gwiazdozbiorze panny. najwy\u017cszy poziom promieniowania mi\u0119dzygalaktycznego przypada na okres maksymalnego wychylenia uk\u0142adu s\u0142onecznego na p\u00f3\u0142noc galaktyki. wykres wzrostu promieniowania mi\u0119dzygalaktycznego jest zgodny z zapisem kopalnym na ziemi.\n\n\n== geografia ==\nkartografia, sztuka sporz\u0105dzania i badania map, oraz po\u015brednio geografia, historycznie po\u015bwi\u0119cone by\u0142y pr\u00f3bom zobrazowania planety. geodezja, badaj\u0105ca po\u0142o\u017cenie i dystans, oraz nawigacja, zajmuj\u0105ca si\u0119 pozycj\u0105 na powierzchni ziemi, dostarczy\u0142y danych liczbowych.\nwyr\u00f3\u017cnia si\u0119 od pi\u0119ciu do siedmiu kontynent\u00f3w, w kolejno\u015bci od najwi\u0119kszej do najmniejszej powierzchni: eurazja, afryka, ameryka p\u00f3\u0142nocna, ameryka po\u0142udniowa, antarktyda, i australia. niekt\u00f3re podzia\u0142y traktuj\u0105 ameryk\u0119 p\u0142n. i po\u0142udniow\u0105 jako jeden kontynent \u2013 ameryk\u0119, a tak\u017ce eurazj\u0119 jako dwa kontynenty \u2013 europ\u0119 i azj\u0119.\nwyr\u00f3\u017cnia si\u0119 te\u017c trzy, cztery lub pi\u0119\u0107 ocean\u00f3w. w systemie pi\u0119ciu ocean\u00f3w, w kolejno\u015bci od najwi\u0119kszej do najmniejszej powierzchni wymienia si\u0119: ocean spokojny, ocean atlantycki, ocean indyjski, ocean po\u0142udniowy i ocean arktyczny. og\u00f3lne okre\u015blenie ca\u0142o\u015bci tych w\u00f3d morskich to wszechocean.\npo\u0142o\u017cenie poszczeg\u00f3lnych punkt\u00f3w na ziemi okre\u015blane jest na podstawie wsp\u00f3\u0142rz\u0119dnych geograficznych. umiejscowienie lokalizacji w pionie okre\u015bla szeroko\u015b\u0107 geograficzna, a w poziomie \u2013 d\u0142ugo\u015b\u0107 geograficzna. punkty o tej samej szeroko\u015bci le\u017c\u0105 na tym samym r\u00f3wnole\u017cniku, a punkty o tej samej d\u0142ugo\u015bci dziel\u0105 wsp\u00f3lny po\u0142udnik. najd\u0142u\u017cszym r\u00f3wnole\u017cnikiem jest r\u00f3wnik.\nbiegun geograficzny jest miejscem przeci\u0119cia si\u0119 osi obrotu ziemi z jej powierzchni\u0105. biegun p\u00f3\u0142nocny znajduje si\u0119 na oceanie arktycznym, a po\u0142udniowy na antarktydzie. ze wzgl\u0119du na niewielkie nachylenie osi ziemskiej do osi obiegu wok\u00f3\u0142 s\u0142o\u0144ca, promienie s\u0142oneczne padaj\u0105 na bieguny pod niewielkim k\u0105tem, co uniemo\u017cliwia ich znaczne ogrzanie. nawet w czasie dni polarnych, mimo wyd\u0142u\u017conej ekspozycji na promieniowanie s\u0142o\u0144ca, temperatura nie podnosi si\u0119 znacz\u0105co z uwagi na wysoki wsp\u00f3\u0142czynnik odbicia promieni s\u0142onecznych od lodu i \u015bniegu. pierwszym cz\u0142owiekiem, kt\u00f3ry dotar\u0142 do bieguna p\u00f3\u0142nocnego by\u0142 robert edwin peary, zdobywc\u0105 bieguna po\u0142udniowego by\u0142 roald amundsen.\n\n\n=== geografia spo\u0142eczna ===\nwed\u0142ug szacunk\u00f3w united states census bureau international database z 1 stycznia 2013, ziemi\u0119 zamieszkiwa\u0142o blisko 7 057 000 000 ludzi. natomiast wed\u0142ug wylicze\u0144 onz, siedmiomiliardowy cz\u0142owiek przyszed\u0142 na \u015bwiat 31 pa\u017adziernika 2011 prognozy sugeruj\u0105, \u017ce \u015bwiatowa populacja ludzka wzro\u015bnie do 8,3 mld w 2030 i 9,2 mld w 2050, g\u0142\u00f3wnie poprzez zwi\u0119kszanie si\u0119 ludno\u015bci kraj\u00f3w rozwijaj\u0105cych si\u0119. g\u0119sto\u015b\u0107 populacji waha si\u0119 w zale\u017cno\u015bci od regionu, jednak najwi\u0119ksze skupiska ludno\u015bci wyst\u0119puj\u0105 w azji, m.in. w chinach i indiach. w 2020, 60% \u015bwiatowej ludno\u015bci zamieszkiwa\u0107 b\u0119dzie miasta, na skutek urbanizacji i migracji z rejon\u00f3w wiejskich.\nl\u0105dowe obszary ziemi, poza kontynentem antarktydy oraz otaczaj\u0105cymi obszary l\u0105dowe pasmami morskimi w\u00f3d przybrze\u017cnych (zazwyczaj, ale nie zawsze, akwen 12 mil morskich) s\u0105 podzielone na pa\u0144stwa. niekt\u00f3re z nich roszcz\u0105 sobie (czasami sprzeczne) prawa do poszczeg\u00f3lnych powierzchni l\u0105dowych, z wyj\u0105tkiem niekt\u00f3rych obszar\u00f3w antarktydy. w 2008 istnia\u0142o ok. 203 de facto suwerennych pa\u0144stw (kilkana\u015bcie z nich by\u0142o nieuznawanych w jakim\u015b stopniu prawnie przez inne). z tej liczby tradycyjnie wyr\u00f3\u017cnia si\u0119 192 pa\u0144stwa cz\u0142onkowskie onz, pa\u0144stwo-obserwatora w onz, watykan, oraz jednostki o statusie niepa\u0144stwowego obserwatora w onz (palestyna, zakon kawaler\u00f3w malta\u0144skich).\nziemia nigdy nie mia\u0142a suwerennego rz\u0105du z w\u0142adz\u0105 rozci\u0105gaj\u0105c\u0105 si\u0119 na ca\u0142y glob, cho\u0107 niekt\u00f3re pa\u0144stwa usi\u0142owa\u0142y uzyska\u0107 \u015bwiatow\u0105 dominacj\u0119. organizacja narod\u00f3w zjednoczonych to docelowo uniwersalna organizacja mi\u0119dzynarodowa, za\u0142o\u017cona g\u0142\u00f3wnie w celu zapobiegania zbrojnym konfliktom pomi\u0119dzy pa\u0144stwami, rozwoju wsp\u00f3\u0142pracy i przestrzeganiu praw cz\u0142owieka. nie jest ona jednak rz\u0105dem \u015bwiatowym. cho\u0107 onz umo\u017cliwia ustanawianie prawa mi\u0119dzynarodowego oraz, za zgod\u0105 cz\u0142onk\u00f3w, zbrojn\u0105 interwencj\u0119, jest to przede wszystkim mi\u0119dzynarodowe forum dyplomacyjne.\n\n\n== sk\u0142ad i struktura ==\nziemia, podobnie jak i pozosta\u0142e planety skaliste, ma skaln\u0105 pow\u0142ok\u0119. pod wzgl\u0119dem masy i \u015brednicy jest to najwi\u0119ksza planeta skalista uk\u0142adu s\u0142onecznego. ma r\u00f3wnie\u017c najwi\u0119ksz\u0105 g\u0119sto\u015b\u0107, najsilniejsze pole magnetyczne i grawitacyjne oraz najszybszy ruch obrotowy. jest to jedyna znana planeta, na kt\u00f3rej s\u0105 aktywne p\u0142yty tektoniczne.\n\n\n=== kszta\u0142t ===\nkszta\u0142t ziemi zbli\u017cony jest do elipsoidy obrotowej, kuli lekko sp\u0142aszczonej na biegunach i wybrzuszonej wzd\u0142u\u017c r\u00f3wnika. ruch obrotowy ziemi sprawia, \u017ce \u015brednica r\u00f3wnika jest o 43 km wi\u0119ksza ni\u017c \u015brednica pomi\u0119dzy biegunami. przeci\u0119tna \u015brednica wynosi 12 742 km.\nrzeczywisty kszta\u0142t planety jest nazywany geoid\u0105 \u2013 jest to powierzchnia prostopad\u0142a do pionu w ka\u017cdym jej punkcie. geoida zerowa pokrywa\u0142aby si\u0119 z powierzchni\u0105 ocean\u00f3w przy pe\u0142nej r\u00f3wnowadze znajduj\u0105cych si\u0119 w nich mas wodnych, czyli bez kr\u00f3tkotrwa\u0142ych zmian poziomu morza przez pr\u0105dy morskie i pogod\u0119. odchylenia geoidy od idealnej elipsoidy wynosz\u0105 od \u2013106 do 85 m. poniewa\u017c nieregularno\u015bci geoidy mog\u0105 mie\u0107 znaczenie przy dok\u0142adnym okre\u015blaniu po\u0142o\u017cenia, przy pomiarach i obliczeniach geodezyjnych preferowane jest odniesienie do elipsoidy. w por\u00f3wnaniu do idealnej elipsoidy, odchylenie wzgl\u0119dne geoidy wynosi ok. 1/584, czyli 0,17%. jest to mniej ni\u017c wymagana tolerancja kul bilardowych (0,22%).\nnajwi\u0119ksze lokalne odchylenia powierzchni to mount everest (8848 m n.p.m.) i r\u00f3w maria\u0144ski (10 911 m p.p.m.). najbardziej oddalonym miejscem powierzchni od \u015brodka planety jest wierzcho\u0142ek chimborazo (6263,47 m n.p.m.) w ekwadorze.\n\n\n=== sk\u0142ad chemiczny ===\nmasa ziemi wynosi ok. 5,98 \u00d7 1024 kg. planeta sk\u0142ada si\u0119 g\u0142\u00f3wnie z \u017celaza 32,1%, tlenu 30,1%, krzemu 15,1%, magnezu 13,9%, siarki 2,9%, niklu 1,8%, wapnia 1,5%, glinu 1,4%, chromu 0,4% oraz z pozosta\u0142ych 0,7%, w\u015br\u00f3d kt\u00f3rych s\u0105 \u015bladowe ilo\u015bci innych pierwiastk\u00f3w. ze wzgl\u0119du na dyferencjacj\u0119, j\u0105dro zbudowane jest przede wszystkim z \u017celaza (88,8%), a tak\u017ce niklu (5,8%), siarki (4,5%) i \u015bladowych ilo\u015bci (mniej ni\u017c 1%) innych pierwiastk\u00f3w.\ngeochemik frank w. clarke okre\u015bli\u0142 sk\u0142ad ilo\u015bciowy skorupy ziemskiej. obliczy\u0142, \u017ce sk\u0142ada si\u0119 ona w niewielu wi\u0119cej ni\u017c 47% z tlenu, wchodz\u0105cego g\u0142\u00f3wnie w sk\u0142ad ska\u0142 ziemskich w postaci tlenk\u00f3w, przede wszystkim tlenk\u00f3w glinu, \u017celaza, wapnia, magnezu, sodu oraz potasu; chlor, siarka i fluor wchodz\u0105 w sk\u0142ad niewielu ponad 1% ska\u0142. dwutlenek krzemu (krzemionka) wyst\u0119puje w przyrodzie w czystej postaci jako kwarc, tworzy te\u017c sole zwane krzemianami \u2013 minera\u0142y, z kt\u00f3rych zbudowane jest ponad 90% ska\u0142 tworz\u0105cych skorup\u0119 ziemsk\u0105. na podstawie oblicze\u0144 opartych o 1672 analiz wszystkich rodzaj\u00f3w ska\u0142 clarke wywnioskowa\u0142, \u017ce 99,22% ska\u0142 sk\u0142ada si\u0119 z 11 rodzaj\u00f3w tlenk\u00f3w (10 z nich zamieszczono w tabelce po prawej); pozosta\u0142e tlenki wyst\u0119puj\u0105 w znikomych ilo\u015bciach.\n\n\n=== struktura wewn\u0119trzna ===\nwn\u0119trze ziemi mo\u017cna podzieli\u0107 ze wzgl\u0119du na chemiczne lub mechaniczne (fizyczne) w\u0142a\u015bciwo\u015bci. pod wzgl\u0119dem budowy chemicznej, planeta sk\u0142ada si\u0119 z krzemianowej skorupy, bogatego w krzem, magnez i \u017celazo p\u0142aszcza oraz \u017celaznego j\u0105dra. pod wzgl\u0119dem w\u0142a\u015bciwo\u015bci mechanicznych, wyr\u00f3\u017cnia si\u0119 sta\u0142\u0105 litosfer\u0119, plastyczn\u0105 astenosfer\u0119, sta\u0142\u0105 mezosfer\u0119, p\u0142ynne j\u0105dro zewn\u0119trzne i sta\u0142e j\u0105dro wewn\u0119trzne. badanie w\u0142a\u015bciwo\u015bci poszczeg\u00f3lnych warstw odbywa si\u0119 z u\u017cyciem pomiar\u00f3w sejsmologicznych. w g\u00f3rnych rejonach skorupy ziemskiej mo\u017cliwe jest pobieranie pr\u00f3bek geologicznych. najg\u0142\u0119bszym odwiertem na \u015bwiecie jest sg-3, o g\u0142\u0119boko\u015bci 12 262 m.\ntemperatura \u015brodka planety mo\u017ce wynosi\u0107 4000\u20137000 k, a ci\u015bnienie dochodzi\u0107 do 360 gpa. prawdopodobnie pocz\u0105tkowo ciep\u0142o wewn\u0119trzne ziemi pochodzi\u0142o g\u0142\u00f3wnie z kontrakcji grawitacyjnej, w okresie formowania si\u0119 planety. obecnie, najwi\u0119cej ciep\u0142a (45 do 90%) pochodzi z rozpadu radioaktywnego izotop\u00f3w potasu (40k), uranu (238u) i toru (232th). czas po\u0142owicznego rozpadu tych pierwiastk\u00f3w wynosi, odpowiednio, 1,25 mld, 4 mld i 14 mld lat. \u017ar\u00f3d\u0142a ciep\u0142a upatruje si\u0119 te\u017c cz\u0119\u015bciowo w och\u0142adzaniu si\u0119 p\u0142aszcza, tarciu wewn\u0119trznym wywo\u0142anym si\u0142ami p\u0142ywowymi i zmianami w pr\u0119dko\u015bci obrotu ziemi. cz\u0119\u015b\u0107 energii termicznej j\u0105dra transportowana jest do skorupy ziemskiej poprzez pi\u00f3ropusz p\u0142aszcza, kt\u00f3ry mo\u017ce powodowa\u0107 powstawanie plam gor\u0105ca i pokryw lawowych. szacowana ilo\u015b\u0107 ciep\u0142a wyp\u0142ywaj\u0105cego z j\u0105dra ziemi wynosi od 4 do 15 tw, a wyp\u0142yw ciep\u0142a na powierzchni\u0119 ma warto\u015b\u0107 ok. 46 tw. jest to niewiele w bilansie energetycznym powierzchni ziemi \u2013 ok. 1/10 w/m\u00b2, co stanowi oko\u0142o 1/10000 energii promieniowania s\u0142onecznego docieraj\u0105cego do ziemi.\n\n\n==== skorupa ====\nskorupa ziemska jest zewn\u0119trzn\u0105 pow\u0142ok\u0105 ziemi. zajmuje do 1% obj\u0119to\u015bci globu oraz 0,7% jego masy, jest to jednak najbardziej zr\u00f3\u017cnicowana chemicznie i fizycznie geosfera i jedyna (poza atmosfer\u0105 i hydrosfer\u0105) dost\u0119pna do bezpo\u015brednich bada\u0144. granic\u0119 pomi\u0119dzy p\u0142aszczem a skorup\u0105 wyznacza nieci\u0105g\u0142o\u015b\u0107 mohorovi\u010dicia (zwana te\u017c powierzchni\u0105 moho). nieci\u0105g\u0142o\u015b\u0107 moho, odkryta przez chorwackiego geofizyka andrij\u0119 mohorovi\u010dicia w 1909, pod kontynentami znajduje si\u0119 na g\u0142\u0119boko\u015bci oko\u0142o 35 km, a pod oceanami ok. 5\u20138 km poni\u017cej dna oceanu. dolna cz\u0119\u015b\u0107 skorupy ziemskiej (warstwa bazaltowa) jest oddzielona od cz\u0119\u015bci g\u00f3rnej (warstwa granitowa) przez nieci\u0105g\u0142o\u015b\u0107 conrada.\nskorupa ziemska dzielona jest na skorup\u0119 kontynentaln\u0105 i oceaniczn\u0105, kt\u00f3re r\u00f3\u017cni\u0105 si\u0119 grubo\u015bci\u0105, g\u0119sto\u015bci\u0105, budow\u0105 geologiczn\u0105, wiekiem i sk\u0142adem chemicznym, a tak\u017ce sposobem powstania. g\u0119sto\u015b\u0107 skorupy kontynentalnej wynosi \u015brednio 2700 kg/m\u00b3. w rejonach aktywnych tektonicznie ma ona grubo\u015b\u0107 35\u201345 km, a w regionach stabilnych \u2013 55\u201370 km. skorupa oceaniczna ma grubo\u015b\u0107 10\u201312 km i \u015bredni\u0105 g\u0119sto\u015b\u0107 3000 kg/m\u00b3.\n\n\n==== p\u0142aszcz ====\np\u0142aszcz ziemski znajduje si\u0119 na g\u0142\u0119boko\u015bci od 35 do 2890 km, co czyni go najgrubsz\u0105 warstw\u0105 planety. ci\u015bnienie u jego podstawy ma warto\u015b\u0107 ok. 140 gpa (1,4 matm). rozr\u00f3\u017cnia si\u0119 do czterech warstw p\u0142aszcza, kt\u00f3re sk\u0142adaj\u0105 si\u0119 g\u0142\u00f3wnie z substancji bogatych w \u017celazo i magnez: p\u0142aszcz g\u00f3rny, strefa przej\u015bciowa, p\u0142aszcz dolny i warstwa d. ponadto w p\u0142aszczu g\u00f3rnym wyr\u00f3\u017cnia si\u0119 dodatkowo astenosfer\u0119.\np\u0142aszcz g\u00f3rny, zwany zewn\u0119trznym, buduj\u0105 zwi\u0105zki chromu, \u017celaza, krzemu i magnezu (tzw. crofesima). \u015brednia g\u0119sto\u015b\u0107 tej sfery wynosi 4000 kg/m\u00b3. g\u00f3rna cz\u0119\u015b\u0107 p\u0142aszcza ma od 35 do 400 km g\u0142\u0119boko\u015bci; jest to warstwa o cechach plastycznych i zapewnia skorupie ziemskiej ruchliwo\u015b\u0107 \u2013 wywodz\u0105 si\u0119 z niej procesy tektoniczne. p\u0142aszcz dolny, zwany te\u017c wewn\u0119trznym, zbudowany jest g\u0142\u00f3wnie z niklu, \u017celaza, krzemu i magnezu (tzw. nifesima). \u015brednia g\u0119sto\u015b\u0107 p\u0142aszcza wewn\u0119trznego waha si\u0119 w granicach 5000\u20135600 kg/m\u00b3. w p\u0142aszczu ziemi zachodz\u0105 zjawiska zwi\u0105zane z powolnym przemieszczaniem si\u0119 w g\u00f3r\u0119 plastycznych mas materii pod wp\u0142ywem ciep\u0142a (ruchy konwekcyjne).\npunkt topnienia substancji zale\u017cy m.in. od ci\u015bnienia, jakiemu jest ona poddawana. im g\u0142\u0119biej, tym ci\u015bnienie wi\u0119ksze, zatem uwa\u017ca si\u0119, \u017ce p\u0142aszcz dolny jest w stanie sta\u0142ym, a g\u00f3rny \u2013 w stanie plastycznym (p\u00f3\u0142p\u0142ynnym). \u015brednia globalna lepko\u015b\u0107 p\u0142aszcza g\u00f3rnego wynosi ok. 1020 \u2013 1021 pa\u00b7s, a p\u0142aszcza dolnego ok. 1022 pa\u00b7s.\n\n\n==== j\u0105dro ====\ng\u0119sto\u015b\u0107 ziemi wynosi 5515 kg/m\u00b3, czyni\u0105c j\u0105 najg\u0119stsz\u0105 planet\u0105 w uk\u0142adzie s\u0142onecznym. g\u0119sto\u015b\u0107 wzrasta wraz z g\u0142\u0119boko\u015bci\u0105 \u2013 przy powierzchni ma warto\u015b\u0107 2200\u20132900 kg/m\u00b3, j\u0105dro sk\u0142ada si\u0119 z najg\u0119stszych substancji \u2013 12 000\u201313 000 kg/m\u00b3. oko\u0142o 4,54 mld lat temu, podczas formowania si\u0119 planety, ziemia stanowi\u0142a p\u00f3\u0142p\u0142ynn\u0105, stopion\u0105 mas\u0119. ci\u0119\u017csze substancje opada\u0142y w kierunku \u015brodka, podczas gdy l\u017cejsze materia\u0142y odp\u0142ywa\u0142y ku powierzchni. w efekcie j\u0105dro sk\u0142ada si\u0119 g\u0142\u00f3wnie z \u017celaza i niklu. inne ci\u0119\u017csze pierwiastki, jak o\u0142\u00f3w i uran, wyst\u0119puj\u0105 zbyt rzadko, \u017ceby przewidzie\u0107 ich dok\u0142adne rozmieszczenie oraz maj\u0105 tendencj\u0119 do tworzenia wi\u0105za\u0144 z l\u017cejszymi pierwiastkami, pozostaj\u0105 zatem w p\u0142aszczu.\nj\u0105dro podzielone jest na dwie cz\u0119\u015bci: sta\u0142e j\u0105dro wewn\u0119trzne o promieniu ok. 1215 km i p\u0142ynne j\u0105dro zewn\u0119trzne wok\u00f3\u0142 niego, o grubo\u015bci 2270 km. przyjmuje si\u0119, \u017ce j\u0105dra maj\u0105 taki sam sk\u0142ad chemiczny, cho\u0107 w innych stanach skupienia. konwekcja j\u0105dra zewn\u0119trznego po\u0142\u0105czona z ruchem rotacyjnym ziemi (efekt coriolisa) wytwarza ziemskie pole magnetyczne przez proces znany jako efekt dynama. sta\u0142e j\u0105dro wewn\u0119trzne jest zbyt gor\u0105ce, aby utrzyma\u0107 sta\u0142e pole magnetyczne (temperatura curie), ale prawdopodobnie dzia\u0142a stabilizuj\u0105co na pole magnetyczne wytwarzane przez ciek\u0142e j\u0105dro zewn\u0119trzne. badania wskazuj\u0105, \u017ce j\u0105dro wewn\u0119trzne ziemi obraca si\u0119 szybciej ni\u017c reszta planety, o ok. 0,3\u20130,5\u00b0 rocznie.\ntemperatura w j\u0105drze ziemi wynosi 6230 \u00b1 500 k.\n\n\n=== ciep\u0142o ===\nciep\u0142o wewn\u0119trzne ziemi pochodzi od resztek ciep\u0142a pochodz\u0105cego z akreacji planetarnej (20%) oraz ciep\u0142a produkowanego w procesie rozpadu radioaktywnego (80%). g\u0142\u00f3wnymi izotopami produkuj\u0105cymi ciep\u0142o we wn\u0119trzu ziemi s\u0105 potas-40, uran-238, uran-235 oraz tor-232. w samym \u015brodku j\u0105dra ziemi temperatura mo\u017ce si\u0119ga\u0107 nawet 6000 \u00b0c, a ci\u015bnienie osi\u0105ga do 360 gpa. poniewa\u017c wi\u0119kszo\u015b\u0107 ciep\u0142a powstaje podczas rozpadu radioaktywnego, naukowcy postuluj\u0105, \u017ce we wczesnej fazie \u017cycia ziemi produkcja ciep\u0142a by\u0142a du\u017co wi\u0119ksza. mia\u0142a ona miejsce ok. 3 mld lat temu i by\u0142a dwukrotnie wi\u0119ksza ni\u017c dzisiaj \u2013 w jej wyniku w szybszym tempie zachodzi\u0142o zjawisko konwekcji oraz tektonika p\u0142yt; pozwoli\u0142a tak\u017ce na produkcj\u0119 rzadkich ska\u0142 magmowych, m.in. komatyt\u00f3w, kt\u00f3rych produkcja zachodzi obecnie dosy\u0107 rzadko.\n\u015brednia ilo\u015b\u0107 ciep\u0142a ubywaj\u0105cego z ziemi wynosi 87 mw/m\u00b2, z kolei ca\u0142kowita ilo\u015b\u0107 wynosi 4,42\u00d71013 w. cz\u0119\u015b\u0107 energii cieplnej j\u0105dra ziemskiego jest transportowana do skorupy przez pi\u00f3ropusze p\u0142aszcza. wi\u0119cej ciep\u0142a ziemskiego ubywa z kolei wskutek ruch\u00f3w konwekcyjnych w p\u0142aszczu, kt\u00f3re na powierzchni objawiaj\u0105 si\u0119 w postaci tektoniki p\u0142yt, przez zapadanie ch\u0142odnych p\u0142yt w procesie subdukcji i upwelling p\u0142aszcza zwi\u0105zany z grzbietami \u015br\u00f3doceanicznymi. pozosta\u0142e ciep\u0142o ubywa przez przewodzenie ciep\u0142a przez ska\u0142y litosfery, g\u0142\u00f3wnie pod oceanami, poniewa\u017c p\u0142aszcz ziemski jest tam cie\u0144szy ni\u017c pod kontynentami.\n\n\n=== tektonika p\u0142yt ===\nw xix wieku zauwa\u017cono, \u017ce kontynenty \u201epasuj\u0105\u201d do siebie jak elementy uk\u0142adanki. co wi\u0119cej, na odpowiadaj\u0105cych sobie wybrze\u017cach znaleziono te same formacje skalne, mimo \u017ce l\u0105dy te by\u0142y oddalone od siebie o tysi\u0105ce kilometr\u00f3w. ponadto skamienia\u0142o\u015bci wsp\u00f3lnego pochodzenia znajdowano w miejscach zupe\u0142nie odmiennych i oddalonych, np. na antarktydzie i w indiach. to sk\u0142oni\u0142o uczonych do spekulacji na temat \u201eewolucji\u201d skorupy ziemskiej. teoria wegenera z 1912 sugerowa\u0142a w\u0119dr\u00f3wk\u0119 kontynent\u00f3w; nie wyja\u015bnia\u0142a ona jednak w jaki spos\u00f3b kontynenty mog\u0105 si\u0119 przemieszcza\u0107. w latach 30. xx wieku hipoteza wegenera zosta\u0142a zarzucona, a na pocz\u0105tku lat 60. wykrystalizowa\u0142a si\u0119 nowa teoria \u2013 teoria tektoniki p\u0142yt w pewnym stopniu oparta o wywody wegenera.\nwed\u0142ug dominuj\u0105cej obecnie teorii tektoniki p\u0142yt, pow\u0142oka zewn\u0119trzna ziemi sk\u0142ada si\u0119 z dw\u00f3ch warstw: sztywnej litosfery i p\u0142ynnej astenosfery. astenosfera to region, kt\u00f3ry ze wzgl\u0119du na wy\u017csz\u0105 temperatur\u0119 i ci\u015bnienie zachowuje si\u0119 jak cia\u0142o plastyczne i mo\u017ce bardzo powoli p\u0142yn\u0105\u0107. litosfera pod wp\u0142ywem ciep\u0142a ulega deformacji i rozbija si\u0119 na bloki nazywane p\u0142ytami tektonicznymi, kt\u00f3re unosz\u0105 si\u0119 na p\u0142ynnym materiale astenosfery jak tafle lodu na powierzchni oceanu. p\u0142yty stopniowo przesuwaj\u0105 si\u0119 wzgl\u0119dem siebie; wyr\u00f3\u017cnia si\u0119 trzy typy granic p\u0142yt: rozbie\u017cne (p\u0142yty oddalaj\u0105 si\u0119 od siebie, np. grzbiet \u015br\u00f3datlantycki), zbie\u017cne (jedna p\u0142yta podsuwa si\u0119 pod drug\u0105, np. andy) i przesuwcze (p\u0142yty przesuwaj\u0105 si\u0119 wzgl\u0119dem siebie, np. san andreas). na granicach p\u0142yt tektonicznych mo\u017ce zachodzi\u0107 aktywno\u015b\u0107 wulkaniczna, orogeneza, trz\u0119sienia ziemi oraz formowanie si\u0119 row\u00f3w oceanicznych.\npodczas gdy p\u0142yty tektoniczne przemieszczaj\u0105 si\u0119 po powierzchni planety, dno oceanu jest subdukowane pod kraw\u0119dzie natarcia planety na granicach zbie\u017cnych. w tym samym czasie upwelling p\u0142aszcza ziemskiego na granicach rozbie\u017cnych tworzy grzbiety oceaniczne. po\u0142\u0105czenie tych proces\u00f3w nieustannie przemieszcza p\u0142yty oceaniczne z powrotem do p\u0142aszcza ziemskiego. z tego powodu wi\u0119ksza cz\u0119\u015b\u0107 dna oceanicznego ma mniej ni\u017c 100 mln lat. najstarsza p\u0142yta oceaniczna znajduje si\u0119 w zachodniej cz\u0119\u015bci oceanu spokojnego \u2013 ma ona ok. 200 mln lat. dla por\u00f3wnania, najstarsza p\u0142yta kontynentalna ma 4,03 mld lat.\n\np\u0142yta australijska roz\u0142\u0105czy\u0142a si\u0119 z p\u0142yt\u0105 indyjsk\u0105 ok. 50\u201355 mln lat temu. najbardziej aktywne s\u0105 p\u0142yty oceaniczne, takie jak p\u0142yta kokosowa, przesuwaj\u0105ca si\u0119 z pr\u0119dko\u015bci\u0105 75 mm/rok i p\u0142yta pacyficzna (52\u201369 mm/rok). najmniej aktywna jest p\u0142yta eurazjatycka, przesuwaj\u0105ca si\u0119 z szybko\u015bci\u0105 21 mm/rok.\n\n\n=== pole magnetyczne ===\nziemia wytwarza pole magnetyczne, odpowiadaj\u0105ce, w pobli\u017cu powierzchni ziemi, w przybli\u017ceniu polu dipola, kt\u00f3rego bieguny po\u0142o\u017cone s\u0105 w pobli\u017cu biegun\u00f3w geograficznych. o\u015b magnetyczna nie pokrywa si\u0119 jednak z osi\u0105 obrotu ziemi, lecz jest od niej odchylona o kilkana\u015bcie stopni i zmienia swoje po\u0142o\u017cenie; obecnie odchylenie to wynosi oko\u0142o 11\u00b0.\njako biegun p\u00f3\u0142nocny ig\u0142y magnetycznej (i og\u00f3lnie magnes\u00f3w) przyj\u0119\u0142o si\u0119 wskazywa\u0107 ten z jej ko\u0144c\u00f3w, kt\u00f3ry wskazuje p\u00f3\u0142noc. jest on przyci\u0105gany przez odwrotnie spolaryzowany biegun magnetyczny ziemi, sk\u0105d wynika, i\u017c na p\u00f3\u0142nocnej p\u00f3\u0142kuli ziemi znajduje si\u0119 jej po\u0142udniowy biegun magnetyczny i odwrotnie, na po\u0142udniu biegun p\u00f3\u0142nocny. mimo to cz\u0119sto stosowane jest oznaczanie biegun\u00f3w magnetycznych ziemi zgodnie z nazwami biegun\u00f3w geograficznych, a odwrotnie w stosunku do oznacze\u0144 biegun\u00f3w magnesu stosowanych w fizyce.\nwed\u0142ug teorii dynama, pole magnetyczne ziemi powstaje w zewn\u0119trznym p\u0142ynnym j\u0105drze ziemi, w wyniku ruch\u00f3w konwekcyjnych porz\u0105dkowanych przez ruch wirowy ziemi. ruchy te generuj\u0105 pr\u0105d elektryczny, kt\u00f3ry wytwarza pole magnetyczne. ruchy konwekcyjne w j\u0105drze s\u0105 z natury chaotyczne i okresowo zmieniaj\u0105 ustawienie co jest prawdopodobn\u0105 przyczyn\u0105 przebiegunowania ziemi, nast\u0119puj\u0105cego nieregularnie, \u015brednio kilka razy w przeci\u0105gu miliona lat. ostatnie przebiegunowanie mia\u0142o miejsce oko\u0142o 700 000 lat temu.\npole magnetyczne tworzy magnetosfer\u0119 ziemsk\u0105, kt\u00f3ra odchyla cz\u0105stki wiatru s\u0142onecznego, wskutek czego pole ulega deformacji. cz\u0119\u015b\u0107 odchylonych cz\u0105steczek wiatru s\u0142onecznego powoduje powstanie koncentrycznych pier\u015bcieni na\u0142adowanych elektrycznie cz\u0105stek, nazywanych pasami van allena. kiedy plazma przenika atmosfer\u0119 ziemi w pobli\u017cu biegun\u00f3w magnetycznych, zachodzi zjawisko zorzy polarnej. dzia\u0142 nauki zajmuj\u0105cy si\u0119 badaniem pola magnetycznego planety to geomagnetyzm.\n\n\n== sfery ziemi ==\nwyr\u00f3\u017cnia si\u0119 4 g\u0142\u00f3wne sfery ziemskie: atmosfera (powietrze), litosfera (ska\u0142y), hydrosfera (woda) i biosfera (\u017cycie). bardziej szczeg\u00f3\u0142owe podzia\u0142y wymieniaj\u0105 te\u017c pow\u0142ok\u0119 wodn\u0105 w stanie sta\u0142ym \u2013 kriosfera, sfer\u0119 gleb \u2013 pedosfera oraz sfer\u0119, w obr\u0119b kt\u00f3rej wchodzi dzia\u0142alno\u015b\u0107 gospodarcza cz\u0142owieka \u2013 epigeosfera. w biosferze wyr\u00f3\u017cnia si\u0119 obszar zamieszkiwany przez zwierz\u0119ta (zoosfera) i obszar, kt\u00f3ry zamieszkuj\u0105 ro\u015bliny (fitosfera)\n\n\n=== biosfera ===\nprzestrze\u0144, w kt\u00f3rej wyst\u0119puj\u0105 organizmy \u017cywe planety nazywa si\u0119 biosfer\u0105. ziemia jest jedynym znanym miejscem wyst\u0119powania \u017cycia. planeta znajduje si\u0119 w strefie, w kt\u00f3rej panuj\u0105 jedyne w uk\u0142adzie s\u0142onecznym warunki (temperatura od \u201370 \u00b0c do 80 \u00b0c, ciek\u0142a woda, tlen cz\u0105steczkowy), umo\u017cliwiaj\u0105ce rozwini\u0119cie si\u0119 organizm\u00f3w o strukturze takiej jak ziemskie. ekosfera ta rozci\u0105ga si\u0119 od 0,95 au do 1,37 au od s\u0142o\u0144ca.\nbiosfera dzieli si\u0119 na biomy \u2013 obszary wyr\u00f3\u017cniaj\u0105ce si\u0119 szat\u0105 ro\u015blinn\u0105 tworz\u0105c\u0105 charakterystyczne formacje ro\u015blinne oraz swoist\u0105 faun\u0105. decyduj\u0105cy wp\u0142yw na charakter i zr\u00f3\u017cnicowanie biom\u00f3w ma klimat i dlatego biomy tworz\u0105 pasy w zale\u017cno\u015bci od szeroko\u015bci geograficznej, kt\u00f3rych uk\u0142ad jest modyfikowany przez lokalne warunki orograficzne i klimatyczne. ziemskie biomy le\u017c\u0105ce w arktyce i antarktydzie s\u0105 wzgl\u0119dnie ubogie w \u017cycie ro\u015blinne i zwierz\u0119ce, podczas gdy biomy najbogatsze w formy \u017cycia le\u017c\u0105 w strefie r\u00f3wnikowej.\nbiosfera stanowi sum\u0119 wszystkich ziemskich ekosystem\u00f3w. w sk\u0142ad ekosystem\u00f3w wchodz\u0105 wszystkie organizmy \u017cywe znajduj\u0105ce si\u0119 na danym obszarze (biocenoza) i wszystkie elementy nieo\u017cywione (biotop) danego obszaru. biocenoz\u0119 tworz\u0105 populacje \u2013 wszystkie osobniki okre\u015blonego gatunku \u017cyj\u0105ce w danym \u015brodowisku i wzajemnie na siebie wp\u0142ywaj\u0105ce. na jeszcze mniejszym poziomie organizacji \u017cywej materii jest organizm \u2013 istota, kt\u00f3rej poszczeg\u00f3lne cz\u0119\u015bci i struktury tworz\u0105 zharmonizowan\u0105 ca\u0142o\u015b\u0107, wykazuj\u0105c\u0105 wszelkie cechy \u017cycia. bardziej z\u0142o\u017cone organizmy sk\u0142adaj\u0105 si\u0119 z narz\u0105d\u00f3w (kt\u00f3re mog\u0105 tworzy\u0107 uk\u0142ady narz\u0105d\u00f3w). narz\u0105dy z kolei sk\u0142adaj\u0105 si\u0119 z tkanek. podstawow\u0105 jednostk\u0105 \u017cycia, obecn\u0105 we wszystkich ziemskich organizmach, jest kom\u00f3rka, zdolna do przemiany materii i rozmna\u017cania.\nwszystkie organizmy wyst\u0119puj\u0105ce na ziemi s\u0105 klasyfikowane w ramach systematyki biologicznej. podzia\u0142 zaproponowany w 1990 przez carla woese, oparty na badaniach molekularnych, dzieli \u015bwiat \u017cywy na trzy domeny: bakterie, archeowce i j\u0105drowce.\nwcze\u015bniej organizmy klasyfikowano najcz\u0119\u015bciej na pi\u0119\u0107 kr\u00f3lestw: bakterie, protisty, grzyby, ro\u015bliny i zwierz\u0119ta. organizmy klasyfikowane s\u0105 w uk\u0142adzie jednostek (takson\u00f3w) tworzonych ze wzgl\u0119du na kryterium pokrewie\u0144stwa ewolucyjnego, poni\u017cej poziomu wspomnianego kr\u00f3lestwa, przez typy, gromady, rz\u0119dy, rodziny, rodzaje i gatunki. opisano ok. 2 mln gatunk\u00f3w \u017cyj\u0105cych obecnie na ziemi, ich szacowana liczba wynosi jednak do 100 mln.\nna podstawie zr\u00f3\u017cnicowania skamienia\u0142o\u015bci i d\u0142ugiej historii \u017cycia, szacuje si\u0119, \u017ce ok. 99% gatunk\u00f3w jakie kiedykolwiek \u017cy\u0142y na ziemi, wymar\u0142o. gatunkiem, kt\u00f3ry wsp\u00f3\u0142cze\u015bnie ma ogromny wp\u0142yw na kszta\u0142towanie warunk\u00f3w \u017cycia na ziemi jest cz\u0142owiek rozumny. jego dzia\u0142alno\u015b\u0107 spowodowa\u0142a tak daleko id\u0105ce przeobra\u017cenie warunk\u00f3w do utrzymania i rozwoju \u017cycia na ziemi, \u017ce przypisywane jest mu powodowanie lub przyspieszenie obecnego masowego wymierania (zwanego \u201esz\u00f3stym wymieraniem\u201d lub \u201esz\u00f3st\u0105 katastrof\u0105\u201d). szacuje si\u0119, \u017ce obecne tempo zaniku r\u00f3\u017cnorodno\u015bci gatunkowej jest do 1000 razy wi\u0119ksze ni\u017c w ci\u0105gu ostatnich 100 000 lat. czerwona ksi\u0119ga gatunk\u00f3w zagro\u017conych z 2008 podaje, \u017ce 16 928 gatunk\u00f3w jest zagro\u017conych wygini\u0119ciem.\n\n\n==== zagro\u017cenia ====\nniekt\u00f3re obszary podatne s\u0105 na skrajne zjawiska pogodowe, takie jak huragany, cyklony czy tajfuny. w innych miejscach mog\u0105 wyst\u0119powa\u0107 kl\u0119ski \u017cywio\u0142owe, jak trz\u0119sienia ziemi, osuwiska, tsunami, erupcje wulkaniczne, leje krasowe, susze, powodzie, zamiecie \u015bnie\u017cne lub po\u017cary. wiele stref lokalnych znajduje si\u0119 pod wp\u0142ywem spowodowanego przez cz\u0142owieka zanieczyszczenia wody i powietrza, kwa\u015bnego deszczu i substancji toksycznych, utraty ro\u015blinno\u015bci (przez intensywny wypas, wylesianie i pustynnienie), zaniku dzikiej przyrody, degradacji i utraty gleby, erozji oraz rozprzestrzeniania si\u0119 gatunk\u00f3w inwazyjnych.\nnajprawdopodobniej wywo\u0142ywany dzia\u0142alno\u015bci\u0105 ludzi wzrost emisji dwutlenku w\u0119gla jest g\u0142\u00f3wn\u0105 przyczyn\u0105 globalnego ocieplenia. wed\u0142ug prognoz, rosn\u0105ca temperatura powodowa\u0107 ma m.in. wzrost poziomu morza, cofanie si\u0119 lodowc\u00f3w, topnienie l\u0105dolod\u00f3w, nasilenie si\u0119 ekstremalnych zjawisk pogodowych oraz zmiany w ilo\u015bci i strukturze opad\u00f3w atmosferycznych.\n\n\n=== litosfera ===\nrze\u017aba terenu r\u00f3\u017cni si\u0119 w poszczeg\u00f3lnych miejscach na ziemi. oko\u0142o 70,8% powierzchni pokrywa woda, a szelf kontynentalny znajduje si\u0119 \u015brednio 130 m poni\u017cej poziomu morza. powierzchnia podwodna ma zar\u00f3wno cechy g\u00f3rzyste: g\u00f3ry podwodne, grzbiety \u015br\u00f3doceaniczne, rowy oceaniczne, podwodne wulkany, p\u0142askowy\u017ce oceaniczne, jak i r\u00f3wninne, np. r\u00f3wniny abisalne. na l\u0105dach (29,2%) spotyka si\u0119 g\u00f3ry, pustynie, r\u00f3wniny, p\u0142askowy\u017ce i inne typy ukszta\u0142towania geomorfologicznego.\npowierzchnia planety ulega przekszta\u0142ceniom ze wzgl\u0119du na tektonik\u0119 i erozj\u0119. cechy powierzchni utworzone lub zdeformowane przez p\u0142yty tektoniczne podatne s\u0105 na wietrzenie, cykle termiczne i efekty chemiczne. zlodowacenie, tworzenie si\u0119 raf koralowych i upadek meteoryt\u00f3w r\u00f3wnie\u017c wp\u0142ywaj\u0105 na ukszta\u0142towanie powierzchni.\nskorupa ziemska oceaniczna jest stale tworzona w granicach rozbie\u017cnych p\u0142yt (w grzbietach \u015br\u00f3doceanicznych) z zastygaj\u0105cej magmy p\u0142aszcza oraz niszczona \u2013 wci\u0105gana z powrotem do p\u0142aszcza \u2013 w granicach zbie\u017cnych (strefach subdukcji). w wyniku tych proces\u00f3w, materia\u0142 z kt\u00f3rego zbudowane jest dno oceaniczne ulega sta\u0142emu przetwarzaniu. wi\u0119kszo\u015b\u0107 dna ma mniej ni\u017c 100 mln lat, a szacowany wiek najstarszej skorupy oceanicznej, na zachodnim pacyfiku, wynosi 200 mln lat. (3/4 powierzchni ziemi ma skorup\u0119 m\u0142odsz\u0105 ni\u017c 200 mln lat). por\u00f3wnuj\u0105c, najstarsze znalezione na l\u0105dzie skamienia\u0142o\u015bci maj\u0105 ok. 3 mld lat.\nskorupa ziemska kontynentalna sk\u0142ada si\u0119 w znacznej mierze ze ska\u0142 magmowych i metamorficznych o ma\u0142ej g\u0119sto\u015bci \u2013 granitu i andezytu. w mniejszej proporcji w jej sk\u0142ad wchodzi r\u00f3wnie\u017c najcz\u0119\u015bciej wyst\u0119puj\u0105ca ska\u0142a na ziemi \u2013 bazalt, kt\u00f3ry jest podstawowym sk\u0142adnikiem dna oceanicznego. wskutek nagromadzenia si\u0119 materia\u0142u przynoszonego przez czynniki zewn\u0119trzne powstaj\u0105 ska\u0142y osadowe. zajmuj\u0105 one 75% powierzchni, cho\u0107 stanowi\u0105 tylko 5% ska\u0142 skorupy po\u0142o\u017conych na g\u0142\u0119boko\u015bci 10 km. skorup\u0119 ziemsk\u0105 buduj\u0105 g\u0142\u00f3wnie ska\u0142y metamorficzne, powsta\u0142e pod wp\u0142ywem wysokiej temperatury lub ci\u015bnienia z innych ska\u0142, takie jak gnejs, \u0142upek, marmur czy kwarcyt.\nsk\u0142adnikami ska\u0142 s\u0105 minera\u0142y. najcz\u0119\u015bciej wyst\u0119puj\u0105 minera\u0142y z grupy krzemian\u00f3w \u2013\nkwarc, skale\u0144, amfibole, miki, pirokseny i oliwiny. powszechne minera\u0142y z grupy w\u0119glan\u00f3w, to kalcyt (budulec wapienia), aragonit oraz dolomit.\npedosfera to powierzchniowa warstwa skorupy ziemskiej, w kt\u00f3rej zachodz\u0105 procesy glebotw\u00f3rcze. gleba wp\u0142ywa na produkcj\u0119 i rozk\u0142ad biomasy, przep\u0142yw energii i obieg materii w ekosystemie.\n\n\n==== u\u017cytkowanie zasob\u00f3w naturalnych ====\nlitosfera zapewnia zasoby naturalne, kt\u00f3re s\u0105 eksploatowane dla bytowania i gospodarki cz\u0142owieka. niekt\u00f3re z nich to surowce nieodnawialne, kt\u00f3rych ponowne uzupe\u0142nienie w wyniku proces\u00f3w naturalnych jest niemo\u017cliwe w kr\u00f3tkim czasie.\nze z\u0142\u00f3\u017c paliw kopalnych zawartych w skorupie ziemskiej wydobywa si\u0119 rop\u0119 naftow\u0105, w\u0119giel, gaz ziemny, torf i klatrat metanu. s\u0105 one wykorzystywane przez cz\u0142owieka jako g\u0142\u00f3wne \u017ar\u00f3d\u0142o energii. w 2006 oko\u0142o 86% wyprodukowanej energii pochodzi\u0142o z paliw kopalnych, 6,3% z elektrowni wodnych, 5,9% z energii j\u0105drowej, a pozosta\u0142e 1,0% to energia geotermalna, s\u0142oneczna, wiatru i biomasa. z g\u0142\u0119bi ziemi wydobywa si\u0119 te\u017c minera\u0142y rudne zawieraj\u0105ce zwi\u0105zki metali, m.in. rudy \u017celaza, cynku, miedzi i o\u0142owiu.\nz ziemskiej biosfery produkowane s\u0105 naturalnie lub syntetycznie produkty biologiczne, m.in. pokarm, drewno, leki i kompost. cz\u0142owiek u\u017cywa materia\u0142\u00f3w budowlanych do budowy dom\u00f3w i ochrony dobytku. ingeruje tak\u017ce w cykl hydrologiczny dla zapewnienia wody s\u0142odkiej do konsumpcji, cel\u00f3w przemys\u0142owych i nawadniania. wed\u0142ug artyku\u0142u naukowego z 2005, oko\u0142o 40% powierzchni l\u0105du zajmuj\u0105 tereny rolnicze (w tym pastwiska). \u015bwiatowy \u015blad ekologiczny cz\u0142owieka w 2007 wyni\u00f3s\u0142 2,7 globalnych hektar\u00f3w (gha) na osob\u0119, a mo\u017cliwo\u015bci planety do regeneracji zasob\u00f3w naturalnych oszacowano na mniej o 0,6 gha na osob\u0119.\n\n\n=== atmosfera ===\nmas\u0119 atmosfery ziemskiej szacuje si\u0119 na 5,1 \u00d7 1018 kg. na poziomie morza g\u0119sto\u015b\u0107 powietrza wynosi 1,217 kg/m\u00b3, a ci\u015bnienie atmosferyczne \u2013 101,325 kpa i maleje wraz z wysoko\u015bci\u0105. warstwa atmosfery o grubo\u015bci do 100 km (homosfera) sk\u0142ada si\u0119 przede wszystkim z azotu (78% obj\u0119to\u015bci powietrza), tlenu (20,9%) oraz argonu (0,9%). zawiera tak\u017ce \u015bladowe ilo\u015bci dwutlenku w\u0119gla i innych ni\u017c argon gaz\u00f3w szlachetnych. zawarto\u015b\u0107 pary wodnej w atmosferze ulega cz\u0119stej zmianie i wynosi \u015brednio ok. 1%. atmosfera ziemi stale ulatnia si\u0119 w kosmos w tempie oko\u0142o 3 kg wodoru i 50g helu na sekund\u0119.\nnajni\u017csz\u0105 i najcie\u0144sz\u0105 warstw\u0105 atmosfery jest troposfera. jej g\u00f3rna granica zmienia si\u0119 wraz z szeroko\u015bci\u0105 geograficzn\u0105 i por\u0105 roku; wynosi ona od mniej ni\u017c 8 km nad biegunami w zimie do 17,5 km nad azj\u0105 po\u0142udniowo-wschodni\u0105 w lecie.\nbiosfera ziemska zmieni\u0142a sk\u0142ad chemiczny atmosfery. ewolucja fotosyntezy tlenowej ok. 2,7 mld lat temu doprowadzi\u0142a do wzrostu zawarto\u015bci tlenu w atmosferze. umo\u017cliwi\u0142o to rozw\u00f3j organizm\u00f3w aerobowych i uformowanie si\u0119 pow\u0142oki ozonowej, kt\u00f3ra blokuje szkodliwe dla organizm\u00f3w \u017cywych promieniowanie ultrafioletowe, pole magnetyczne za\u015b nie dopuszcza do ziemi cz\u0105steczek wiatru s\u0142onecznego.\ninne funkcje atmosfery sprzyjaj\u0105ce \u017cyciu na ziemi to transport pary wodnej, dostawa r\u00f3\u017cnorodnych gaz\u00f3w, spalanie mniejszych meteor\u00f3w przed uderzeniem w powierzchni\u0119 i regulacja temperatury. to ostatnie zjawisko znane jest jako efekt cieplarniany: atmosfera \u201ezatrzymuje\u201d cz\u0119\u015b\u0107 energii termicznej emitowanej z jej powierzchni w kosmos, przez co podnosi si\u0119 temperatura. g\u0142\u00f3wnymi gazami cieplarnianymi s\u0105 para wodna, dwutlenek w\u0119gla, metan, podtlenek azotu i ozon troposferyczny. bez efektu cieplarnianego, \u015brednia temperatura kuli ziemskiej wynosi\u0142aby \u201319 \u00b0c. ze wzgl\u0119du na zr\u00f3\u017cnicowane poch\u0142anianie i odbijanie promieniowania s\u0142onecznego przez zawarte w niej gazy (ultrafiolet poch\u0142aniany jest w du\u017cej mierze przez tlen, zw\u0142aszcza w postaci ozonu, niekt\u00f3re przedzia\u0142y podczerwieni przez gazy cieplarniane) atmosfera ziemska jest przezroczysta jedynie dla \u015bwiat\u0142a o pewnych d\u0142ugo\u015bciach fal. w zwi\u0105zku z tym organizmy wykorzystuj\u0105 g\u0142\u00f3wnie pewien zakres promieniowania s\u0142onecznego, okre\u015blany jako \u015bwiat\u0142o widzialne lub promieniowanie czynne fotosyntetycznie.\n\n\n==== klimat i pogoda ====\nklimat i pogod\u0119 na ziemi kszta\u0142tuj\u0105 trzy podstawowe procesy klimatotw\u00f3rcze: obieg ciep\u0142a, obieg wody i kr\u0105\u017cenie powietrza, a tak\u017ce czynniki geograficzne: uk\u0142ad l\u0105d\u00f3w i ocean\u00f3w, wysoko\u015b\u0107 n.p.m. i odleg\u0142o\u015b\u0107 od morza (oceanu). pogoda to og\u00f3\u0142 zjawisk atmosferycznych zachodz\u0105cych w danej chwili i miejscu. klimat to przebieg zjawisk pogodowych na danym obszarze w okresie wieloletnim (ok. 30 lat).\natmosfera ziemska nie ma okre\u015blonej granicy \u2013 jej g\u0119sto\u015b\u0107 zmniejsza si\u0119 wraz z wysoko\u015bci\u0105, ostatecznie przechodz\u0105c w przestrze\u0144 kosmiczn\u0105. trzy czwarte masy atmosfery zawarte jest w pocz\u0105tkowych 11 km, w warstwie nazywanej troposfer\u0105. s\u0142o\u0144ce nagrzewa powierzchni\u0119 ziemi, a najni\u017csze warstwy atmosfery nagrzewaj\u0105 si\u0119 od powierzchni, co powoduje rozszerzanie powietrza. cieplejsze powietrze jest l\u017cejsze i unosi si\u0119 do g\u00f3ry, w jego miejsce nap\u0142ywa ch\u0142odniejsze, o wi\u0119kszej g\u0119sto\u015bci. proces ten nazywany jest cyrkulacj\u0105 powietrza i prowadzi do redystrybucji ciep\u0142a na planecie. g\u0142\u00f3wne pr\u0105dy powietrzne to pasaty, wiej\u0105ce w strefie do 30\u00b0 szeroko\u015bci geograficznej oraz wiatry zachodnie, wiej\u0105ce od 30\u00b0 do 60\u00b0 szeroko\u015bci. pr\u0105dy morskie r\u00f3wnie\u017c w istotny spos\u00f3b wp\u0142ywaj\u0105 na klimat, w szczeg\u00f3lno\u015bci cyrkulacja termohalinowa, kt\u00f3ra prowadzi do wymiany energii cieplnej pomi\u0119dzy tropikami a strefami polarnymi.\n\nnast\u0119puje r\u00f3wnie\u017c cyrkulacja pary wodnej, pochodz\u0105cej z wyparowywania powierzchni ziemi. kiedy warunki atmosferyczne umo\u017cliwiaj\u0105 unoszenie si\u0119 ciep\u0142ego i wilgotnego powietrza, nast\u0119puje kondensacja (resublimacja lub skraplanie) pary. wskutek tego, powstaj\u0105 chmury i woda spada na powierzchni\u0119 jako opad atmosferyczny. wi\u0119kszo\u015b\u0107 wody transportowana jest na ni\u017csze wysoko\u015bci przez systemy rzeczne, przewa\u017cnie powracaj\u0105c do ocean\u00f3w lub osiadaj\u0105c w jeziorach. ten cykl hydrologiczny to kluczowy mechanizm zapewniaj\u0105cy \u017cycie na l\u0105dzie oraz g\u0142\u00f3wny czynnik erozji powierzchni. ilo\u015b\u0107 opad\u00f3w waha si\u0119 w poszczeg\u00f3lnych rejonach, od poni\u017cej milimetra na rok do kilku metr\u00f3w na rok. jest to uwarunkowane cyrkulacj\u0105 atmosferyczn\u0105, cechami topograficznymi i temperatur\u0105.\nziemi\u0119 mo\u017cna podzieli\u0107 na r\u00f3wnole\u017cnikowe pasy, w kt\u00f3rych wyst\u0119puje wzgl\u0119dnie jednorodny klimat. wyr\u00f3\u017cnia si\u0119 nast\u0119puj\u0105ce strefy klimatyczne, zaczynaj\u0105c od biegun\u00f3w: klimat oko\u0142obiegunowy, umiarkowany, podzwrotnikowy, zwrotnikowy i r\u00f3wnikowy. klimat mo\u017cna te\u017c klasyfikowa\u0107 ze wzgl\u0119du na temperatur\u0119 i ilo\u015b\u0107 opad\u00f3w \u2013 regiony, w kt\u00f3rych wyst\u0119puj\u0105 prawie jednolite masy powietrza. cztery podstawowe masy powietrza to: arktyczne (pa), polarne (pp), zwrotnikowe (pz) i r\u00f3wnikowe (pr).\n\n\n==== atmosfera g\u00f3rna ====\npowy\u017cej troposfery znajduje si\u0119 stratosfera (10\u201350 km n.p.m.), mezosfera (50\u201380 km n.p.m.) i termosfera (80\u2013500 km n.p.m.). wykazuj\u0105 one r\u00f3\u017cnice w pionowym gradiencie temperatury (zmian\u0105 temperatury wraz z wysoko\u015bci\u0105). w stratosferze znajduje si\u0119 pow\u0142oka ozonowa. umowna granica pomi\u0119dzy atmosfer\u0105 ziemsk\u0105 i przestrzeni\u0105 kosmiczn\u0105, przebiegaj\u0105ca na wysoko\u015bci 100 km n.p.m. (w termosferze), nazywa si\u0119 lini\u0105 k\u00e1rm\u00e1na. powy\u017cej tych warstw jest egzosfera, w kt\u00f3rej zanikaj\u0105 ostatnie \u015blady obecno\u015bci powietrza.\nenergia termiczna powoduje, \u017ce niekt\u00f3re cz\u0105steczki znajduj\u0105ce si\u0119 w g\u00f3rnej atmosferze osi\u0105gaj\u0105 pr\u0119dko\u015b\u0107 ucieczki i zdolne s\u0105 do opuszczenia pola grawitacyjnego planety. skutkuje to sta\u0142ym, stopniowym ulatywaniem atmosfery w kosmos. poniewa\u017c wod\u00f3r w stanie wolnym ma ma\u0142\u0105 mas\u0119 atomow\u0105, ulatuje on w szybszym tempie ni\u017c inne gazy. doprowadzi\u0142o to do zmiany stanu planety, z pocz\u0105tkowej redukcji do obecnego utlenienia. cz\u0119\u015bciowa utrata reduktor\u00f3w takich jak wod\u00f3r mia\u0142a by\u0107 przyczyn\u0105 du\u017cej akumulacji tlenu w atmosferze, zdolno\u015b\u0107 tego pierwiastka do ucieczki w przestrze\u0144 kosmiczn\u0105 wp\u0142yn\u0119\u0142a wi\u0119c na rozwini\u0119cie si\u0119 \u017cycia na planecie. jednak w obecnej atmosferze, o du\u017cej zawarto\u015bci tlenu, wi\u0119kszo\u015b\u0107 atom\u00f3w wodoru wchodzi w reakcj\u0119 z tlenem i powstaje woda, kt\u00f3ra ulega kondensacji i nie dociera do g\u00f3rnych warstw atmosfery. jego utrata nast\u0119puje wi\u0119c g\u0142\u00f3wnie poprzez rozbijanie cz\u0105steczek metanu przez \u015bwiat\u0142o s\u0142oneczne w g\u00f3rnej atmosferze.\n\n\n=== hydrosfera ===\nze wzgl\u0119du na unikaln\u0105 w uk\u0142adzie s\u0142onecznym wodn\u0105 pow\u0142ok\u0119 \u2013 hydrosfer\u0119, ziemia ma przydomek \u201eb\u0142\u0119kitnej planety\u201d. tworz\u0105 j\u0105 wody powierzchniowe (oceany, morza, rzeki, jeziora, bagna) i podziemne, jak r\u00f3wnie\u017c lodowce, pokrywy \u015bnie\u017cne oraz para wodna.\n\nnajwa\u017cniejszym sk\u0142adnikiem hydrosfery s\u0105 oceany \u2013 zawieraj\u0105 one ok. 1,35\u00d71018 ton wody (1/4400 masy ziemi), co daje obj\u0119to\u015b\u0107 1,332\u00d7109 km\u00b3. \u015brednia g\u0142\u0119boko\u015b\u0107 ocean\u00f3w wynosi 3800 m, czyli ponad cztery razy wi\u0119cej ni\u017c \u015brednia wysoko\u015b\u0107 kontynent\u00f3w. woda morska ma istotny wp\u0142yw na klimat globalny, poniewa\u017c oceany s\u0105 zbiornikami ciep\u0142a. zmiany w temperaturze powierzchni ocean\u00f3w mog\u0105 prowadzi\u0107 do anomalii pogodowych, takich jak\nel ni\u00f1o. w sk\u0142ad w\u00f3d oceanicznych wchodz\u0105 rozpuszczone gazy atmosferyczne, niezb\u0119dne do \u017cycia organizmom wodnym.\nza trzy najd\u0142u\u017csze rzeki \u015bwiata generalnie uwa\u017ca si\u0119 nil (6695 km), amazonk\u0119 (6400 km) oraz jangcy (6300 km). najwi\u0119kszym jeziorem \u015bwiata jest morze kaspijskie, o powierzchni 386 400 km\u00b2. najwy\u017cszym wodospadem na ziemi jest salto del angel, kt\u00f3ry ma wysoko\u015b\u0107 979 m. najni\u017cej po\u0142o\u017cone podwodne miejsce to g\u0142\u0119bia challengera w rowie maria\u0144skim na pacyfiku, z g\u0142\u0119boko\u015bci\u0105 10 911,4 m.\nwoda na ziemi jest w 97,5% s\u0142ona, a w 2,5% s\u0142odka. wi\u0119kszo\u015b\u0107 wody s\u0142odkiej (68,7%) wyst\u0119puje obecnie w formie lodu. oko\u0142o 3,5% masy ocean\u00f3w stanowi s\u00f3l, kt\u00f3ra pochodzi g\u0142\u00f3wnie z aktywno\u015bci wulkanicznej lub ska\u0142 magmowych.\n\n\n== orbita i rotacja ==\n\n\n=== rotacja ===\nokres obrotu ziemi wok\u00f3\u0142 w\u0142asnej osi wzgl\u0119dem gwiazd odpowiada jednej dobie gwiazdowej, kt\u00f3r\u0105 zdefiniowano jako 86164,098903691 sekund lub 23 godzin 56 minut i 4,098903691 sekund czasu uniwersalnego (ut1). s\u0105 to warto\u015bci u\u015brednione, gdy\u017c okres ten potrafi si\u0119 waha\u0107 o ca\u0142e milisekundy z roku na rok.\nokres obrotu ziemi wok\u00f3\u0142 w\u0142asnej osi wzgl\u0119dem s\u0142o\u0144ca odpowiada jednej dobie s\u0142onecznej lub 86400 sekundom czasu s\u0142onecznego. obecnie, sekunda czasu s\u0142onecznego jest nieznacznie d\u0142u\u017csza ni\u017c sekunda si, poniewa\u017c si\u0142y p\u0142ywowe powoduj\u0105 spowolnienie rotacji planety. od 1820 jeden dzie\u0144 czasu s\u0142onecznego wyd\u0142u\u017cy\u0142 si\u0119 o 2 milisekundy w stosunku do czasu atomowego. w celu utrzymania synchronizacji zegar\u00f3w z obrotem ziemi co pewien czas zegary przestawia si\u0119 o 1 sekund\u0119 zwan\u0105 sekund\u0105 przest\u0119pn\u0105.\nwskutek oddzia\u0142ywania grawitacyjnego s\u0142o\u0144ca i ksi\u0119\u017cyca, kierunek ziemskiej osi obrotu ulega powolnym zmianom w ruchu zwanym precesj\u0105. precesja prowadzi do zatoczenia przez o\u015b obrotu na tle nieba pe\u0142nego okr\u0119gu w roku plato\u0144skim, wynosz\u0105cym ok. 25 800 lat. powoduje to r\u00f3\u017cnice pomi\u0119dzy rokiem gwiazdowym a rokiem zwrotnikowym.\nponiewa\u017c obr\u00f3t ziemi wok\u00f3\u0142 w\u0142asnej osi sprawia, \u017ce s\u0142o\u0144ce wykonuje ruch dzienny na sferze niebieskiej (ok. 24 godziny), \u015bwiat podzielono na 24 strefy czasowe, ka\u017cda po 15 stopni d\u0142ugo\u015bci geograficznej (z lokalnymi r\u00f3\u017cnicami, zwi\u0105zanymi z podzia\u0142em politycznym). strefy czasowe zapisywane s\u0105 wed\u0142ug ich r\u00f3\u017cnicy wzgl\u0119dem czasu uniwersalnego koordynowanego (utc) \u2013 np. utc+1 dla polski. do 1972 mi\u0119dzynarodowy czas podawano wzgl\u0119dem le\u017c\u0105cego na po\u0142udniku zerowym obserwatorium astronomicznego w greenwich (czas uniwersalny lub gmt).\n\n\n=== orbita ===\nziemia wykonuje jeden obr\u00f3t wok\u00f3\u0142 s\u0142o\u0144ca na ka\u017cde 365,256 dni czasu s\u0142onecznego, co odpowiada jednemu roku gwiazdowemu. \u015brednia odleg\u0142o\u015b\u0107 od s\u0142o\u0144ca wynosi 150 mln km. z punktu widzenia ziemskiego obserwatora, s\u0142o\u0144ce wykonuje pozorny ruch na wsch\u00f3d wzgl\u0119dem gwiazd, z szybko\u015bci\u0105 ok. 1\u00b0/dzie\u0144. pr\u0119dko\u015b\u0107 orbitalna planety wynosi \u015brednio 29,78 km/s.\nksi\u0119\u017cyc obraca si\u0119 wraz z ziemi\u0105 wok\u00f3\u0142 wsp\u00f3lnego \u015brodka masy raz na 27,32 dni wzgl\u0119dem gwiazd (miesi\u0105c gwiazdowy). \u015brodek masy uk\u0142adu ziemia \u2013 ksi\u0119\u017cyc znajduje si\u0119 w przybli\u017ceniu w 3/4 promienia ziemi od jej \u015brodka. jako uk\u0142ad ziemia-ksi\u0119\u017cyc obracaj\u0105cy si\u0119 wok\u00f3\u0142 s\u0142o\u0144ca, okres miesi\u0105ca synodycznego pomi\u0119dzy kolejnymi nowiami ksi\u0119\u017cyca wynosi 29,53 dni. ogl\u0105dany z p\u00f3\u0142nocnego bieguna niebieskiego, ruch ziemi i ksi\u0119\u017cyca jest lewoskr\u0119tny. p\u0142aszczyzna orbity nie jest r\u00f3wnoleg\u0142a do p\u0142aszczyzny r\u00f3wnika: o\u015b ziemska jest nachylona ok. 23,44\u00b0 do prostej prostopad\u0142ej do p\u0142aszczyzny ziemia-s\u0142o\u0144ce, a p\u0142aszczyzna ziemia-ksi\u0119\u017cyc jest nachylona ok. 5\u00b0 wzgl\u0119dem p\u0142aszczyzny ziemia-s\u0142o\u0144ce. bez tych nachyle\u0144, raz na dwa tygodnie nast\u0119powa\u0142oby za\u0107mienie s\u0142o\u0144ca lub ksi\u0119\u017cyca (na przemian).\n\npromie\u0144 strefy hilla ziemi wynosi ok. 1,5 gm (1 500 000 km). jest to maksymalny dystans, na kt\u00f3rym si\u0142a oddzia\u0142ywania grawitacyjnego ziemi na mniejsze obiekty jest wi\u0119ksza ni\u017c s\u0142o\u0144ca i innych planet. cia\u0142a niebieskie znajduj\u0105ce si\u0119 w tej strefie mog\u0105 orbitowa\u0107 wok\u00f3\u0142 planety, b\u0119d\u0105ce poza ni\u0105 zostan\u0105 od niej oddalone wskutek oddzia\u0142ywania grawitacyjnego s\u0142o\u0144ca. w pobli\u017cu planety lub na jej powierzchni dominuje przyci\u0105ganie ziemi objawiaj\u0105ce si\u0119 przyspieszeniem spadaj\u0105cych swobodnie na powierzchni\u0119 ziemi cia\u0142. standardowa warto\u015b\u0107 przyspieszenia to 9,80665 m/s\u00b2, jednak zmienia si\u0119 ono wraz z szeroko\u015bci\u0105 geograficzn\u0105 i wysoko\u015bci\u0105 nad poziomem morza.\nziemia wraz z uk\u0142adem s\u0142onecznym po\u0142o\u017cona jest 28 000 lat \u015bwietlnych od centrum drogi mlecznej, w ramieniu oriona. znajduje si\u0119 oko\u0142o 20 lat \u015bwietlnych od p\u0142aszczyzny r\u00f3wnika galaktyki.\n\n\n=== nachylenie osi ===\nze wzgl\u0119du na ruch obrotowy i nachylenie osi ziemskiej wzgl\u0119dem p\u0142aszczyzny ekliptyki, ilo\u015b\u0107 promieniowania s\u0142onecznego docieraj\u0105cego w dane miejsce na powierzchni planety jest zmienna. prowadzi to do waha\u0144 klimatu w przeci\u0105gu ca\u0142ego roku, w szczeg\u00f3lno\u015bci do wyst\u0119powania p\u00f3r roku. kiedy biegun p\u00f3\u0142nocny zwr\u00f3cony jest w stron\u0119 s\u0142o\u0144ca, na p\u00f3\u0142kuli p\u00f3\u0142nocnej trwa wiosna lub lato, a na po\u0142udniowej jesie\u0144 lub zima, a kiedy jest od niego odwr\u00f3cony, wyst\u0119puje odwrotne zjawisko. w czasie wiosny i lata dni s\u0105 d\u0142u\u017csze, a s\u0142o\u0144ce po\u0142o\u017cone jest wy\u017cej na niebie; w jesieni i zimie, klimat si\u0119 och\u0142adza, a dni s\u0105 kr\u00f3tsze. w kr\u0119gach polarnych s\u0142o\u0144ce okresowo znajduje si\u0119 stale pod horyzontem \u2013 od 20 godzin nad ko\u0142ami podbiegunowymi do 179 dni nad biegunami. je\u017celi stan taki utrzymuje si\u0119 przez co najmniej 24 godziny, zjawisko okre\u015blane jest jako noc polarna. przeciwnym zjawiskiem jest okres, podczas kt\u00f3rego tarcza s\u0142oneczna pozostaje stale nad horyzontem \u2013 od 20 godzin do 186 dni. je\u017celi utrzymuje si\u0119 to przez co najmniej 24 godziny, wyst\u0119puje dzie\u0144 polarny.\npodstaw\u0105 wyznaczania dat zmian astronomicznych p\u00f3r roku jest zjawisko przesilenia (momentu maksymalnego nachylenia si\u0119 lub odchylenia si\u0119 osi ziemskiej od s\u0142o\u0144ca) oraz r\u00f3wnonocy (czasu, w kt\u00f3rym o\u015b ziemi le\u017cy w p\u0142aszczy\u017anie prostopad\u0142ej do kierunku ziemia \u2013 s\u0142o\u0144ce). przesilenie letnie nast\u0119puje ok. 21 czerwca, przesilenie zimowe \u2013 21 grudnia, r\u00f3wnonoc wiosenna nast\u0119puje ok. 20 marca, a r\u00f3wnonoc jesienna \u2013 23 wrze\u015bnia.\nw czasach nowo\u017cytnych ziemia osi\u0105ga peryhelium (punkt najwi\u0119kszego zbli\u017cenia si\u0119 do s\u0142o\u0144ca) 3 stycznia, a aphelium (punkt najwi\u0119kszego oddalenia si\u0119 od s\u0142o\u0144ca) oko\u0142o 4 lipca. daty te ulegaj\u0105 jednak zmianom wskutek precesji i innych cyklicznych zmian orbity ziemskiej, zwanych cyklami milankovicia. przy peryhelium warto\u015b\u0107 docieraj\u0105cej na planet\u0119 energii s\u0142onecznej wzrasta o 6,9% w odniesieniu do aphelium. poniewa\u017c p\u00f3\u0142kula po\u0142udniowa zwr\u00f3cona jest w stron\u0119 s\u0142o\u0144ca, w okresie kiedy dystans ziemi od gwiazdy jest bliski warto\u015bci minimalnej, otrzymuje ona og\u00f3lnie w przeci\u0105gu ca\u0142ego roku wi\u0119cej energii. jednak wody oceaniczne p\u00f3\u0142kuli po\u0142udniowej absorbuj\u0105 wi\u0119kszo\u015b\u0107 uzyskanej energii s\u0142onecznej, co wp\u0142ywa na jej klimat. wi\u0119ksze znaczenie na ilo\u015b\u0107 promieniowania docieraj\u0105cego na dan\u0105 powierzchni\u0119 ma nachylenie osi. k\u0105t nachylenia osi obrotu jest relatywnie stabilny. o\u015b podlega jednak drganiu zwanym nutacj\u0105, kt\u00f3rej najwi\u0119ksza sk\u0142adowa ma okres 18,6 roku (zob. te\u017c nachylenie osi ziemi, precesja osi ziemi).\n\n\n== ksi\u0119\u017cyc ==\nksi\u0119\u017cyc to jedyny sta\u0142y naturalny satelita ziemski. jego \u015brednica wynosi 3474,8 km (ok. 1/4 \u015brednicy ziemi), co czyni go najwi\u0119kszym ksi\u0119\u017cycem w uk\u0142adzie s\u0142onecznym w stosunku do orbitowanej planety. masa satelity wynosi 7,349\u00d71022 kg, a okres orbitalny trwa 27 dni 7 godzin 43,7 minut.\noddzia\u0142ywanie grawitacyjne pomi\u0119dzy ziemi\u0105 a ksi\u0119\u017cycem wywo\u0142uje p\u0142ywy morskie na planecie. to samo oddzia\u0142ywanie spowodowa\u0142o spowolnienie rotacji ksi\u0119\u017cyca, wskutek czego satelita jest obecnie w obrocie synchronicznym: okres obrotu ksi\u0119\u017cyca wok\u00f3\u0142 w\u0142asnej osi r\u00f3wny jest okresowi obiegu wok\u00f3\u0142 ziemi. wskutek tego, zwr\u00f3cony jest on do planety stale t\u0105 sam\u0105 stron\u0105. ze wzgl\u0119du na rotacj\u0119, o\u015bwietlenie przez s\u0142o\u0144ce widocznej z ziemi cz\u0119\u015bci ksi\u0119\u017cyca jest zmienne, co objawia si\u0119 w cyklicznej zmianie faz ksi\u0119\u017cyca.\ndzia\u0142anie si\u0142 p\u0142ywowych powoduje, \u017ce ksi\u0119\u017cyc oddala si\u0119 od ziemi z szybko\u015bci\u0105 38 mm na rok. wynik\u0142e z tego wyd\u0142u\u017canie si\u0119 dnia ziemskiego o 23 \u03bcs na rok kumuluje si\u0119 znacz\u0105co w skali setek milion\u00f3w lat. przyk\u0142adowo, we wczesnym \u015brodkowym dewonie (ok. 400 mln lat temu) jeden rok mia\u0142 410 \u00f3wczesnych dni, a miesi\u0105c mia\u0142 31,5 dnia.\nwed\u0142ug niekt\u00f3rych artyku\u0142\u00f3w naukowych, ksi\u0119\u017cyc mia\u0142 du\u017cy wp\u0142yw na rozw\u00f3j \u017cycia na ziemi poprzez \u0142agodzenie klimatu planety. dowody paleontologiczne i symulacje komputerowe wykazuj\u0105, \u017ce oddzia\u0142ywanie p\u0142ywowe z satelit\u0105 stabilizuje nachylenie ziemskiej osi obrotu. bez tej stabilizacji przeciwko momentom si\u0142y aplikowanym przez s\u0142o\u0144ce i inne planety, o\u015b ziemi mog\u0142aby podlega\u0107 chaotycznym zmianom w skali setek milion\u00f3w lat, co ma miejsce w przypadku marsa. zr\u00f3wnanie si\u0119 osi obrotu z p\u0142aszczyzn\u0105 ekliptyki doprowadzi\u0142oby do wyst\u0119powania skrajnych p\u00f3r roku \u2013 jeden biegun znajdowa\u0142by si\u0119 na wprost s\u0142o\u0144ca w okresie letnim, a drugi w okresie zimowym. w rezultacie wygin\u0119\u0142yby wi\u0119ksze zwierz\u0119ta i cz\u0119\u015b\u0107 ro\u015blinno\u015bci.\n\u015brednica s\u0142o\u0144ca jest ok. 400-krotnie wi\u0119ksza ni\u017c \u015brednica satelity, za\u015b odleg\u0142o\u015b\u0107 ziemi od s\u0142o\u0144ca jest 400-krotnie wi\u0119ksza w por\u00f3wnaniu do ksi\u0119\u017cyca. wskutek tego rozmiar k\u0105towy (pozorny rozmiar) obu cia\u0142 jest niemal jednakowy, a na ziemi dochodzi do ca\u0142kowitego lub obr\u0105czkowego za\u0107mienia s\u0142o\u0144ca.\n\nponadto z ziemi\u0105 oddzia\u0142uje co najmniej pi\u0119\u0107 obiekt\u00f3w koorbitalnych: 2014 ol339, (3753) cruithne, 2002 aa29, 2003 yn107 i (164207) 2004 gu9.\n\n\n== planetoidy troja\u0144skie ==\nksi\u0119\u017cyc nie jest jedynym obiektem, kt\u00f3ry stale towarzyszy ziemi podczas jej obiegu wok\u00f3\u0142 s\u0142o\u0144ca. aktualnie synchronicznie z nasz\u0105 planet\u0105 s\u0142o\u0144ce obiega tak\u017ce zaobserwowana w 2010 roku planetoida 2010 tk7, ma ona \u015brednic\u0119 oko\u0142o 300 metr\u00f3w i jest zaliczana do grupy planetoid troja\u0144skich. takie obiekty znano wcze\u015bniej dla jowisza, marsa i neptuna, jednak 2010 tk7 jest pierwsz\u0105 planetoid\u0105 w ten spos\u00f3b zwi\u0105zan\u0105 z ziemi\u0105.\n\n\n== historia bada\u0144 i kultura ==\nziemia to jedyna planeta, kt\u00f3rej polska nazwa nie wywodzi si\u0119 z mitologii greckiej ani rzymskiej. symbolem astronomicznym ziemi jest r\u00f3wnoramienny krzy\u017c wpisany w okr\u0105g, znany jako krzy\u017c s\u0142oneczny, krzy\u017c odyna lub krzy\u017c celtycki. pocz\u0105tkowym symbolem astronomicznym planety by\u0142o jab\u0142ko kr\u00f3lewskie.\nz ziemi\u0105 wi\u0105za\u0142y si\u0119 szeroko rozpowszechnione kulty b\u00f3stw tellurycznych i chtonicznych, w\u015br\u00f3d kt\u00f3rych przewa\u017ca\u0142y b\u00f3stwa \u017ce\u0144skie. w wielu kulturach, bogini matka (lub matka ziemia) przedstawiana jest jako bogini p\u0142odno\u015bci, pomy\u015blno\u015bci i dostatku. aztekowie nazywali planet\u0119 tonan lub tonantzin \u2013 \u201enasza matka\u201d, inkowie \u2013 pachamama (\u201ematka ziemia\u201d). chi\u0144ska bogini ziemi houtu jest podobna do gai, ziemi-matki w mitologii greckiej. hindusi nazywali j\u0105 bhuma devi \u2013 \u201ebogini ziemi\u201d, a s\u0142owianie \u2013 mokosz. w mitologii skandynawskiej, bogini ziemi j\u00f6rd by\u0142a matk\u0105 thora. w mitologii staro\u017cytnego egiptu ziemi\u0119 uto\u017csamia m\u0119skie b\u00f3stwo geb.\n\nwiele mitologii i wierze\u0144 religijnych zawiera opowie\u015bci dotycz\u0105ce powstania ziemi wskutek interwencji boga lub b\u00f3stw. r\u00f3\u017cnorodne grupy religijne, do kt\u00f3rych przynale\u017c\u0105 m.in. fundamentalne od\u0142amy protestantyzmu i islamu zak\u0142adaj\u0105, \u017ce opis stworzenia \u015bwiata zawarty w ich \u015bwi\u0119tych ksi\u0119gach jest prawd\u0105 dos\u0142own\u0105 i powinien by\u0107 traktowany na r\u00f3wni lub zast\u0105pi\u0107 obecny pogl\u0105d naukowy nt. uformowania si\u0119 ziemi i rozwoju \u017cycia na planecie. \u015brodowiska naukowe, a tak\u017ce inne (ni\u017c wy\u017cej wymienione) grupy religijne sprzeciwiaj\u0105 si\u0119 tym twierdzeniom. jednym z aspekt\u00f3w kontrowersji jest sprzeciw wobec teorii ewolucji przez zwolennik\u00f3w kreacjonizmu i inteligentnego projektu.\nw staro\u017cytno\u015bci rozpowszechniony by\u0142 pogl\u0105d, \u017ce ziemia jest p\u0142aska. ludy mezopotamii przedstawia\u0142y \u015bwiat jako p\u0142aski dysk otoczony przez ocean, a egipcjanie jako kwadrat. wed\u0142ug chi\u0144czyk\u00f3w ziemia mia\u0142a kszta\u0142t kwadratu, z nasadzonym na nim za pomoc\u0105 filar\u00f3w okr\u0105g\u0142ym niebem. najstarsze znane mapy \u015bwiata pochodz\u0105 z babilonii \u2013 imago mundi, wykonana w vi\u2013v wieku p.n.e. oraz grecji, kt\u00f3r\u0105 wykona\u0142 anaksymander. koncepcja kulistej ziemi pojawi\u0142a si\u0119 najp\u00f3\u017aniej w vi wieku p.n.e. \u2013 znana by\u0142a pitagorejczykom, spo\u015br\u00f3d kt\u00f3rych niekt\u00f3rzy utrzymywali ponadto, \u017ce ziemia nie jest centrum wszech\u015bwiata (filolaos z tarentu). po iii wieku p.n.e. fakt, \u017ce planeta jest okr\u0105g\u0142a akceptowali wszyscy wykszta\u0142ceni obywatele grecji i rzymu. oko\u0142o 240 roku p.n.e. eratostenes oszacowa\u0142 obw\u00f3d planety (z 5\u201310% b\u0142\u0119dem pomiarowym) i nachylenie osi wzgl\u0119dem p\u0142aszczyzny ekliptyki.\nw \u015bredniowieczu, z nielicznymi wyj\u0105tkami (topografia chrze\u015bcija\u0144ska), nie by\u0142o w europie wykszta\u0142conych ludzi, kt\u00f3rzy uwa\u017caliby, \u017ce ziemia jest p\u0142aska, a wydana w xiii w. praca sacrobosco o sferach sta\u0142a si\u0119 podstawowym podr\u0119cznikiem akademickim przez nast\u0119pne cztery stulecia.\npost\u0119p techniczny w nawigacji i budownictwie okr\u0119towym doprowadzi\u0142 do epoki wielkich odkry\u0107 geograficznych na prze\u0142omie xv i xvi wieku. w 1488 bartolomeu dias op\u0142yn\u0105\u0142 przyl\u0105dek dobrej nadziei, w 1492 dotarcie do wybrze\u017cy ameryki przez kolumba zapocz\u0105tkowa\u0142o jej europejsk\u0105 kolonizacj\u0119, a w 1498 vasco da gama odkry\u0142 drog\u0119 morsk\u0105 do indii. w latach 1519\u20131521 ferdynand magellan jako pierwszy europejczyk odby\u0142 podr\u00f3\u017c dooko\u0142a \u015bwiata. wydana w 1543 o obrotach sfer niebieskich miko\u0142aja kopernika zawiera teori\u0119 heliocentrycznej budowy \u015bwiata i stwierdza, \u017ce ziemia kr\u0105\u017cy wok\u00f3\u0142 s\u0142o\u0144ca. zast\u0105pi\u0142a ona ptolemeuszowy geocentryzm, kt\u00f3ry g\u0142osi\u0142, \u017ce ziemia jest centrum wszech\u015bwiata. w 1570 abraham ortelius jako pierwszy wyda\u0142 usystematyzowany zbi\u00f3r map \u015bwiata \u2013 theatrum orbis terrarum. w latach 1585\u20131595 kolekcj\u0119 map opublikowa\u0142 r\u00f3wnie\u017c gerard merkator i nazwa\u0142 zbi\u00f3r atlasem, nawi\u0105zuj\u0105c do mitologicznego atlasa.\n\npierwsze zdj\u0119cie ziemi z przestrzeni kosmicznej (z wysoko\u015bci 105 km) wykona\u0142a 24 pa\u017adziernika 1946 kamera umieszczona na rakiecie v-2 wystrzelonej przez stany zjednoczone z poligonu white sands missile range. pierwsze zdj\u0119cia ziemi z orbity oko\u0142oziemskiej wykona\u0142 satelita explorer 6 w 1959. jurij gagarin w 1961 zosta\u0142 pierwszym cz\u0142owiekiem, kt\u00f3ry obserwowa\u0142 planet\u0119 z przestrzeni kosmicznej. za\u0142oga apollo 8 w 1968 jako pierwsza obserwowa\u0142a wsch\u00f3d ziemi z orbity ksi\u0119\u017cycowej i wykona\u0142a w\u00f3wczas s\u0142ynne zdj\u0119cie \u201eearthrise\u201d. w 1972 za\u0142oga apollo 17 wykona\u0142a z orbity oko\u0142oziemskiej s\u0142ynne zdj\u0119cie \u201eblue marble\u201d. fotografia przedstawia kul\u0119, w kt\u00f3rej znajduje si\u0119 pokryty chmurami b\u0142\u0119kitny ocean, przedzielony zielono-br\u0105zowymi kontynentami. jest to jedno z najbardziej rozpowszechnionych zdj\u0119\u0107 w historii i jedna z niewielu fotografii ca\u0142kowicie o\u015bwietlonej planety. z kolei zdj\u0119cie ziemi zrobione przez opuszczaj\u0105cego uk\u0142ad s\u0142oneczny voyagera 1 z 1990 zainspirowa\u0142o carla sagana do nazwania fotografii \u201epale blue dot\u201d (bladoniebieska kropka).\nw ci\u0105gu ostatnich dwu stuleci wy\u0142oni\u0142y si\u0119 nurty zwracaj\u0105ce uwag\u0119 na negatywny wp\u0142yw cz\u0142owieka na planet\u0119. proponowane przeciwdzia\u0142anie to ochrona \u015brodowiska, mi\u0119dzy innymi poprzez kontrol\u0119 zasob\u00f3w naturalnych (np. wody i las\u00f3w), przeciwdzia\u0142anie zanieczyszczeniom i racjonalne u\u017cytkowanie grunt\u00f3w. ekolodzy, m.in. organizacje o globalnym zasi\u0119gu \u2013 greenpeace i world wildlife fund, apeluj\u0105 o zmiany w polityce spo\u0142ecznej i racjonaln\u0105 eksploatacj\u0119 surowc\u00f3w, w szczeg\u00f3lno\u015bci zasob\u00f3w nieodnawialnych, takich jak ropa naftowa. apelom tym przeciwstawiaj\u0105 si\u0119 niekt\u00f3re firmy i organizacje, zwracaj\u0105ce uwag\u0119 na koszt ekonomiczny ochrony \u015brodowiska. od lat 60. xx wieku niekt\u00f3rzy przedstawiaj\u0105 planet\u0119 jako \u201estatek kosmiczny ziemia\u201d (ang. spaceship earth), z systemem podtrzymywania \u017cycia, kt\u00f3ry wymaga sta\u0142ej konserwacji. istnieje r\u00f3wnie\u017c hipoteza gai, sugeruj\u0105ca, \u017ce ziemska biosfera i czynniki fizyczne stanowi\u0105 jeden sp\u00f3jny organizm. od lat 70. xx wieku 22 kwietnia obchodzony jest \u015bwiatowy dzie\u0144 ziemi.\n\n\n== symbole ==\nmi\u0119dzynarodowa unia astronomiczna proponuje oznaczenie e od angielskiej nazwy earth. w\u015br\u00f3d symboli graficznych mo\u017cna wyr\u00f3\u017cni\u0107:\n\njednym z nieoficjalnych symboli planety jest flaga ziemi.\n\n\n== zobacz te\u017c ==\nruch obiegowy ziemi\n\n\n== uwagi ==\n\n\n== przypisy ==\n\n\n== bibliografia ==\ntjeerd h. van andel, t\u0142umaczy\u0142 z j\u0119zyka angielskiego wies\u0142aw studencki: nowe spojrzenie na star\u0105 planet\u0119: zmienne oblicze ziemi. warszawa: wydawnictwo naukowe pwn, 1997. orygina\u0142 dost\u0119pny w google books: new views on an old planet: a history of global change. isbn 83-01-12244-7. oclc 69596972.brak strony w ksi\u0105\u017cce\ncliff ollier: tektonika a formy krajobrazu. warszawa: wydawnictwa geologiczne, 1987. orygina\u0142 skatalogowany przez australian government/geoscience australia: tectonics and landforms / cliff ollier ; series editor: k.m. clayton.. isbn 83-220-0254-8.brak strony w ksi\u0105\u017cce\njerzy dzik: dzieje \u017cycia na ziemi. wprowadzenie do paleobiologii. t. wydanie 3. unowocze\u015bnione. warszawa: wydawnictwo naukowe pwn, 2003. isbn 83-01-14038-0. oclc 69558361.brak strony w ksi\u0105\u017cce\nwilliam schopf: kolebka \u017cycia: o narodzinach i najstarszych \u015bladach \u017cycia na ziemi. 2002. orygina\u0142 dost\u0119pny w google books: cradle of life by j. william schopf. isbn 83-01-13685-5. oclc 69509199.brak strony w ksi\u0105\u017cce\n\n\n== linki zewn\u0119trzne ==\nwww.nineplanets.pl \u2013 ziemia. nineplanets.pl. [zarchiwizowane z tego adresu (2005-11-02)].\nprofil ziemi na stronie nasa. [w:] solar system exploration [on-line]. nasa. [dost\u0119p 2014-08-04]. [zarchiwizowane z tego adresu (2013-05-11)]. (ang.).\nnasa earth observatory (ang.) \u2013 obserwacje planety prowadzone przez nasa\nagu reference shelf. agu.org. [zarchiwizowane z tego adresu (2009-02-27)]. (internet archive) (ang.) \u2013 pe\u0142ny dost\u0119p do podr\u0119cznik\u00f3w opisuj\u0105cych budow\u0119 i struktur\u0119 ziemi\nusgs geomagnetism program (ang.) \u2013 obserwacje pola magnetycznego ziemi\nziemia widoczna z marsa (ang.)\nwsch\u00f3d ziemi nad powierzchni\u0105 ksi\u0119\u017cyca w hd. space.jaxa.jp. [zarchiwizowane z tego adresu (2008-04-27)]. (ang.)."