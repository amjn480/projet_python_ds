"l'hellas verona football club, meglio noto come hellas verona o pi\u00f9 semplicemente verona, \u00e8 una societ\u00e0 calcistica italiana con sede nella citt\u00e0 di verona. milita in serie a, la massima divisione del campionato italiano.\nfondata nel 1903 con il nome di associazione calcio hellas, dall'istituzione della serie a a girone unico (1929) \u00e8 stata l'unica squadra di una citt\u00e0 non capoluogo di regione a vincere, nella stagione 1984-85, il campionato di massima serie. proprio gli anni 80 del xx secolo sono stati il periodo di maggiori soddisfazioni sportive per il club, che arriv\u00f2 anche due volte consecutive (delle tre complessive) in finale di coppa italia, disputando inoltre diverse partite nelle coppe europee (con una partecipazione alla coppa dei campioni e due alla coppa uefa). i giallobl\u00f9 hanno partecipato a 33 campionati di serie a, 53 di serie b e 6 di serie c/serie c1; la compagine scaligera \u00e8 inoltre la seconda (alle spalle del brescia) per presenze nel campionato cadetto, torneo che ha vinto in tre occasioni. occupa il tredicesimo posto nella graduatoria della tradizione sportiva italiana secondo i criteri della figc.i colori sociali del verona, il giallo e il blu, richiamano quelli dello stemma della citt\u00e0 veneta, che sono in realt\u00e0 l'oro e l'azzurro. i soprannomi della squadra sono \"i mastini\" e \"gli scaligeri\", in riferimento alla famiglia della scala che govern\u00f2 verona tra il xiii e il xiv secolo; lo stemma araldico degli scaligeri \u00e8 richiamato sulla tenuta di gioco e sul marchio societario come un'immagine stilizzata di due possenti mastini rivolti in direzioni opposte.\n\n\n== storia ==\n\n\n=== dalla nascita agli anni '60 ===\nnella primavera del 1903 un gruppo di studenti del liceo classico \"scipione maffei\" di verona fond\u00f2 una squadra di calcio e, su proposta del professor decio corubolo, per l'appunto insegnante di greco, la battezz\u00f2 associazione calcio hellas (per ricordare l'antica ellade, ovvero l'odierna grecia); primo presidente venne eletto il conte fratta pasini, con un fondo associativo pari a 32 lire. nel 1919, dopo la prima guerra mondiale, l'hellas assunse la denominazione football club hellas verona, accogliendo, per fusione, la societ\u00e0 minore denominata verona.all'avvio della serie a a girone unico la squadra, che un anno prima aveva incorporato, per fusione, due rivali veronesi, bentegodi e scaligera, assumendo la denominazione a.c. verona, part\u00ec dal campionato di serie b, in seguito al brutto piazzamento (12\u00ba posto) ottenuto l'anno precedente nella divisione nazionale, che imped\u00ec al club di iscriversi alla serie a. al suo debutto nel campionato cadetto (1929-1930) chiuse con un incoraggiante sesto posto, con 7 punti di distacco dal legnano promosso nella massima serie.\nnel 1941, mentre imperversava il secondo conflitto mondiale, il verona, dopo un decennio interamente trascorso in serie b, affront\u00f2 uno dei suoi peggiori momenti storici, retrocedendo in serie c. i giallobl\u00f9 riuscirono per\u00f2 a risalire abbastanza in fretta, nel giro di due sole stagioni (1943).\n\ndopo essere tornato nella categoria superiore, il verona inizi\u00f2 un lungo periodo in serie b, finch\u00e9, dopo quattordici anni, vinse il suo primo campionato di serie b: infatti, nel 1957 i giallobl\u00f9, allenati da angelo piccioli (secondo allenatore pi\u00f9 presente sulla panchina scaligera con 225 panchine, dietro al solo bagnoli), furono i protagonisti del torneo e, pareggiando in casa con il como per 1-1 nell'ultima giornata, ottennero il punto decisivo per la tanto agognata promozione.\nil verona rest\u00f2 in serie a una sola stagione (1957-1958): a un ottimo girone di andata che vide i giallobl\u00f9 girare la boa alla rassicurante quota di 18 punti in 17 partite, segu\u00ec infatti un disastroso girone di ritorno che ebbe come epilogo la sconfitta contro il bari (secondo classificato della serie b 1957-1958) nel doppio spareggio che determin\u00f2 la retrocessione della societ\u00e0 scaligera in cadetteria.\nnell'estate del 1958 il verona assorb\u00ec un club minore veronese, l'a.s. hellas, neopromosso in serie c, in modo da poter riprendere la denominazione di associazione calcio hellas verona in omaggio alle sue origini. seguirono quindi dei campionati anonimi, nobilitati per\u00f2 dalla semifinale della coppa italia 1963-1964, raggiunta con una vittoria per 1-0 in casa della juventus.\nnel 1968, dopo un'ambiziosa campagna acquisti, il verona del neo-presidente saverio garonzi, guidato in panchina da nils liedholm, riconquist\u00f2 la categoria esattamente un decennio dopo l'ultima promozione. il salto di categoria venne guadagnato all'ultima giornata, grazie alla vittoria per 1-0 sul padova, ma soprattutto alla vittoria in trasferta in rimonta (1-2) contro la diretta concorrente bari, alla penultima.\n\n\n=== anni '70 e '80 ===\nl'hellas, al ritorno in massima serie dopo la breve avventura in serie a del 1958, stavolta si salv\u00f2 con relativa facilit\u00e0, conducendo una stagione equilibrata chiusa al decimo posto mentre, nelle stagioni successive, riusc\u00ec ad inanellare una serie di importanti salvezze in massima serie. nel 1974 l'hellas fin\u00ec la stagione al quartultimo posto, evitando la retrocessione, ma fu declassato in ultima posizione e condannato alla serie b durante i mesi estivi a causa dello \"scandalo della telefonata\" in cui furono coinvolti il presidente della squadra saverio garonzi e un ex giocatore, sergio clerici. il verona ritorn\u00f2 comunque subito in serie a al termine del successivo campionato cadetto (1975).\nnel 1978 la squadra rimase sfortunatamente coinvolta nell'incidente ferroviario di murazze di vado. a causa di un disguido aereo legato al maltempo, il club veneto era ricorso al treno per raggiungere la capitale, dov'era in programma la sfida di campionato contro la roma: i giocatori e lo staff viaggiavano sul primo vagone della \"freccia della laguna\", che in prossimit\u00e0 di monzuno invest\u00ec le carrozze dell'espresso bari-trieste deragliato pochi secondi prima. destino volle che, al momento del disastro, la formazione si fosse spostata per il pranzo nella carrozza ristorante in coda al treno, uscendo quasi illesa dall'incidente che cont\u00f2 una quarantina di vittime tra le carrozze scagliate dall'urto nel dirupo sottostante.dopo aver disputato dieci campionati su undici in serie a dal 1968 in poi, il verona torn\u00f2 in serie b nel 1979. in cerca di equilibrio e con un profondo ricambio di propriet\u00e0, dirigenti e giocatori, la societ\u00e0 rimase bloccata tra i cadetti per due anni, fino all'arrivo del nuovo tecnico osvaldo bagnoli.\n\ncon l'arrivo dell'allenatore milanese, gi\u00e0 giocatore dell'hellas, ebbe inizio quello che sarebbe stato il ciclo di vittorie pi\u00f9 importante della storia del club scaligero: nella stagione (1981-82) l'hellas, costruito sull'asse garella, tricella, di gennaro, penzo, vinceva il campionato cadetto e costruiva le basi per il suo futuro.\nl'anno successivo i giallobl\u00f9 stupirono tutti e, nel girone di andata della massima serie, contesero a lungo il primo posto della classifica alla roma, che poi vinse lo scudetto; nella tornata di ritorno vi fu l'inevitabile calo di una formazione costruita senza grosse ambizioni, ma gli scaligeri riuscirono comunque a terminare il campionato al quarto posto, guadagnandosi la qualificazione all'edizione successiva della coppa uefa.\nanche nel 1983-84 il verona fu protagonista di un ottimo campionato: esattamente come l'anno prima, alla decima giornata era al primo posto in condominio con la roma e, come l'anno prima, sub\u00ec una flessione nel girone di ritorno che comport\u00f2 un comunque brillante piazzamento finale al sesto posto.\n\n\n==== lo scudetto ====\ndopo aver concluso due campionati nella parte alta della classifica (e nobilitando entrambe le stagioni con la finale di coppa italia) i dirigenti del verona, aiutati dallo sponsor canon, decisero di alzare il tiro. nell'estate del 1984 arrivarono infatti presso la corte scaligera due quotati calciatori stranieri, punti fermi delle rispettive nazionali: il difensore tedesco hans-peter briegel e l'attaccante danese preben elkj\u00e6r. al termine della serie a 1984-85, dopo un campionato condotto in prima posizione dalla prima giornata, il pareggio per 1-1 ottenuto a bergamo contro l'atalanta garant\u00ec all'hellas la conquista dello scudetto con un turno di anticipo.lo scudetto assunse valore non solo perch\u00e9 conseguito in un'epoca in cui le squadre italiane stavano iniziando a riaffermarsi a livello internazionale (la nazionale stessa era campione del mondo), ma anche per la presenza in italia di molti tra i migliori calciatori del mondo, vedi platini, zico, maradona, s\u00f3crates, rummenigge e falc\u00e3o.\n\nil proprietario chiampan cerc\u00f2 in tutti i modi di mantenere il verona ad alti livelli negli anni post-scudetto, ma, a causa della progressiva vendita dei giocatori-chiave che avevano determinato la conquista del campionato dovuta al dissesto economico societario, nella stagione 1989-90 i giallobl\u00f9 retrocedettero in seguito alla sconfitta contro il cesena proprio all'ultima giornata, scivolando quindi in serie b.\n\n\n=== anni '90 e 2000 ===\nnel 1991, nonostante il fallimento della societ\u00e0, i giocatori guidati dall'allenatore eugenio fascetti terminarono comunque il campionato (1990-91) nel migliore dei modi, ottenendo un'insperata promozione in serie a. la squadra retrocesse per\u00f2 di nuovo la stagione successiva, con diverse giornate di anticipo. il verona inizi\u00f2 cos\u00ec a fare l'altalena tra la massima serie e quella cadetta. nel 1995 il club acquis\u00ec nel frattempo il nome hellas verona football club, che mantiene ancora oggi (dopo aver usato, nei quattro anni successivi al fallimento, il nome verona football club). dopo due promozioni (1990-91 con eugenio fascetti e 1995-96 con attilio perotti) seguite da immediate retrocessioni, la vittoria nel campionato di serie b nel 1998-99 sotto la guida del rampante cesare prandelli (il quale mise insieme quell'anno una striscia di otto vittorie consecutive tra la 6\u00aa e la 13\u00aa giornata, record per la serie b italiana, che verr\u00e0 uguagliato da mandorlini nel 2011-12) sembr\u00f2 aprire una nuova fase nella storia del club.\n\nil terzo millennio inizi\u00f2 con gli scaligeri ancora allenati da prandelli, che, dopo un inizio difficile, avviarono una serie di risultati utili consecutivi nel girone di ritorno, chiudendo il campionato di serie a 1999-00 al nono posto. l'anno successivo (2001), invece, l'hellas riusc\u00ec a salvarsi solo dopo aver vinto il doppio spareggio contro la reggina, mentre il campionato 2001-02 si concluse con la retrocessione in seguito alla brutta sconfitta esterna dei veneti contro il piacenza (3-0). seguirono alcune annate anonime disputate in cadetteria, con il verona che non and\u00f2 oltre a sudate salvezze. la squadr\u00e0 sfior\u00f2 poi il ritorno in massima serie nel 2005, quando concluse la stagione al 7\u00ba posto, con un solo punto in meno dell'ascoli (promosso in serie a dopo la squalifica del genoa e i problemi economici di perugia e torino).nella stagione 2006-07 la crisi del verona si acu\u00ec ulteriormente e la societ\u00e0, che aveva terminato il campionato nelle zone basse della classifica, dovette disputare i play-out contro lo spezia, nei quali ebbe la peggio (sconfitta per 2-1 a la spezia e 0-0 a verona), retrocedendo in serie c dopo sessantaquattro anni. nella stagione 2007-08, partito con l'obiettivo di vincere il campionato e di essere \"la juventus della serie c\", il verona chiuse invece ultimo in classifica a pari punti con il manfredonia, evitando la retrocessione diretta solo grazie agli scontri diretti a favore; costretto a disputare i play-out contro la pro patria, vinse la gara di andata per 1-0 e pareggi\u00f2 1-1 al ritorno, riuscendo a salvarsi solo grazie ad un gol segnato dell'uzbeko zeytulaev in pieno recupero. nelle due stagioni successive le prestazioni del verona e la sua situazione societaria migliorarono sensibilmente, tanto che nel 2009-10 la squadra domin\u00f2 a lungo il campionato, senza per\u00f2 riuscire a fare il salto di categoria; gli scaligeri infatti dilapidarono nella volata finale il vantaggio accumulato e furono sconfitti nella finale play-off dal pescara (2-2, 0-1).\n\n\n=== anni 2010 ===\nanche la stagione in cui gli scaligeri riuscirono finalmente a centrare la promozione (2010-11) era iniziata negativamente, tanto che il tecnico giuseppe giannini era stato esonerato alla 13\u00aa giornata con la squadra nei bassifondi della classifica. sotto la guida del nuovo allenatore andrea mandorlini, l'hellas riusc\u00ec per\u00f2 a completare un'insperata rimonta che permise di raggiungere il quinto posto (l'ultimo utile per disputare i play-off) nelle ultime giornate di campionato. gli scaligeri, dopo aver eliminato il sorrento, conquistarono la loro seconda finale play-off consecutiva e nel doppio confronto riuscirono infine a superare la salernitana (2-0; 0-1), tornando in cadetteria dopo quattro anni.nella stagione 2011-12 i giallobl\u00f9, al ritorno in serie b, disputarono subito un campionato di eccellente livello, chiudendo la stagione regolare al quarto posto, qualificandosi per i play-off e mettendo insieme una striscia di dodici vittorie casalinghe consecutive. in semifinale il varese si impose per\u00f2 nel doppio confronto, vincendo per 2-0 nella gara di andata e pareggiando al bentegodi (1-1).\nnella stagione 2012-13, dopo una lunga volata a tre, l'hellas conquist\u00f2 il secondo posto con 82 punti, a tre lunghezze dal sassuolo vincitore del torneo (85), ma soprattutto a due di vantaggio sul livorno (80); gli scaligeri tornarono cos\u00ec nella massima serie dopo ben undici anni. il centravanti daniele cacia conquist\u00f2 inoltre il titolo di capocannoniere del campionato con 24 reti (fu il primo giocatore scaligero a riuscire nell'impresa).\nnel campionato di serie a 2013-2014 il verona disput\u00f2 un ottimo girone d'andata, chiuso al sesto posto in classifica, in lotta per l'europa, con un rinato luca toni e la gradita sorpresa di un giovane paraguaiano in prestito dal porto, juan iturbe, risultato la sorpresa del campionato. la squadra lott\u00f2 fino alla fine della stagione per un posto in europa league ma chiuse infine al decimo posto, dopo aver eguagliato sia il proprio record di sei vittorie consecutive in casa che quello del maggior numero di successi in una singola stagione di massima serie (16).nella stagione 2014-15 il verona chiuse al tredicesimo posto; luca toni si laure\u00f2 capocannoniere della serie a con 22 reti, diventando il primo attaccante a fregiarsi di tale titolo con il club scaligero e contemporaneamente il miglior realizzatore di sempre dell'hellas verona nel massimo campionato. durante l'estate, il direttore sportivo sogliano salut\u00f2 il verona dopo tre stagioni e lasci\u00f2 il posto a bigon.nel campionato 2015-16 un verona in grave difficolt\u00e0 e poco incisivo si ritrov\u00f2 confinato in zona retrocessione per tutta la stagione. a fine novembre la carenza di risultati port\u00f2 all'esonero di mandorlini, che lasci\u00f2 la panchina dopo sei stagioni; al suo posto viene ingaggiato luigi delneri. il cambio di panchina non port\u00f2 per\u00f2 la svolta nei risultati e l'hellas retrocedette matematicamente in serie b con tre giornate di anticipo, dopo tre anni di massima serie, chiudendo la stagione all'ultimo posto con 28 punti e 5 vittorie.\nalla vigilia del campionato 2016-17, l'hellas, affidato a fabio pecchia, venne indicato tra i principali favoriti per la promozione. nel girone di andata il verona rispett\u00f2 le previsioni, laureandosi simbolicamente campione d'inverno, mentre meno esaltante si rivel\u00f2 la seconda met\u00e0 della stagione, con i giallobl\u00f9 che disputarono diverse partite sottotono e persero il primato a favore della rivelazione spal, futura vincitrice del torneo. il verona riusc\u00ec comunque a difendere il secondo posto in classifica, chiudendo a pari punti col frosinone, ma vincendo poi gli scontri diretti.. gli scaligeri conquistarono quindi la serie a dopo un solo anno passato tra i cadetti, mentre per la terza volta in cinque anni il titolo di capocannoniere era conquistato da un giocatore scaligero, il centravanti giampaolo pazzini. nella stagione 2017-18 il verona, guidato dal riconfermato pecchia, retrocedette in serie b, concludendo la stagione al penultimo posto con 25 punti, senza mai essere stato davvero in corsa per la salvezza.\nnel successivo campionato di b (2018-19) un verona indicato nuovamente tra i favoriti deluse molto le attese e, dopo aver chiuso il girone di andata al quarto posto, disput\u00f2 una seconda parte di stagione ancora pi\u00f9 sottotono. a spazientire i tifosi fu anche l'atteggiamento della dirigenza veronese, che, come con pecchia nella precedente stagione, si ostin\u00f2 a confermare ad oltranza l'allenatore fabio grosso, malgrado le pessime prestazioni della squadra; il direttore sportivo tony d'amico arriv\u00f2 a scagliarsi pubblicamente contro una televisione cittadina, accusandola di diffondere fake news. a sole due giornate dalla fine del campionato, dopo una brutta sconfitta casalinga subita contro il livorno (2-3) e con la squadra ai margini della zona play-off, la societ\u00e0 esoner\u00f2 grosso. venne scelto come nuovo allenatore alfredo aglietti, che accett\u00f2 un contratto della durata di un mese.. guidata dal tecnico toscano, la squadra riusc\u00ec a battere il foggia 2-1 all'ultima di campionato, assicurandosi l'accesso ai play-off. il verona emerse infine vittorioso dagli spareggi: super\u00f2 il perugia nel turno preliminare (4-1 ai supplementari), il pescara in semifinale (0-0 al bentegodi, 0-1 all'adriatico) e, infine, anche il cittadella: i padovani infatti si imposero con merito nella finale di andata per 2-0, ma in quella di ritorno l'hellas capovolse la situazione, vincendo con un rotondo 3-0 e riconquistando a sorpresa la serie a; si tratt\u00f2, nel dettaglio, della decima promozione in massima serie del verona (la terza dell'era setti).\n\n\n=== anni 2020 ===\na dispetto dell'obiettivo raggiunto e della stima che godeva da parte della tifoseria, alla scadenza del contratto alfredo aglietti venne rimpiazzato da ivan juri\u0107. la scelta della dirigenza scaligera si rivel\u00f2 vincente: il tecnico croato, affidandosi sia a giocatori esperti come veloso e lazovic, che aveva gi\u00e0 allenato al genoa, che a giovani emergenti come pessina, kumbulla, zaccagni e amrabat, mantenne la squadra nella parte sinistra della classifica per tutta la stagione 2019-20; il verona risult\u00f2 cos\u00ec una delle sorprese del campionato e riusc\u00ec a centrare agevolmente l'obiettivo salvezza, chiudendo al nono posto con 49 punti.\ni giallobl\u00f9 centrarono la salvezza anche nella stagione successiva, classificandosi al decimo posto con 45 punti e confermandosi una formazione assai ostica da affrontare; tra gli altri, si misero in luce nel corso della stagione il portiere silvestri, che gi\u00e0 aveva ben impressionato nella stagione precedente, i difensori lovato e dimarco, l'esterno di centrocampo faraoni, spesso chiamato a ricoprire anche il ruolo di capitano, e il trequartista ceco barak, che, per merito delle sue prestazioni a verona, rientr\u00f2 nel giro della propria nazionale.\nla stagione 2021-22 si apr\u00ec con l'addio di juri\u0107, che venne rimpiazzato da eusebio di francesco. l'esperienza del tecnico abruzzese sulla panchina gialloblu fu tuttavia assai breve, tanto che l'allenatore venne sollevato dall'incarico dopo sole tre giornate con la squadra a 0 punti. affidata al croato igor tudor che condivideva assai di pi\u00f9 lo stile di gioco del connazionale e amico ivan juri\u0107 ma ben pi\u00f9 aggressivo, il verona disput\u00f2 un altro ottimo campionato. trascinata dai gol di simeone, caprari e barak, tutti e tre in grado di arrivare in doppia cifra, la squadra gialloblu concluse infatti la stagione al nono posto, confermandosi per il terzo anno di fila nella prima met\u00e0 della classifica e totalizzando 53 punti.\na fine anno tudor si svincol\u00f2 consensualmente a causa di disaccordi con la dirigenza e all'inizio del campionato 2022-23 venne scelto il giovane fiorentino gabriele cioffi: quasi tutti i pezzi grossi furono svenduti in cambio di giovani. nonostante l'impegno, cioffi raccolse cinque punti nelle prime nove giornate ritrovandosi terzultimo, venendo quindi esonerato e rimpiazzato dall'ex-vice salvatore bocchetti per un mese, durante il quale non riusc\u00ec a fare punti, finendo ultimo. scaduta la deroga, al tecnico partenopeo venne affiancato marco zaffaroni mentre alla carica di direttore sportivo torn\u00f2 sean sogliano, il quale, riusc\u00ec a trovare giocatori rivelatisi cruciali, sebbene parecchio discontinui, per la rimonta salvezza, conquistata a fine stagione dopo uno spareggio sul neutro del mapei stadium a discapito dello spezia, \"vendicando\" il doppio spareggio di sedici anni prima.\n\n\n== cronistoria ==\ndi seguito la cronistoria del club veronese.\n\n\n== colori e simboli ==\n\n\n=== colori ===\ni colori del verona sono il giallo e il blu, che richiamano i colori oro e azzurro dello stemma di verona. la prima divisa mai utilizzata all'atto della fondazione era a quarti bianca e nera, ricalcava i colori della bentegodi verona, mentre dal 1909 cominciano ad essere usati i colori attuali; tali divise non furono mai usate nei campionati ufficiali nazionali. nel corso della sua storia la squadra ha cambiato varie volte lo stile della divisa, alternando maglie con un blu predominante e con dettagli gialli a maglie blu a croce gialla, altre ancora a strisce orizzontali o verticali, oppure bicolori. la divisa da trasferta \u00e8 generalmente gialla con dettagli blu mentre per la terza divisa \u00e8 stato usato principalmente il bianco o, talvolta, il nero.\noltre alle prime due descritte, le divise storiche della societ\u00e0 sono quella dell'era garonzi, le vincitrici dei tre campionati di serie b, quella dello scudetto e successiva per la coppa dei campioni, del 2014-15 con cui toni vinse il titolo di capocannoniere della serie a e i playoff di serie b 2018-19. di seguito, l'elenco:\n\n\n=== simboli ufficiali ===\n\n\n==== stemma ====\nall'atto della fondazione nel 1903, l'allora associazione calcio hellas adott\u00f2 quale stemma uno scudo ovale palato giallobl\u00f9, diviso trasversalmente da un cartiglio bianco con l'epigrafe aurea hellas; nel campo inferiore era collocato lo stemma araldico cittadino \u2014 una croce d'oro in campo azzurro \u2014, il quale in diverse occasioni \u00e8 apparso in solitaria sulle maglie da gioco, libero da ulteriori orpelli. durante il ventennio fascista lo stemma fu un rettangolo verticale con il fondo raccordato e diviso in due met\u00e0 (una blu e una gialla) da una diagonale (dal basso a sinistra all'alto a destra) raffiguranti un littorio e la scala a pioli: sul cartiglio nero sopra al rettangolo vi era la scritta a.c. verona.nel 1945 subentr\u00f2 un disegno ben pi\u00f9 complesso, sempre su base ovale, che intendeva fondere la simbologia della citt\u00e0 con quella della relativa provincia. lo stemma cittadino era quindi posto in grande evidenza nella parte superiore, affiancandolo alla scala argentea in campo rosso, emblema araldico della dinastia scaligera veronese. sovrapposta a tali elementi campeggiava la riproduzione aurea della statua equestre di cangrande della scala, sormontante un cartiglio con la ragione sociale a.c. verona, che serrava superiormente una palatura equamente divisa tra bianconero e giallobl\u00f9.nel 1965 si pass\u00f2 a un ben pi\u00f9 semplice emblema circolare azzurro, in cui tre cerchi concentrici aurei incorniciavano la scala e l'acronimo sociale acv.nel 1984 il patron ferdinando chiampan commission\u00f2 all\u2019agenzia pubblicitaria orti manara la realizzazione di alcuni bozzetti per dotare il club di un nuovo logotipo, che potesse altres\u00ec essere apposto stabilmente sulle casacche da gioco. dopo una selezione di cui si occuparono lo stesso chiampan, osvaldo bagnoli ed emiliano mascetti, venne quindi introdotto il simbolo della doppia testa di mastino con disposizione simmetrica a forma di \"v\", divisa centralmente dalla scala, racchiuso all'interno di una losanga giallobl\u00f9; esso venne portato all'esordio in occasione della partita di campionato contro la juventus del 18 marzo. una versione successiva allo scudetto 1984-1985 aggiunse nella cornice della losanga una bandierina tricolore e l'epigrafe verona f.c.nel 1995 venne recuperato l'ancile palato giallobl\u00f9 degli albori, ma con un design pi\u00f9 complesso: nel cartiglio bianco centrale venne posta l'epigrafe hellas verona a lettere stampatelle blu; il simbolo dei mastini e della scala si collocava in capo, mentre nel campo inferiore era collocato lo stemma araldico cittadino. nel 1999 tale logo venne ristilizzato con una resa cromatica pi\u00f9 brillante e con l'aggiunta, tra i due mastini ora colorati in oro, del tricolore italiano.dalla stagione 2020-2021 l'identit\u00e0 visiva viene semplificata con la riadozione del solo logo dei mastini e della scala, seppur riviste nella forma, e all'occorrenza corredato superiormente dalla ragione sociale hellas verona fc oltrech\u00e9 declinato in monocromia a seconda delle applicazioni.\n\n\n==== mascotte ====\nnel 2018 la societ\u00e0 indisse un concorso per creare una mascotte: il 12 dicembre fu presentato zeno, una scala giallobl\u00f9 a pioli con occhi, gambe e braccia \"cartoonesche\" e sul retro il numero 12, in riferimento alla data dello scudetto (12 maggio) oltre a sottolineare il ruolo di dodicesimo uomo, mentre il nome \u00e8 riferito al santo patrono cittadino.nell'ottobre 2022 fu invece introdotto un mastino antropomorfo ispirato all'animazione del xx secolo con indosso la divisa della squadra, molto simile a gatton gattoni del vicenza. il club apr\u00ec un sondaggio affinch\u00e9 i tifosi scegliessero il nome e vinse \"mastino\".\n\n\n==== inno ====\nil club adotta come inno il brano verona beat dei gatti di vicolo miracoli. altro inno ufficioso della squadra \u00e8 hellas army dei sumbu brothers.\n\n\n== strutture ==\n\n\n=== stadio ===\n\nl'hellas verona inizia a disputare le prime partite interne di campionato nella stagione 1910-1911 inaugurando il 5 febbraio 1911 il campo dello \"stadium\" (avente ingresso da via stimate 6) contro il vicenza perdendo 0-2 in casa.\nallo stadium rimane fino all'inizio della stagione 1914-1915 giocando su questo campo solo la prima partita del 4 ottobre 1914 vincendo 2-0 contro l'udine. la prima partita successiva viene disputata sul nuovo \"campo fuori porta palio\" battendo il padova 7-2.\nrimasto inattivo durante il periodo bellico, l'hellas non riprende l'attivit\u00e0 sportiva al campo di porta palio, ma ne realizza uno nuovo \"fuori dalle mura\" di borgo venezia.\nalla fusione con la bentegodi, avvenuta all'inizio del campionato di divisione nazionale 1928-1929, il campo di borgo venezia viene abbandonato dal verona perch\u00e9 il comune, dopo aver completamente ristrutturato il vecchio campo di piazza cittadella lo trasforma nello \"stadio bentegodi\" usufruendo delle facilitazioni finanziarie definite dalla legge per la realizzazione dei campi sportivi del littorio. \nda allora (1928) il verona disputa le partite interne al vecchio bentegodi fino al 1963, un impianto di 5 000 posti quasi nel centro storico di verona, successivamente demolito nella seconda met\u00e0 degli anni 80.dallo stesso anno l'hellas gioca nel nuovo e omonimo marcantonio bentegodi: viene all'epoca inaugurato con una capienza di 40 000 spettatori, senza copertura in nessun settore e possiede l'allora usuale pista di atletica. viene soprannominato dai veronesi \"lo stadio dei quarantamila\", alludendo alla capacit\u00e0 considerata esagerata dell'impianto \u2014 che per\u00f2 si rivela poi troppo piccolo per contenere le decine di migliaia di tifosi che lo riempiono per tutti gli anni 1980.le dimensioni dello stadio aumentano ancora quando, essendo scelto il bentegodi come uno degli impianti della coppa del mondo 1990, viene aggiunto un ulteriore anello: tutte le sezioni vengono dotate di copertura e la viabilit\u00e0 circostante \u00e8 rinnovata per facilitarvi l'accesso, tuttavia la capienza complessiva dell'impianto rimane quasi invariata per la creazione di vie di fuga, di spazi di sicurezza e per la posa di seggiolini numerati in tutti i settori. l'11 dicembre 2009 viene inaugurata la nuova copertura dello stadio, interamente realizzata con pannelli solari fotovoltaici; si trattava, all'epoca, del pi\u00f9 grande impianto fotovoltaico in italia e tra i primi in europa realizzato su una struttura sportiva.\n\n\n=== centro di allenamento ===\n\n\n== societ\u00e0 ==\nil club, fondato nell'ottobre 1903 come associazione con il nome associazione calcio hellas, dall'11 giugno 1991 \u00e8 una societ\u00e0 per azioni, inizialmente col nome verona football club in quanto rifondata a seguito del fallimento della precedente societ\u00e0 nello stesso anno; dopo averne acquisito il titolo sportivo, dal 1995 ha assunto la denominazione ufficiale hellas verona football club. la societ\u00e0, avente sede legale in via olanda 11 a verona e iscritta alla camera di commercio della stessa citt\u00e0, risulta avere, al 2023, 135 dipendenti e un capitale sociale di 3 000 000 euro.dal 23 giugno 2012 il club \u00e8 controllato dall'imprenditore italiano maurizio setti, inizialmente come azionista di maggioranza dell'allora proprietario giovanni martinelli, e dal marzo del 2013 come proprietario unico. il controllo di setti sul verona \u00e8 esercitato tramite la societ\u00e0 italiana seven 23 s.r.l., proprietaria del club giallobl\u00f9 con il 100,00% del capitale, in qualit\u00e0 di socio unico e, a sua volta, riconducibile a setti attraverso una serie di partecipazioni a cascata di societ\u00e0.la societ\u00e0 giallobl\u00f9 \u00e8 inoltre la capogruppo del \"gruppo hellas verona football club s.p.a.\", del quale fa parte anche la controllata women hellas verona s.s.d a r.l. (al 100%), che si occupa della squadra di calcio femminile. fino al 17 giugno 2022 faceva parte del gruppo anche la societ\u00e0 controllata hv service s.r.l., che si occupava della gestione del marchio e che, in tale data, \u00e8 stata incorporazione per fusione con la societ\u00e0 capogruppo.il club \u00e8 membro network dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== organigramma societario ===\nil governo societario dell'hellas verona football club s.p.a., al 2023, prevede un sistema tradizionale formato dall'assemblea degli azionisti, da un amministratore unico e dal collegio sindacale. maurizio setti ricopre la carica di presidente, in quanto amministratore unico dal 2013 con l'acquisto del club tramite la societ\u00e0 controllante seven 23 s.r.l.. la societ\u00e0 prevede anche il titolo nominale di presidente onorario, attribuito dal 20 gennaio 2018 a osvaldo bagnoli. il collegio sindacale, rinnovato il 28 ottobre 2021, \u00e8 composto da tre membri sempre indicati da seven 23, dei quali massimo santini assume il ruolo di presidente. la societ\u00e0 di revisione, scelta anch'essa dai soci quale organo esterno di riesame dei conti, \u00e8 l'azienda crowe bompani s.p.a..organigramma aggiornato al 25 giugno 2022.\n\n\n=== sponsor ===\ndi seguito la cronologia di fornitori tecnici del verona.\n\n\n=== settore giovanile ===\nil settore giovanile del verona \u00e8 formato da quattro squadre maschili partecipanti ai campionati nazionali (primavera, allievi nazionali, allievi nazionali b e giovanissimi nazionali 2000), due partecipanti a livello regionale (giovanissimi regionali e giovanissimi professionisti) oltre a due rappresentative di esordienti e due di pulcini. tra i trofei vinti dalle giovanili dell'hellas vi sono due campionati primavera di serie b (1966-1967 e 1967-1968), un campionato primavera 2 (2020-2021) e quattro tornei citt\u00e0 di arco (1972, 1973, 1977 e 2013).\n\n\n== diffusione nella cultura di massa ==\nin ambito cinematografico, il verona viene citato nel film ultr\u00e0 di ricky tognazzi (1991): in particolare principe, il protagonista interpretato da claudio amendola tifoso romanista, fa riferimento ad una vittoria fittizia dei capitolini ai danni dei veronesi, sul risultato di 3-2. viene menzionato anche nel film l'allenatore nel pallone (1984), dove batte 3-0 la longobarda del protagonista oronzo can\u00e0, interpretato da lino banfi.\n\n\n== allenatori e presidenti ==\n\ndi seguito l'elenco di allenatori e presidenti del verona dall'anno di fondazione a oggi.\n\n\n== calciatori ==\n\n\n== palmar\u00e8s ==\n\n\n== statistiche e record ==\n\n\n=== partecipazione ai campionati ===\nla partecipazione del verona ai campionati di calcio \u00e8 qui esposta; quello scaligero \u00e8 uno dei 16 club italiani che hanno sempre militato nelle categorie professionistiche.\n\n\n=== partecipazione alle competizioni uefa ===\n\n\n=== statistiche di squadra ===\nla squadra ha ottenuto il suo migliore piazzamento, ovvero il primo posto, nella serie a 1984-1985. altri importanti piazzamenti si hanno nella serie b 1956-1957, nella serie b 1981-1982 e nella serie b 1998-1999, dove la squadra veronese conquista il campionato di serie b e viene promossa. a livello internazionale, la squadra partecipa alla coppa dei campioni 1985-1986, alla coppa uefa 1983-1984 e a quella 1987-1988. l'hellas \u00e8 inoltre la diciottesima squadra che ha totalizzato il maggior numero di punti nella storia del campionato di serie a.\n\n\n=== statistiche individuali ===\nl'italiano luigi bernardi \u00e8 il recordman di presenze assolute in maglia giallobl\u00f9, con 337 partite disputate a cavallo degli anni 1920 e 1930. per quanto riguarda i goleador, l'oriundo verdeoro arnaldo porta detiene da oltre 80 anni il titolo di miglior cannoniere assoluto del verona, grazie alle 74 reti siglate dagli anni 1910 agli anni 1930. \u00e8 seguito a ruota dal primo azzurro, sergio sega, fermatosi a quota 71 marcature (in due spezzoni di carriera) nel secondo dopoguerra. ancora un brasiliano, ada\u00edlton, detiene il primato di gol per uno straniero, con le 52 segnature messe a segno a cavallo degli anni 1990 e 2000. in campo continentale, capocannoniere dell'hellas nelle coppe europee \u00e8 il danese preben elkj\u00e6r, grazie ai 9 gol realizzati in 11 partite giocate, nelle file dei giallobl\u00f9, tra coppa uefa e coppa dei campioni.\nlimitatamente alla serie a il pi\u00f9 presente coi colori giallobl\u00f9 \u00e8 emiliano mascetti a quota 232, mentre il pi\u00f9 prolifico \u00e8 luca toni, capace di siglare 48 reti dal 2013 al 2016; coi 22 centri della stagione 2014-2015, \u00e8 inoltre il miglior marcatore scaligero in un singolo torneo di massima serie nonch\u00e9 il primo giocatore del verona a vincere il titolo di capocannoniere della serie a. il danese elkj\u00e6r \u00e8 il maggior marcatore straniero dell'hellas in massima categoria, in virt\u00f9 dei 32 gol siglati dal 1984 al 1988. daniele cacia, con le 24 reti siglate nel campionato di serie b 2012-2013, detiene il record assoluto di marcature in una singola stagione con la maglia giallobl\u00f9.di seguito i record presenze e marcature dei giocatori del verona dall'anno di fondazione a oggi in ogni competizione ufficiale, coppe incluse.\n\n\n== tifoseria ==\n\n\n=== storia ===\nla nascita delle \"brigate gialloblu\" avviene il 30 novembre 1971, presso il bar olimpia di borgo venezia. come la maggioranza degli altri gruppi di tifosi organizzati, nascono come apolitiche e i primi scontri di rilievo si hanno nel 1973 proprio con tifoserie apertamente schierate come quella bolognese. la svolta nello stile del tifo si ha nel 1976, quando i brigatisti stringono la storica amicizia con i tifosi del chelsea iniziando a esporre allo stadio l'ancora oggi consueta union jack. gruppi con connotazione di destra (\"giovent\u00f9 scaligera\", \"verona front\", \"hellas army\") o di sinistra (\"rude boys\") coesistevano nelle \"brigate gialloblu\" rispettandosi reciprocamente.nella seconda met\u00e0 degli anni 1970, con l'aumentare della matrice politica in molti gruppi ultras tra cui le stesse brigate e con la stipulazione della maggior parte dei gemellaggi e delle rivalit\u00e0 presenti ancor oggi tra tutte le tifoserie, i tafferugli e gli scontri tra tifosi si moltiplicano. i tifosi del verona, in seguito a episodi come il \"saccheggio\" di brescia del dicembre 1986, finiscono nell'occhio del ciclone per non uscirne mai pi\u00f9. in seguito al ripetersi di incidenti e di tafferugli con l'intromissione sempre pi\u00f9 insistente delle forze dell'ordine, il gruppo delle brigate decide di sciogliersi il 14 novembre 1991 e passa il testimone alla curva sud. lo scioglimento delle brigate non intacc\u00f2 minimamente la passione e l'entusiasmo dei tifosi giallobl\u00f9 che rimangono ad applaudire la squadra anche dopo la retrocessione in serie c1 del 2007. in quell'occasione per tutta la durata dei festeggiamenti dei tifosi e dei giocatori dello spezia (risultati vincitori nel doppio confronto) la curva dell'hellas rimane piena, a intonare cori di sostegno e di appartenenza.\n\n\n=== gemellaggi e rivalit\u00e0 ===\n\ni tifosi del verona sono gemellati con i sostenitori della fiorentina. un gemellaggio molto sentito, uno tra i primi nella storia del calcio italiano. altro gemellaggio della curva sud veronese \u00e8 quello con i tifosi della sampdoria sancito il 6 maggio 1973, dopo gli scontri di genova del 30 dicembre 1972. poi vi \u00e8 un gemellaggio con la triestina che risale agli anni 1970 ed \u00e8 molto sentito da entrambe le tifoserie, a causa delle forti convergenze delle due curve. ci sono poi ottimi rapporti ma non un vero e proprio gemellaggio con la tifoseria della lazio, anch'essa gemellata con quella della triestina.\na livello internazionale le amicizie pi\u00f9 importanti sono quelle con i supporters del kaiserslautern, con reciproca esposizione di striscioni, e con gli headhunters del chelsea, risalente alla seconda met\u00e0 degli anni 1970 quando ad alcuni membri delle brigate \u00e8 concesso di esporre il loro striscione nella temuta shed dei tifosi londinesi. infine, prima degli anni 1990 si avevano anche delle amicizie con i tifosi del lecce e con gli ora sciolti boulogne boys del paris saint-germain.la rivalit\u00e0 pi\u00f9 accesa, per ragioni campanilistiche, \u00e8 quella con i supporter del l.r. vicenza \u2014 una sfida considerata da buona parte del tifo scaligero come un vero e proprio derby, perfino pi\u00f9 importante della stracittadina veronese \u2014, match dalla storia infinita essendo la squadra contro cui i giallobl\u00f9 hanno giocato il maggior numero di incontri ufficiali (93) a partire dal 1911; il primo incontro amichevole tra le due societ\u00e0 avvenne gi\u00e0 il 29 aprile 1906, sotto un acquazzone a vicenza e davanti ad \u00abalmeno di 500 spettatori che incoraggiavano a gran voce la compagine vicentina\u00bb. seguono a ruota quelle con il brescia, il napoli, il torino (ex-gemellaggio, poi dissolto causa ricambio generazionale delle tifoserie che non si sono pi\u00f9 trovate d'accordo, nonostante il comune odio per la juventus e il gemellaggio con la fiorentina) e il genoa, a causa dei numerosi scontri avvenuti tra le opposte fazioni nel corso degli anni d'oro del tifo organizzato in italia; vi sono poi gravi inimicizie con gli ultras della ternana, del livorno, del bologna e del modena a causa di rivalit\u00e0 sportive che risalgono all'alba del calcio in italia e anche per via delle visioni politiche totalmente opposte di una parte delle tifoserie; sono ostili anche i rapporti con le tifoserie dell'udinese, per via dell'amicizia che lega triestini e veronesi e i bianconeri con i vicentini, della roma, per via dell'amicizia \"politica\" che lega veronesi e laziali e del pescara per via del gemellaggio che lega gli abruzzesi ai vicentini. le rivalit\u00e0 con il catanzaro, la reggina e la salernitana hanno poi toccato tutte e tre il loro apice in altrettanti spareggi vinti dal verona: uno per la promozione in serie a disputato a terni nel 1975 contro il catanzaro (1-0); un doppio spareggio salvezza per la permanenza in massima serie contro la reggina nel 2001 (1-0, 2-1) e un doppio spareggio per la promozione in serie b contro la salernitana nel 2011 (2-0, 0-1).\nsono pessimi anche i rapporti con i sostenitori di milan (a cui il verona costa 2 scudetti nel 1973 e nel 1990), inter (ex gemellaggio interrotto bruscamente nel 2001 a causa di dissidi tra le due fazioni) e juventus (rivalit\u00e0 condivisa con molte altre formazioni della penisola, dalle origini antiche). altra rivalit\u00e0 molto nota \u00e8 quella con i tifosi dell'ascoli causa scontri con gli scaligeri in un incontro amichevole nella capitale picena. altre rivalit\u00e0 degne di nota, maturate per ragioni sia campalinistiche sia sportive, si hanno infine con mantova, venezia, padova, atalanta, cagliari, palermo, pisa, cesena, perugia e como, nonch\u00e9 con le principali tifoserie del meridione d'italia quali nocerina, bari, taranto, cosenza, foggia e crotone.capitolo a parte merita il rapporto fra il verona e i concittadini del chievo. pur condividendo il medesimo territorio d'origine, fino al 2001 non era mai esistita una reale competizione fra i due club: gli scaligeri erano il baluardo attorno al quale era ruotato per quasi tutto il xx secolo il calcio veronese, mentre quella clivense era una piccola realt\u00e0 di quartiere che fin l\u00ec non aveva mai avuto significative esperienze nelle categorie nazionali. le cose iniziarono a cambiare nella stagione 2001-2002, in coincidenza con l'esordio in serie a del chievo: permise innanzitutto al capoluogo veneto di diventare la quinta citt\u00e0 italiana (dopo milano, roma, torino e genova) a poter vantare un derby nel massimo campionato italiano, e inoltre mise per la prima volta sullo stesso piano le due societ\u00e0, ridisegnando le gerarchie fin l\u00ec in essere \u2014 nonostante l'hellas rimanga per distacco la prima squadra di calcio in citt\u00e0 per seguito di tifosi \u2014 e dando il la a una vera e propria rivalit\u00e0 sportiva.\n\n\n== organico ==\n\n\n=== rosa 2023-2024 ===\n aggiornata al 31 agosto 2023 \n\n\n=== staff tecnico ===\nstaff aggiornato al 1\u00ba luglio 2023.\n\n\n== note ==\n\n\n== bibliografia ==\n luigi bertoldi, adalberto scemma, 80 anni di storia del verona, editoriale bortolazzi-stei s.r.l, 1983,  p. 320.\n adalberto scemma, gianni brera ed altri, lo scudetto del verona, supplemento a l'arena di verona, anno 119 n\u00b0120, athesis s.p.a., 1985,  p. 192.\n luigi bertoldi, adalberto scemma, 90 anni di storia del verona, editoriale bortolazzi-stei s.r.l, 1992,  p. 190.\n tim parks, questa pazza fede - l'italia raccontata attraverso il calcio, traduzione di massimo bocchiola, collana einaudi stile libero, einaudi, 2002,  p. 424, isbn 978-88-06-16148-4.\n carlo fontanelli, raffaele tomelleri, luciano venturini, 1903 - 2003/04 il secolo giallobl\u00f9 - la storia dell'hellas verona, geo edizioni s.r.l., 2004,  p. 383.\n giovanni gambini, lo chiamavano elkjaer, la furia di copenhagen, linea quattro, tipografia milani, 2004,  p. 204.\n giovanni gambini, la leggenda di preben, il guerriero vichingo, tipografia milani, 2006,  p. 204.\n silvio cametti, i guerrieri di verona - brigate gialloblu dal '71 ad oggi, sport communication editore srl, 2011,  p. 320.\n aa.vv., hellas verona-annuario 2012/2013- la societ\u00e0, il team, i giocatori - volume i, casa e..., 2012,  p. 144, isbn 978-88-907997-0-9.\n aa.vv., hellas verona-annuario 2012/2013 - volume ii, casa e..., 2013, isbn 978-88-907997-3-0.\n gianluca tavellin, nicola padovani, centodieci hellas verona, phare edizioni, 2013,  p. 720, isbn 978-88-908859-0-7.\n alberto fabbri, matteo fontana, all'inferno andata e ritorno., scripta editore, 2014,  p. 160, isbn 978-88-98877-15-7.\n nicola cecere, filippo di chiara e sebastiano vernazza, hellas verona: uno storico scudetto : 1984-85, rcs mediagroup, 2015.\n furio zara, ma \u00e8 successo davvero?, castelvecchi editore, 2015,  p. 192, isbn 978-88-6776-307-8.\n\n\n== voci correlate ==\nderby calcistici in veneto\nderby di verona\nsport in veneto\n\n\n== altri progetti ==\n\n wikimedia commons contiene immagini o altri file sull'hellas verona fc\n\n\n== collegamenti esterni ==\n\n sito ufficiale, su hellasverona.it. \n hellas verona channel (canale), su youtube. \n hellas verona football club, su legaseriea.it, lega nazionale professionisti serie a. \n(de, en, it) hellas verona football club, su transfermarkt, transfermarkt gmbh & co. kg. \n hellas verona football club, su int.soccerway.com, perform group. \n hellas verona football club, su smr.worldfootball.net, heim:spiel medien gmbh."