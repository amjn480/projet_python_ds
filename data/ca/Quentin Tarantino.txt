"quentin jerome tarantino (knoxville, tennessee, 27 de mar\u00e7 de 1963) \u00e9s un director de cinema, guionista i actor estatunidenc. es va fer con\u00e8ixer a finals dels anys 80 gr\u00e0cies a my best friend's brithday, gui\u00f3 el qual va formar les bases de true romance, per\u00f2 va assolir la fama gr\u00e0cies a reservoir dogs i pulp fiction.\nha obtingut la fama gr\u00e0cies al seu estil innovador, influ\u00eft per l'est\u00e8tica dels c\u00f2mics i de les s\u00e8ries b, on la narraci\u00f3 \u00e9s sovint no lineal, amb di\u00e0legs memorables i una important dosi de viol\u00e8ncia i sang sublimades est\u00e8ticament i atenuades per un toc humor\u00edstic. aquest estil va obrir la porta a una s\u00e8rie de joves directors del cinema independent americ\u00e0 als inicis dels anys 90.\n\n\n== obra cinematogr\u00e0fica ==\n\n\n=== l'inici i reservoir dogs ===\ndespr\u00e9s que el director conegu\u00e9s lawrence bender a una festa de hollywood, aquest \u00faltim el va animar a escriure un gui\u00f3. tarantino va co-escriure el gui\u00f3 i va dirigir my best friend's birthday al 1987. la pel\u00b7l\u00edcula va ser pr\u00e0cticament destru\u00efda a causa d'un incendi durant la postproducci\u00f3.\nel gener de 1992, reservoir dogs va ser presentada al festival de sundance, on va ser un complet \u00e8xit des del primer moment; la pel\u00b7l\u00edcula va ser categoritzada com la millor pel\u00b7l\u00edcula independent de tots els temps. tarantino va escriure el gui\u00f3 en tres setmanes i mitja i la va filmar en cinc setmanes durant l'estiu anterior. el resultat va ser un film ric d'estil i t\u00e8cnica, original, c\u00ednic i sangon\u00f3s, mostrant la manera de veure el cinema del director que desenvoluparia al llarg de la seva carrera (el llarg di\u00e0leg del comen\u00e7ament sobre madonna \u00e9s caracter\u00edstic del seu estil). reservoir dogs va marcar els cin\u00e8fils pel seu aspecte ultra violent. es va presentar fora de competici\u00f3 al festival de canes i va sortir premiada del festival de cinema de sitges.\n\n\n=== true romance (1993) ===\nel t\u00edtol i la trama s\u00f3n un joc de t\u00edtols de novel\u00b7les rom\u00e0ntiques populars com \"true life secrets\", \"true stories of romance\", \"romance tales\", \"untamed love\" i  \"strange love\". estrenada l'any 1993, \u00e9s una pel\u00b7l\u00edcula escrita per tarantino a partir del gui\u00f3 de my best friend's birthday i dirigida per tony scott, qui va canviar el final del gui\u00f3 i la narrativa no lineal. tarantino afirma que aquesta \u00e9s la seva pel\u00b7l\u00edcula m\u00e9s autobiogr\u00e0fica. est\u00e0 protagonitzada per la patricia arquette i en christian slater.\n\n\n=== pulp fiction (1994) ===\nl'\u00e8xit de reservoir dogs va fer que els productors de hollywood s'interessessin en el jove director i li oferissin un munt de projectes com ara speed o men in black. ell, per\u00f2, va preferir retirar-se a amsterdam per treballar el gui\u00f3 de pulp fiction.\nl'\u00e8xit d'aquest segon film fou encara superior al del seu primer: el film va guanyar la palma d'or al festival de canes l'any 1994, i l'any 1995 va rebre l'oscar al millor gui\u00f3 original (un altre cop conjuntament amb roger avary) i va ser nominada a sis altres oscars, incloent-hi el de la millor pel\u00b7l\u00edcula. aquesta obra, a m\u00e9s, permet\u00e9 el retorn al primer pla de l'actor john travolta.\nels anys seg\u00fcents foren intensos i plens de feina per tarantino. el 1994, dirigeix un episodi de la s\u00e8rie er. tamb\u00e9 produeix killing zoe, un thriller violent escrit i dirigit pel seu amic roger avary, pel\u00b7l\u00edcula que va ser filmada en nom\u00e9s cinc dies. l'any 1995, interpreta la seva primera pel\u00b7l\u00edcula com a actor protagonista en destiny turns on the radio i tamb\u00e9 fa un petit paper en desperado de robert rodr\u00edguez.\n\n\n=== four rooms (1995) ===\n\u00e9s una antologia c\u00f2mica del 1995 dividida en quatre segments, cada segment est\u00e0 dirigit i escrit per quatre diferents directors: allison anders, alexandre rockell, robert rodriguez i quentin tarantino. la hist\u00f2ria es desenvolupa al fictici hotel mon signor de los angeles a la revetlla de cap d'any. tim roth interepreta en ted, el grum i personatge principal de la historia, qui es troba amb quatre situacions molt diferents amb hostes molt peculiars, en la seva primera nit de treball. tarantino dirigeix el quart segment homenatjant el cap\u00edtol the man from the south d'alfred hitchcock presents. la seva part \"the man from hollywood\" \u00e9s protagonitzada per steve mcqueen, adaptant un conte de roald dahl.\nla pel\u00b7l\u00edcula va ser molt mal rebuda entre la cr\u00edtica.\n\n\n=== from dusk till dawn (1996) ===\nobert fins a la matinada \u00e9s una  pel\u00b7l\u00edcula d'acci\u00f3 que barreja el terror i la com\u00e8dia negra. dirigida per robert rodriguez i escrita per quentin tarantino. est\u00e0 protagonitzada per george clooney, el mateix tarantino, harvey keitel i juliette lewis. el film va recaptar 10.240.805$ als estats units els primers dies d'estrena, convertint-se en la m\u00e9s taquillera de la setmana. avui dia \u00e9s considerada una pel\u00b7l\u00edcula de cult\nrichard gecko (quentin tarantino), despr\u00e9s d'haver ajudat el seu germ\u00e0 seth (george clooney) a escapar-se de la pres\u00f3, comen\u00e7a amb ell una fugida sagnant. intentant arribar a m\u00e8xic, prenen com a ostatge jacob fuller (harvey keitel) i els seus dos nens kate (juliette lewis) i scott (ernest liu). amagats a la caravana de la fam\u00edlia fuller, aconsegueixen passar la frontera mexicana i no tenen m\u00e9s que esperar l'arribada del seu contacte carlos (cheech marin) que els ha citat en un bar de camioners, anomenat \"titty twister\" (la mamella cargolada). a partir d'aquest instant de la pel\u00b7l\u00edcula, el gui\u00f3 que era prou realista agafa una altra via. en efecte, la pel\u00b7l\u00edcula es transforma en hist\u00f2ria fant\u00e0stica on la majoria de les persones que poblen aquest bar s\u00f3n una mena de vampirs.\n\n\n=== jackie brown (1997) ===\njackie brown \u00e9s una pel\u00b7l\u00edcula estrenada al 1997, escrita i dirigida per quentin tarantino i protagonitzada per pam grier, robert forster, robert de niro, samuel l. jackson, bridget fonda i michael keaton.\nel gui\u00f3 est\u00e0 basat en la novel\u00b7la rum punch d'elmore leonard, tot i que tarantino va fer considerables canvis tant en la hist\u00f2ria com en els personatges. el fim \u00e9s un homenatge a les pel\u00b7l\u00edcules blaxploitation, g\u00e8nere cinematogr\u00e0fic est\u00e8s a comen\u00e7aments de la d\u00e8cada dels 70 als estats units i protagonitzat per actors afroamericans. l'actriu pam grier va ser un dels exponents m\u00e9s destacats del cinema blaxploitation i, com en robert forster, qui no havia interpretat un rol principal en diversos anys, van ressuscitar cinematogr\u00e0ficament. a m\u00e9s, forster va ser nominat al millor actor secundari als oscars i, juntament amb pam grier van ser nominats als globus d'or.\na difer\u00e8ncia dels treballs anteriors del director, a jackie brown no hi ha tanta viol\u00e8ncia ni l'humor negre que van caracteritzar-lo. en canvi, trobem un desenvolupament molt m\u00e9s llarg i definit de tots els personatges. tot i aix\u00f2, alguns elements si que es repeteixen, com l'\u00fas de la m\u00fasica i els constants di\u00e0legs entre els personatges.\n\n\n=== kill bill (2003-2004) ===\ndespr\u00e9s de jackie brown, tarantino es torna a prendre un altre llarg descans com a director, aquest cop durant sis anys. al llarg d'aquest temps, el polifac\u00e8tic director realitza petits treballs: l'any 1998, s'estrena a broadway amb la com\u00e8dia wait until dark, i el 2000 interpreta un paper petit a little nicky i fa una aparici\u00f3 en la s\u00e8rie de televisi\u00f3 alias.\nel retorn del director al cinema havia de ser un film de guerra, inglourious basterds, per\u00f2 decideix deixar de banda el projecte per dedicar-se plenament a un altre: kill bill. aquest film ser\u00e0 dividit en dues parts kill bill vol.1 (2003) i kill bill vol.2 (2004) malgrat la insist\u00e8ncia de miramax que volia reduir-lo per tal de fer-ne un sol film. a causa de la durada de tres hores de la pel\u00b7l\u00edcula, es va decidir durant la producci\u00f3 separar la pel\u00b7l\u00edcula en dues parts i estrenar-les a l'octubre del 2003 i febrer de 2004 respectivament. en una entrevista el 2009, tarantino va assegurar que faria una tercera i quarta pel\u00b7l\u00edcula, per\u00f2 que havien de passar 10 anys des de la darrera, el 2014. al mar\u00e7 del 2016 es va anunciar la pre-producci\u00f3 de kill bill vol. 3, encara sense una data prevista d'estrena.\naquesta obra, que obtingu\u00e9 molt bons resultats als cinemes de tot el m\u00f3n, \u00e9s un homenatge del director a tots els seus mites i elements que l'han inspirat, com ara la s\u00e8rie kung fu i els films de lluites de hong kong. la pel\u00b7l\u00edcula comen\u00e7a amb una dedicat\u00f2ria al director japon\u00e8s kinji fukasaku. una edici\u00f3 diferent de la pel\u00b7l\u00edcula va ser llan\u00e7ada espec\u00edficament per al jap\u00f3, i va ser estrenada diverses setmanes m\u00e9s tard. mentre que la versi\u00f3 nord-americana mostra un segment notablement violent (la batalla contra els sequa\u00e7os d'o-ren ishii) en blanc i negre, la versi\u00f3 japonesa la mostra totalment en color. el rodatge del film va durar 8 mesos i moltes de les seves escenes van ser filmades al jap\u00f3. com en altres pel\u00b7l\u00edcules de tarantino, les escenes de la pel\u00b7l\u00edcula s\u00f3n mostrades completament fora d'ordre, avan\u00e7ant i retrocedint en el temps abruptament en repetides ocasions. la modificaci\u00f3 en l'ordre cronol\u00f2gic serveix com a recurs per a anar descobrint a poc a poc el car\u00e0cter i els motius dels personatges principals, en el cas d'en bill per exemple, no \u00e9s fins al final que es descobreix que \u00e9s en david carradine. tamb\u00e9 com a la resta de pel\u00b7l\u00edcules d'en tarantino, est\u00e0 ple de refer\u00e8ncies al m\u00f3n dels c\u00f2mics, al m\u00f3n del cinema i de refer\u00e8ncies musicals.\nkill bill est\u00e0 protagonitzada per uma thurman  que dona vida al paper de beatrix kiddo, un personatge conegut durant el film simplement com \"la promesa\", que decideix venjar-se de bill (david carradine) i la seva esquadra despr\u00e9s que aquests la intentessin matar. altres membres del repartiment inclouen a vivica a. fox, lucy liu, michael madsen, sonny chiba i daryl hannah.\ntarantino torna al festival de canes, en aquesta ocasi\u00f3 com a president del jurat que guardonar\u00e0 amb la palma d'or el documental de michael moore fahrenheit 9/11. kill bill no entra al concurs, per\u00f2 es projecta durant el festival.\nles cr\u00edtiques van ser positives en la seva majoria, amb alguns cr\u00edtics arribant fins i tot a classificar-la d'obra mestra del cinema. uns altres, no obstant aix\u00f2, consideren que l'homenatge al cinema asi\u00e0tic que representa va ser sobre indulgent. alguns cr\u00edtics m\u00e9s conservadors van criticar la seva viol\u00e8ncia exagerada.\nper kill bill, el seu gran amic robert rodr\u00edguez li va compondre algunes peces musicals pel simb\u00f2lic preu d'un d\u00f2lar. tarantino li va tornar el servei filmant una escena de sin city, el film dirigit per rodr\u00edguez, frank miller i finalment tarantino figurar\u00e0 als cr\u00e8dits com a director especial convidat.\n\n\n=== death proof (2007) ===\ndeath proof \u00e9s, juntament amb planet terror, els dos segments de la pel\u00b7l\u00edcula de terror grindhouse, dirigida per quentin tarantino i robert rodriguez, respectivament. la duraci\u00f3 \u00e9s de 191 minuts entre les dues parts, incloent-hi una part entre les dues pel\u00b7l\u00edcules en qu\u00e8 s'inclourien falsos tr\u00e0ilers que s\u00f3n homenatges al cine de s\u00e8rie b que dona t\u00edtol a la pel\u00b7l\u00edcula.\naquesta pel\u00b7l\u00edcula \u00e9s un marcat homenatge als films dels seixanta i setanta que als cinemes anomenats als eua com a grindhouse, que s\u00f3n cines especialitzats en el g\u00e8nere d'explotaci\u00f3 i que generalment brindaven double feature (doble funci\u00f3 o programa doble). generalment els rotllos de film estaven danyats o es cremaven quan s'exhibien.\nabans de l'inici de cadascuna de les dues parts de grindhouse, hi apareixen uns falsos tr\u00e0ilers per tal que l'espectador se senti com si estigu\u00e9s realment en un d'aquests cinemes antics dels anys 70 als quals es rendeix homenatge. els falsos tr\u00e0ilers rodats per a grindhouse han estat dirigits per diferents directors amics de rodriguez i tarantino. tot i aix\u00f2, tamb\u00e9 hi ha un tr\u00e0iler que ha dirigit el mateix rodriguez. tarantino tenia previst tamb\u00e9 rodar un tr\u00e0iler per a la pel\u00b7l\u00edcula per\u00f2 la falta de temps va impedir-ho. els falsos tr\u00e0ilers de grindhouse s\u00f3n machete (dirigit per robert rodriguez), werewolf women of the ss (dirigit per rob zombie), don't (dirigit per edgar wright i thanksgiving (dirigit per eli roth).\ndeath proof \u00e9s un t\u00edtol slasher com ho va ser la matan\u00e7a de texas (tobe hooper) no \u00e9s, per\u00f2, un t\u00edtol corrent d'aquest g\u00e8nere, ja que el protagonista no porta l'habitual m\u00e0squera d'hoquei i el ganivet habitual en la iconografia d'aquest tipus de t\u00edtols sin\u00f3 que t\u00e9 la cara sempre descoberta i la seua arma \u00e9s un cotxe, compta amb actors com kurt russell que interpretar\u00e0 stuntman mike, rosario dawson i tamia poitier. kurt russell hi interpretar\u00e0 l'assass\u00ed i segons sembla la pel\u00b7l\u00edcula far\u00e0 diversos homenatges a pel\u00b7l\u00edcules com bullit o vanishing point i nombrosos auto-homenatges.\n\n\n=== inglourious basterds (2009) ===\nescrita i dirigida per tarantino, inglourious basterds est\u00e0 protagonitzada per brad pitt, christoph waltz i m\u00e9lanie laurent. tradu\u00efda com male\u00efts malparits, la pel\u00b7l\u00edcula \u00e9s una ficci\u00f3 sobre la alemanya nazi. l'estil recorda a l'spaghetti western i al cinema b\u00e8l\u00b7lic itali\u00e0 dels anys 60. christoph waltz interpreta hans landa, qui va rebre el premi a millor actor al festival de cannes, entre d'altres.\ndespr\u00e9s d'una llarga pre-producci\u00f3, la producci\u00f3 comen\u00e7\u00e0 l'octubre del 2008 a fran\u00e7a i alemanya. brad pitt, mike myersi i eli roth van ser escollits per interpretar alguns dels papers principals.\n\u00e9s un dels films m\u00e9s criticats de tarantino per diversos motius. d'una banda, es mostra una hist\u00f2ria irreal de la segona guerra mundial, on es mostra una representaci\u00f3 quasi caricaturitzada de hitler (interpretat per martin wuttke) i, la anacr\u00f2nica forma de representaci\u00f3 de les escenes a l'estil spaghetti western, a m\u00e9s mostra als soldats estatunidencs jueus amb moltes ganes de venjan\u00e7a. d'altra banda, una altra part de la cr\u00edtica considera el llargmetratge com una obra mestre, ja que t\u00e9 escenes magistrals a m\u00e9s d'aportar una gran dosi d'entreteniment, el qual consolida tarantino com un dels directors de cine contemporanis m\u00e9s importants de la ind\u00fastria cinematogr\u00e0fica.\n\n\n=== the hateful eight (2015) ===\nthe hateful eight \u00e9s un pel\u00b7l\u00edcula de misteri de tem\u00e0tica western americ\u00e0 del 2015. escrita i dirigida per quentin tarantino. protagonitzada per samuel l. jackson, kurt russell, jennifer jason leigh, walton goggins, demi\u00e1n bichir, tim roth, michael madsen, i bruce dern. tarantino va anunciar la pel\u00b7l\u00edcula al novembre 2013, dient que en principi havia comen\u00e7at com a seq\u00fcela de django desencadenat. despr\u00e9s que el gui\u00f3 es va filtrar al gener 2014, va cancel\u00b7lar la pel\u00b7l\u00edcula, per\u00f2 al final va anunciar que s'ho havia repensat despr\u00e9s de dirigir una lectura  en viu del gui\u00f3 al united artists theater de los angeles. el rodatge va comen\u00e7ar el 8 de desembre de 2014, a telluride, colorado. la banda sonora la va compondre ennio morricone, el seu primer western sencer en 35 anys.\nvuit desconeguts busquen refugi d'uns torbs de neu en una parada de la dilig\u00e8ncia, un temps despr\u00e9s de la guerra civil americana. el llargmetratge comen\u00e7a amb una dilig\u00e8ncia travessant els torbs plans de wyoming. els passatgers, el ca\u00e7a-recompenses john ruth (russell) i la seva fugitiva daisy domergue (jason leigh) viatgen cam\u00ed al poble de red rock, on ruth, conegut per les terres com \"la horca\", ha de portar a domergue front la just\u00edcia per ser penjada. pel cam\u00ed es trobaran amb dos estranys:el major marquis warren (samuel l. jackson), un exsoldat negre de la uni\u00f3, transformat en ca\u00e7a-recompenses i, chris mannix (walton goggins), un renegat del sud que es fa dir el nou x\u00e8rif del poble. per refugiar-se de la tempesta s'aturen a un refugi on es troben en bob (demian bichir), un mexic\u00e0 que s'encarrega del negoci mentre minnie cuida de la seva mare. tamb\u00e9 es troben amb oswaldo mobray (tim roth), un botx\u00ed de red rock, el vaquer joe cage (michael madsen) i el general confederat sandy smithers (bruce dern). a mesura que la tempesta s'apropa al refugi, els viatgers descobriran que \u00e9s possible que acabin no arribant a red rock.\n\n\n== curiositats ==\nuna de les marques de tarantino s\u00f3n els plans caracter\u00edstics des de l'interior d'un maleter de cotxe que apareixen en totes les seves pel\u00b7l\u00edcules.\n\u00e9s un fetitxista dels peus: les actrius exhibeixen sovint llurs peus descal\u00e7os i de vegades en primer pla.\nl'encenedor zippo apareix tamb\u00e9 en tots els seus films.\nen les seves obres sempre es fuma cigarretes de la marca \"red apple\".\nen alguns films seus, la gent consumeix una marca d'hamburgueses hawaianes inventada pel tarantino mateix, concretament les big kahuna burgers.\n\n\n== filmografia ==\n\n\n=== director ===\nmy best friend's birthday (1987) - incomplet\nreservoir dogs (1992)\npulp fiction (1994)\nfour rooms (1995), codirigit amb robert rodr\u00edguez, allison anders i alexandre rockwell - episodi the man from hollywood.\njackie brown (1997)\nkill bill vol. 1 (2003)\nkill bill vol. 2 (2004)\nsin city (2005), participaci\u00f3 com a special guest director, direcci\u00f3 de frank miller i robert rodr\u00edguez\ngrindhouse (2007), codirecci\u00f3 amb robert rodr\u00edguez\nmale\u00efts malparits (2009)\ndjango unchained (2012)\nthe hateful eight (2015)\nonce upon a time in hollywood (2019)\n\n\n=== guionista ===\nmy best friend's birthday (1987), direcci\u00f3 de quentin tarantino - incomplet\nreservoir dogs (1992), direcci\u00f3 de quentin tarantino\namor a boca de can\u00f3 (true romance) (1993), direcci\u00f3 de tony scott\nnascuts per matar (natural born killers) (1994), direcci\u00f3 d'oliver stone\npulp fiction (1994), direcci\u00f3 de quentin tarantino\nfour rooms (1995), direcci\u00f3 de quentin tarantino, robert rodr\u00edguez, allison anders i alexandre rockwell - episodi \"l'home de hollywood\" (the man from hollywood)\nobert fins a la matinada (from dusk till dawn) (1995), direcci\u00f3 de robert rodr\u00edguez\ntu assassina que nosaltres netejarem la sang (curdled) (1996), direcci\u00f3 de reb braddock\njackie brown (1997), direcci\u00f3 de quentin tarantino\nkill bill vol. 1 (kill bill: vol. 1) (2003), direcci\u00f3 de quentin tarantino\nkill bill vol. 2 (kill bill: vol. 2) (2004), direcci\u00f3 de quentin tarantino\ngrindhouse (2007), direcci\u00f3 de quentin tarantino i robert rodr\u00edguez\nmale\u00efts malparits (inglorious basterds) (2009), direcci\u00f3 de quentin tarantino\ndjango unchained (2012), direcci\u00f3 de quentin tarantino\nthe hateful eight (2015), direcci\u00f3 quentin tarantino\nonce upon a time in hollywood (2019), direcci\u00f3 quentin tarantino\n\n\n=== actor ===\nmy best friend's birthday (1987), direcci\u00f3 de quentin tarantino - incomplet\nreservoir dogs (1992), direcci\u00f3 de quentin tarantino\neddie presley (1993), direcci\u00f3 de jeff burr\nthe coriolis effect (1994), direcci\u00f3 de louis venosta - veu\nsleep with me (1994), direcci\u00f3 de rory kelly\nsomebody to love (1994), direcci\u00f3 d'alexandre rockwell\npulp fiction (1994), direcci\u00f3 de quentin tarantino\nmister destiny (destiny turns on the radio) (1995), direcci\u00f3 de jack baran\nfour rooms (1995), direcci\u00f3 de quentin tarantino, robert rodr\u00edguez, allison anders i alexandre rockwell - episodi l'home de hollywood (the man from hollywood)\ndesperado (1995), direcci\u00f3 de robert rodr\u00edguez\nobert fins a la matinada (from dusk till dawn) (1995), direcci\u00f3 de robert rodr\u00edguez\ngirl 6 (1996), direcci\u00f3 de spike lee\ntu assassina que nosaltres netejarem la sang (curdled)  (1996)\njackie brown (1997), direcci\u00f3 de quentin tarantino\nlittle nicky (2000), direcci\u00f3 de steven brill\nvzyat tarantino (2005?), direcci\u00f3 de roman kachanov - en producci\u00f3\ngrindhouse (2007), codirecci\u00f3 amb robert rodr\u00edguez\nhell ride (2007?), direcci\u00f3 de larry bishop - anunciat\ndjango unchained (2013), direcci\u00f3 de quentin tarantino\n\n\n=== productor ===\nmy best friend's birthday (1987), direcci\u00f3 de quentin tarantino - incomplet - productor\npast midnight (1992), direcci\u00f3 dejan eliasberg - productor associat\nkilling zoe (1994), direcci\u00f3 deroger avary - productor executiu\nfour rooms (1995), direcci\u00f3 de quentin tarantino, robert rodr\u00edguez, allison anders i alexandre rockwell - productor executiu\nobert fins a la matinada (from dusk till dawn) (1995), direcci\u00f3 de robert rodr\u00edguez - productor executiu\ntu assassina que nosaltres netejarem la sang (curdled) (1996), direcci\u00f3 de reb braddock - productor executiu\ngod said, 'ha!' (1998), direcci\u00f3 de julia sweeney - productor executiu\nobert fins a la matinada 2 (from dusk till dawn 2: texas blood money) (1999), direcci\u00f3 de scott spiegel - productor executiu\nobert fins a la matinada 3 (from dusk till dawn 3: the hangman's daughter) (2000), direcci\u00f3 de p.j. pesce - productor executiu\niron monkey (siunin wong fei-hung tsi titmalau) (1993), direcci\u00f3 de yuen woo-ping - productor pel llan\u00e7ament estatunidenc el 2001\nhostel (2005), direcci\u00f3 d'eli roth - productor executiu\ndaltry calhoun (2005), direcci\u00f3 de katrina holden bronson - productor executiu\nfreedom's fury (2005?), direcci\u00f3 de colin k. gray i megan raney - productor\nkillshot (2006?), direcci\u00f3 de john madden - productor executiu\ngrindhouse (2007), direcci\u00f3 de quentin tarantino i robert rodr\u00edguez - productor\nhell ride (2007?), direcci\u00f3 de larry bishop - productor\nmale\u00efts malparits (2009), direcci\u00f3 de quentin tarantino - productor\nonce upon a time in hollywood (2019), direcci\u00f3 de quentin tarantino - productor\n\n\n=== s\u00e8ries de televisi\u00f3 ===\n\n\n==== director ====\ner (1994) - episodi 1.24, \"motherhood\"\ncsi: crime scene investigation (las vegas) (2000) - episodis 5.23 i 5.24, \"grave danger\"\n\n\n==== guionista ====\ncsi: crime scene investigation (las vegas) (2000) - episodis 5.23 i 5.24, \"grave danger\"\n\n\n== enlla\u00e7os externs ==\ntarantino opina sobre alguns temes musicals de les bandes sonores de les seves pel\u00b7l\u00edcules, en la revista rolling stone arxivat 2009-08-26 a wayback machine. (angl\u00e8s)."