"vasa eller vasaskeppet i vardagligt tal var ett svenskt \u00f6rlogsfartyg som kantrade och sj\u00f6nk utanf\u00f6r beckholmen i stockholms inlopp p\u00e5 sin jungfruresa, den 10 augusti 1628, mellan klockan fyra och fem p\u00e5 eftermiddagen. efter n\u00e5gra tidiga misslyckade f\u00f6rs\u00f6k att b\u00e4rga henne p\u00e5 1600-talet, gl\u00f6mdes vasa i stort sett bort. skeppets ungef\u00e4rliga position f\u00f6rblev k\u00e4nd in p\u00e5 mitten av 1800-talet, men inga allvarliga f\u00f6rs\u00f6k gjordes f\u00f6r att b\u00e4rga det. \u00e5r 1956 lyckades amat\u00f6rforskaren och ingenj\u00f6ren anders franz\u00e9n, tillsammans med dykaren per edvin f\u00e4lting, \u00e5ter fastst\u00e4lla vasas exakta position och efter flera \u00e5r av marinarkeologiska utgr\u00e4vningar och f\u00f6rberedelser lyftes vasa \u00f6ver vattenytan 24 april 1961. sedan 1990 ing\u00e5r fartyget i en permanent utst\u00e4llning i vasamuseet p\u00e5 djurg\u00e5rden i stockholm. fram till 1988 f\u00f6rvarades vraket i wasavarvet, en tillf\u00e4llig byggnad som f\u00f6rutom att vara en kombinerad konserveringslokal fick fungera som ett tillf\u00e4lligt museum. vasa \u00e4r ett unikt och v\u00e4lbevarat vrak och det enda 1600-talsskeppet som har blivit b\u00e4rgat i s\u00e5 gott som komplett skick. vasa har blivit en av sveriges mest popul\u00e4ra sev\u00e4rdheter och lockade mellan 1961 och 2011 \u00f6ver 29 miljoner bes\u00f6kare.n\u00e4r vasa byggdes var hon avsedd att bli en symbol f\u00f6r sveriges milit\u00e4ra och politiska makt, vilket \u00e4ven inbegrep gustav ii adolfs auktoritet som krigarkung. stora kostnader lades ner p\u00e5 att dekorera och utrusta skeppet. hon var \u00e4ven ett av landets st\u00f6rsta och tyngst bestyckade krigsfartyg n\u00e4r hon byggdes och hon var utsmyckad med hundratals skulpturer i bj\u00e4rta f\u00e4rger. vasa kallas i regel f\u00f6r ett \"regalskepp\", en term som menade att skeppen var namngivna efter sveriges riksregalier, symboler f\u00f6r kunga\u00e4tten. senare har ordet f\u00e5tt en vidgad betydelse och syftar rent allm\u00e4nt p\u00e5 \"kungliga skepp\" (royal eller real skepp), allts\u00e5 de fartyg som tillh\u00f6rde kronan. vasa fick den beteckningen redan p\u00e5 1600-talet.den direkta orsaken till att vasa f\u00f6rliste var att hon var f\u00f6r instabil f\u00f6r att kunna segla i h\u00e5rdare vind. trots att hon inte klarade ett vanligt stabilitetstest n\u00e4r hon l\u00e5g vid kaj, l\u00e4t man henne segla d\u00e4rf\u00f6r att gustav ii adolf ut\u00f6vade p\u00e5tryckningar f\u00f6r att kunna s\u00e4tta in henne i sj\u00f6kriget mot polen, d\u00e4r sigismund iii var kung. f\u00f6rh\u00f6r h\u00f6lls efter f\u00f6rlisningen, men eftersom kungen sj\u00e4lv godk\u00e4nt alla m\u00e5tt kunde ingen d\u00f6mas som ansvarig f\u00f6r f\u00f6rlisningen.\ninuti och kring skeppet hittade man tusentals f\u00f6rem\u00e5l samt kvarlevor av 16 m\u00e4nniskor. bland fynden finns kl\u00e4der, vapen, kanoner, verktyg, mynt, mat och dryck och sex av vasas tio segel, varav merparten genomg\u00e5tt omfattande konservering. f\u00f6rem\u00e5len och skeppet har varit ov\u00e4rderliga genom att ge insikt i vardagslivet till sj\u00f6ss, sj\u00f6strid och skeppsbyggnadsteknik under tidigt 1600-tal. sedan b\u00e4rgningen har vasa blivit en v\u00e4lk\u00e4nd symbol f\u00f6r den svenska stormaktstiden och ett prestigeprojekt inom svensk och internationell marinarkeologi. vasa har i media och hos den svenska allm\u00e4nheten blivit en allm\u00e4nt erk\u00e4nd standard f\u00f6r att beskriva den historiska betydelsen av k\u00e4nda skeppsvrak.\n\n\n== historisk bakgrund ==\nunder 1600-talet gick sverige fr\u00e5n att vara ett litet, fattigt kungarike i den nordeuropeiska periferin utan st\u00f6rre inflytande till att bli en av de viktigaste stormakterna i europeisk politik och, fr\u00e5n 1611 till 1718, att vara den m\u00e4ktigaste staten kring \u00f6stersj\u00f6n. perioden g\u00e5r under namnet stormaktstiden och m\u00f6jliggjordes av en rad skickliga monarker och etableringen av en starkt militariserad centralmakt med en effektiv krigsmakt. processen anv\u00e4nds av svenska historiker som en av de mest extrema exempel p\u00e5 hur ett land utnyttjat s\u00e5 gott som alla sina resurser till att f\u00f6ra krig; det lilla nordiska kungariket hade genom ett enormt skatteuttag f\u00f6rvandlats till en milit\u00e4rstat.gustav ii adolf var en av de mest ansedda och krigiska av sveriges kungar och hade regerat i mer \u00e4n ett decennium n\u00e4r vasa byggdes. den svenska flottan var i d\u00e5ligt skick och sverige var i krig med polen sen 1625 och man var bekymrad \u00f6ver hur trettio\u00e5riga kriget gick i tyskland. kriget hade rasat sen 1618 och l\u00e4get s\u00e5g dystert ut f\u00f6r den protestantiska sidan. f\u00f6r att s\u00e4kra sveriges intressen och f\u00f6r att kunna f\u00f6ra effektivt krig mot polen kr\u00e4vdes en stark \u00f6stersj\u00f6flotta. f\u00f6rutom polen var den fr\u00e4msta konkurrenten om sj\u00f6herrav\u00e4ldet danmark vars kung kristian iv, precis som gustav ii adolf, engagerade sig personligen i arbetet med att bygga upp en slagkraftig flotta med hj\u00e4lp av inhyrda utl\u00e4ndska experter fr\u00e5n bland annat nederl\u00e4nderna och tyskland. den tyskromerske kejsaren ferdinand ii var en av ledarfigurerna p\u00e5 den katolska sidan och var allierad med spanien under filip iv. b\u00e5da tillh\u00f6rde den m\u00e4ktiga adelssl\u00e4kten habsburg och hade intressen av att f\u00e5 kontroll \u00f6ver handeln p\u00e5 \u00f6stersj\u00f6n och d\u00e4rmed f\u00f6rsvaga nederl\u00e4nderna, som dominerade handeln i regionen.flottan drabbades av flera sv\u00e5ra bakslag under 1620-talet. 1625 r\u00e5kade en flottstyrka utanf\u00f6r rigabukten ut f\u00f6r en sv\u00e5r storm och 10 skepp gick p\u00e5 grund och f\u00f6rst\u00f6rdes. i slaget p\u00e5 danzigs redd 1627 blev en svensk blockadstyrka utanf\u00f6r danzig utman\u00f6vrerad och besegrad av en st\u00f6rre polsk styrka, och man f\u00f6rlorade tv\u00e5 mindre skepp. tigern, den svenske amiralens flaggskepp, tillf\u00e5ngatogs och solen spr\u00e4ngdes av sin egen bes\u00e4ttning efter att hon \u00e4ntrats och n\u00e4stan tvingats till att stryka flagg. 1628 f\u00f6rlorade man ytterligare tre stora skepp p\u00e5 mindre \u00e4n en m\u00e5nad: amiral clas larsson flemings flaggskepp kristina f\u00f6rst\u00f6rdes i en storm utanf\u00f6r danzig, riksnyckeln gick p\u00e5 grund utanf\u00f6r viksten och, kanske mest f\u00f6rargligt f\u00f6r den svenska kronan, sj\u00f6nk vasa under sin jungfruf\u00e4rd. situationen f\u00f6rv\u00e4rrades ytterligare f\u00f6r flottan av att gustav adolf f\u00f6rde krig p\u00e5 flera fronter. f\u00f6rutom kriget mot polen var man tvungen att ingripa mot katolska styrkor som hade ockuperat hela jylland och hotade k\u00f6penhamn. \u00e4ven om den svenske kungen hade f\u00f6ga sympati f\u00f6r kristian iv och arvfienden danmark var det \u00e4nnu v\u00e4rre om den strategiska passagen fr\u00e5n \u00f6stersj\u00f6n till nordsj\u00f6n skulle kontrolleras av katolska intressen.fram till b\u00f6rjan av 1600-talet hade den svenska flottan fr\u00e4mst utgjorts av sm\u00e5 skepp, ofta pinasser och andra mindre fartyg med endast ett batterid\u00e4ck utrustat med relativt l\u00e4tta kanoner samt mindre gal\u00e4rer, segelfartyg som \u00e4ven kunde man\u00f6vreras med \u00e5ror. de tyngsta pj\u00e4serna var fr\u00e4mst 12-pundare, kanoner som avfyrade kulor som v\u00e4gde runt 12 pund (ca 5,2 kilo). de sm\u00e5 fartygen var billigare \u00e4n stora skepp, b\u00e4ttre l\u00e4mpade f\u00f6r eskort och f\u00f6r att patrullera viktiga farleder och v\u00e4l anpassade f\u00f6r \u00f6stersj\u00f6n. en flotta med stora skepp kunde d\u00e4remot ingjuta mer respekt och kunde vara ett effektivt s\u00e4tt att etablera auktoritet \u00f6ver s\u00e5v\u00e4l fiender som allierade, \u00e4ven utanf\u00f6r \u00f6stersj\u00f6n. f\u00f6r den ambiti\u00f6se krigarkungen gustav ii adolf var en flotta med en k\u00e4rna av stora och slagkraftiga krigsskepp ett alternativ som inte fick g\u00e5 f\u00f6rlorat.  vasa var det f\u00f6rsta av fem skepp som var avsedda att vara sin tids st\u00f6rsta och mest praktfulla fartyg. tre av de fyra \u00f6vriga skeppen kronan, scepter (\"spiran\") och g\u00f6ta ark fyllde framg\u00e5ngsrikt rollen som k\u00e4rnan i den svenska flottan fram till 1660-talet. de skepp som var namngivna efter riksregalierna kallades regalskepp och var i praktiken ocks\u00e5 de st\u00f6rsta och tyngst bev\u00e4pnade. vasa ben\u00e4mndes regalskepp f\u00f6rst efter att hon sjunkit, \u00e4ven om hon idag \u00e4r v\u00e4lk\u00e4nd under den termen i anslutning till namnet. begreppet anv\u00e4ndes endast under 1600-talet och beskrev inte n\u00e5gon specifik typ av fartyg.\n\n\n=== fartygets namn ===\nfartyget var uppkallat efter vasen, den heraldiska symbol som ingick i vasa\u00e4ttens sl\u00e4ktvapen. som andra skepp uppkallade efter symboler, f\u00f6rem\u00e5l eller djur p\u00e5 1600-talet var namnet d\u00e4rf\u00f6r i best\u00e4md form, det vill s\u00e4ga \"vasen\". eftersom ett enhetligt skriftspr\u00e5k \u00e4nnu inte fanns p\u00e5 1600-talet f\u00f6rekom olika former som \"wasen\", \"wasan\" och \"wassen\". f\u00f6rst p\u00e5 1900-talet b\u00f6rjade skeppet kallas \"wasa\" efter den kungliga vasa\u00e4tten, n\u00e5got som p\u00e5 1990-talet moderniserades till \"vasa\". namnet hade tidigare anv\u00e4nts f\u00f6r tv\u00e5 andra skepp: ett som byggdes p\u00e5 1570-talet och som blev mer k\u00e4nt som sm\u00e5lands lejonet, samt ett som byggdes 1599 och f\u00f6rliste 1623 men i modern tid blivit k\u00e4nd som riksvasa.\n\n\n== bygget ==\nvasa best\u00e4lldes 1625, tillsammans med tre andra fartyg. arbetet p\u00e5 skeppsholmens varv (idag blasieholmen) leddes av antonius monier med nederl\u00e4ndaren henrik hybertsson som skeppsbyggm\u00e4stare, och efter henrik hybertssons d\u00f6d 1627 slutf\u00f6rdes bygget under ledning av hans hustru margareta. 16 januari 1625 tog henrik och arendt de groote \u00f6ver skeppsg\u00e5rden och skrev under ett kontrakt f\u00f6r att bygga fyra skepp, tv\u00e5 st\u00f6rre med en k\u00f6ll\u00e4ngd runt 41 m och tv\u00e5 mindre p\u00e5 33 m. vasa byggdes av ek som \u00e4r ett starkt tr\u00e4slag. \nefter ett par \u00e5r fick skeppsg\u00e5rden ekonomiska problem som f\u00f6rsenade byggandet av de best\u00e4llda skeppen. samtidigt f\u00f6rlorade den svenska flottan 10 skepp i en storm och kungen skickade ett brev till amiral clas fleming d\u00e4r han insisterade p\u00e5 att han skulle se till att henrik snabbade p\u00e5 bygget av de tv\u00e5 mindre skeppen. i brevet skickade kungen m\u00e5tt p\u00e5 skeppet som skulle ha en k\u00f6ll\u00e4ngd p\u00e5 120 fot (37 m). det h\u00e4r orsakade henrik problem eftersom de nya m\u00e5ttangivelserna nu l\u00e5g mellan de tidigare angivelserna f\u00f6r de st\u00f6rre och mindre fartygen och stockar till k\u00f6len hade redan huggits. i ytterligare ett brev 22 februari 1626 kr\u00e4vde kungen \u00e5terigen att de nya m\u00e5tten skulle f\u00f6ljas. hybertsson fick aldrig se vasa f\u00e4rdigbyggd. han blev sjuk i slutet av 1625, n\u00e4r byggnationen p\u00e5g\u00e5tt i ett \u00e5r, och dog v\u00e5ren 1627. ansvaret f\u00f6r bygget f\u00f6ll p\u00e5 henriks assistent, henrik \"hein\" jacobsson, \u00e4ven han en nederl\u00e4ndsk invandrare.vasa hade en k\u00f6ll\u00e4ngd p\u00e5 135 fot och var s\u00e5ledes ett av de st\u00f6rre skeppen. hon byggdes enligt det holl\u00e4ndska man\u00e9ret, vilket innebar att fartygen gjordes grundg\u00e5ende med en relativt flat botten. detta f\u00f6rde med sig sv\u00e5righeter att f\u00e5 plats med en tillr\u00e4ckligt stor och tillr\u00e4ckligt l\u00e5gt placerad barlast. vasa var ocks\u00e5 det f\u00f6rsta skepp byggt enligt det holl\u00e4ndska man\u00e9ret som f\u00f6rseddes med tv\u00e5 genomg\u00e5ende batterid\u00e4ck samt plats f\u00f6r ett antal kanoner p\u00e5 \u00f6vre d\u00e4ck.\nvasa var tillr\u00e4ckligt l\u00e5ngt kommen 1627 f\u00f6r att hon skulle kunna sj\u00f6s\u00e4ttas p\u00e5 v\u00e5ren. efter det b\u00f6rjade arbetet med att slutf\u00f6ra v\u00e4derd\u00e4cket, akterkastellet, galjonen och riggen. vid den tiden hade sverige fortfarande inte utvecklat n\u00e5gon st\u00f6rre v\u00e4vindustri f\u00f6r tillverkning av segeltyg och man var tvungen att best\u00e4lla tyger fr\u00e5n utl\u00e4ndska tillverkare i frankrike, tyskland och nederl\u00e4nderna. seglen tillverkades fr\u00e4mst av hampa och delvis av lingarn. riggen var helt och h\u00e5llet av hampa som importerats fr\u00e5n lettland via riga. kungen bes\u00f6kte skeppsg\u00e5rden i januari 1628 och gjorde vad som troligen var hans enda bes\u00f6k ombord.v\u00e5ren 1628, n\u00e4r barlasten, men inte bestyckningen tagits ombord  gav amiral fleming order om att man skulle pr\u00f6va vasas stabilitet. standardtestet var att l\u00e5ta 30 sj\u00f6m\u00e4n springa fram och tillbaka fr\u00e5n en sida av skeppet till den andra f\u00f6r att se hur mycket skeppet skulle kr\u00e4nga. n\u00e4r man gjorde detta p\u00e5 vasa b\u00f6rjade skeppet att kr\u00e4nga s\u00e5 mycket att man avbr\u00f6t testet efter bara tre v\u00e4ndor. varken hein jacobsson eller johan isbrandsson, de tv\u00e5 skeppsbyggm\u00e4starna, var n\u00e4rvarande vid stabilitetstestet. skeppet var allts\u00e5 farligt instabilt, och det visste kapten hansson, amiral fleming och m\u00e5nga i bes\u00e4ttningen efter stabilitetstestet. enligt vasas skeppare g\u00f6ran mattsons senare vittnesm\u00e5l, hade fleming efter kr\u00e4ngningsprovet sagt att han \u00f6nskat att kungen varit i stockholm, men gustav adolf var upptagen i polen och upprepade i brev efter brev sina krav att skeppet skulle bli stridsdugligt s\u00e5 snart som m\u00f6jligt.det r\u00e5der viss oenighet huruvida vasa blev f\u00f6rl\u00e4ngd medan hon byggdes och huruvida ett extra batterid\u00e4ck lades till efter att byggnationen p\u00e5b\u00f6rjats. enligt marinarkeologen fred hocker finns det mycket lite bevis som st\u00f6djer tesen om att vasa genomgick n\u00e5gra omfattande modifikationer efter att k\u00f6len str\u00e4ckts. skepp samtida med vasa som blev f\u00f6rl\u00e4ngda delades p\u00e5 mitten och f\u00f6rl\u00e4ngningen l\u00e4mnade tydliga sp\u00e5r i form av skarvar i konstruktionen; s\u00e5dana skarvar saknas p\u00e5 vasa. att ytterligare ett batterid\u00e4ck lades g\u00e5r inte helt att avf\u00e4rda, men eftersom 72 stycken 24-pundare best\u00e4lldes den 5 augusti 1626, i samband med att skeppet byggdes, talar det mot ett enda batterid\u00e4ck. best\u00e4llningen skedde mindre \u00e4n fem m\u00e5nader efter att man b\u00f6rjat bygga skeppet och m\u00e5ste enligt hocker ha ing\u00e5tt i de ursprungliga specifikationerna. den samtida galion du guise, enligt arendt hybertsson f\u00f6rebilden f\u00f6r vasa, hade ocks\u00e5 tv\u00e5 batterid\u00e4ck \u00e4ven om det saknade ett komplett v\u00e4derd\u00e4ck midskepps.\n\n\n=== bestyckning ===\nvasa byggdes under en \u00f6verg\u00e5ngsperiod f\u00f6r marin krigf\u00f6ring, fr\u00e5n en tid d\u00e5 \u00e4ntring fortfarande var en av de huvudsakliga taktikerna till tiden d\u00e5 linjeskeppen b\u00f6rjade dominera sj\u00f6slagen med fokus p\u00e5 \u00f6verl\u00e4gsen eldkraft och strikta formationer. vasa var utrustad med b\u00e5de ansenlig eldkraft och en h\u00f6g akter som skulle tj\u00e4na som en eldgivningsplattform i n\u00e4rstrid. hon var inte det st\u00f6rsta skeppet som byggts och hade inte heller det st\u00f6rsta antalet kanoner. det som gjorde att hon kan betraktas som det slagkraftigaste krigsskepp n\u00e4r hon byggdes var att hennes bredsida, den sammanlagda vikten av den ammunition som kunde slungas fr\u00e5n en sida av skeppet om alla kanoner avfyrades samtidigt, var p\u00e5 267 kg. det var inte f\u00f6rr\u00e4n p\u00e5 1630-talet som ett skepp som kunde avfyra st\u00f6rre m\u00e4ngder ammunition skulle byggas. det h\u00e4r stora \u00f6vertaget i eldkraft var ocks\u00e5 inhyst i ett skepp som var relativt litet i j\u00e4mf\u00f6relse med dess bestyckning. som j\u00e4mf\u00f6relse hade uss constitution, en ber\u00f6md amerikansk fregatt som byggdes 169 \u00e5r efter vasa, en bredsida som var ungef\u00e4r likv\u00e4rdig, men med ett skrov som v\u00e4gde \u00f6ver 700 ton mer \u00e4n vasa.constitution var dock byggd enligt principer som f\u00f6ljde linjetaktiken d\u00e4r fartyg utk\u00e4mpade slag i linjeformationer d\u00e4r fartyg f\u00f6rs\u00f6kte koordinera sig f\u00f6r att rikta sina bredsidor mot fienden. kanonerna riktades \u00e5t samma h\u00e5ll och avfyrades ofta i en enda salva f\u00f6r maximal effekt. under 1600-talet hade man \u00e4nnu inte utvecklat n\u00e5gon organiserad taktik f\u00f6r segelfartyg i st\u00f6rre formationer. ist\u00e4llet stred fartyg individuellt eller i improviserade mindre grupper med fokus p\u00e5 att borda och er\u00f6vra fiendeskepp. vasa byggdes enligt det \u00e4ldre taktiska t\u00e4nkandet och saknade d\u00e4rf\u00f6r i praktiken den typen av bredsida som senare skulle utvecklas. ist\u00e4llet riktades och avfyrades kanonerna var f\u00f6r sig f\u00f6r att kunna t\u00e4cka fartyget \u00e5t alla h\u00e5ll. vasas artilleri kunde s\u00e5ledes t\u00e4cka en n\u00e4stan komplett cirkul\u00e4r skottradie runt skeppet, med undantag f\u00f6r luckor rakt fram och snett bakom akterns sidor.sj\u00f6artilleriet l\u00e5g i b\u00f6rjan av 1600-talet \u00e4nnu i sin linda. kanoner var dyra och hade en betydligt l\u00e4ngre livsl\u00e4ngd \u00e4n n\u00e5got krigsskepp. i sverige och m\u00e5nga andra l\u00e4nder i europa tillh\u00f6rde inte enskilda pj\u00e4ser ett skepp, utan kunde bytas ut beroende p\u00e5 skeppets syfte och uppdrag. det var inte alltf\u00f6r ovanligt att kanoner kunde tj\u00e4nstg\u00f6ra i n\u00e4rmare 100 \u00e5r och de flesta krigsskepp hade en livsl\u00e4ngd p\u00e5 s\u00e5 lite som 15 till 20 \u00e5r. skeppen blev d\u00e4rf\u00f6r mestadels utrustade med kanoner av varierande \u00e5lder och storlek. det som gjorde att vasa kunde ha en s\u00e5 stor eldkraft var inte bara ett osedvanligt stort antal kanoner relativt utrymmet, utan \u00e4ven att 46 av de 48 24-pundarna var av en ny och l\u00e4ttare konstruktion (de \u00e5terst\u00e5ende tv\u00e5 24-pundarna var av den \u00e4ldre, tyngre typen). vasas kanoner var som brukligt gjutna i brons i specialgjorda eng\u00e5ngsformar, men med s\u00e5 stor precision att deras v\u00e4sentliga m\u00e5tt varierade med enbart n\u00e5gra millimeter, och med en kaliber p\u00e5 n\u00e4stan exakt 146 mm. den totala vikten f\u00f6r kanonerna var 72,2 ton. i \u00f6vrigt bestod bestyckningen av:\n\n8 stycken 3-pundare\n2 stycken 1-pundare\n6 stycken grovkalibriga s\u00e5 kallade stormstyckenrundkulor och s\u00e5 kallade avriggningsskott (pikelod, saxelod, kedjelod och l\u00e4nklod) utgjorde ammunition samt brandbomber och fyrkransar. enligt bevarade handlingar skulle vasa medf\u00f6ra 6 tunnor och 185 pund krut. en 24-pundig kanon kr\u00e4vde en bemanning av sju man, som var utrustade med laddskyffel, viskare, s\u00e4ttare, kruthorn, luntstake, kanonspakar med mera.\n\n\n=== utsmyckning ===\nn\u00e4r vasa byggdes utsmyckades hon med skulpturer som skulle hylla och glorifiera monarkens auktoritet, visdom och skicklighet som krigsherre samtidigt som de skulle h\u00e5na och skr\u00e4mma fienden. skulpturerna utgjorde en ansenlig del den totala kostnaden f\u00f6r att bygga skeppet och v\u00e4gde s\u00e5 mycket att de i viss m\u00e5n h\u00e4mmade skeppets man\u00f6verduglighet. bildspr\u00e5ket som till\u00e4mpades p\u00e5 utsmyckningen baserades till st\u00f6rsta del p\u00e5 ren\u00e4ssansens hyllning och idealisering av den romerska och grekiska antiken, importerat till sverige fr\u00e5n italien genom tyska och nederl\u00e4ndska m\u00e4stare. motiven domineras av medelhavets mytologi och historia, men det finns \u00e4ven figurer fr\u00e5n gamla testamentet och till och med ett f\u00e5tal fr\u00e5n det gamla egypten. m\u00e5nga av skulpturerna \u00e4r i en holl\u00e4ndsk groteskornamentik som f\u00f6rest\u00e4ller fantastiska och skr\u00e4mmande varelser som sj\u00f6jungfrur, vildm\u00e4n, monster och tritoner. dekorationen inne i sj\u00e4lva skeppet \u00e4r mycket mer sparsam och \u00e4r mestadels begr\u00e4nsad till bef\u00e4lens utrymmen och amiralskajutan i aktern.\nrester av f\u00e4rg har \u00e5terfunnits p\u00e5 m\u00e5nga skulpturer och andra delar av skeppet. samtliga skulpturer var ursprungligen m\u00e5lade i klara, bj\u00e4rta f\u00e4rger som i vissa fall f\u00f6rst\u00e4rktes med \u00e4kta bladguld. sidorna av galjonen (den utstickande plattformen under bogspr\u00f6tet), relingen, taket p\u00e5 l\u00e5ringsgallerierna och bakgrunden p\u00e5 akterspegeln var alla m\u00e5lade r\u00f6da och skulpturerna i naturliga f\u00e4rger. tidigare trodde man att bakgrundsf\u00e4rgen var bl\u00e5 och att de flesta skulpturerna vara helt f\u00f6rgyllda, n\u00e5got som tydligt kan ses i avbildningar av vasa fr\u00e5n 1970-talet till tidigt 90-tal, exempelvis i illustrationer av bj\u00f6rn landstr\u00f6m och i marinm\u00e5lningar av francis smitheman. under det sena 90-talet reviderades denna framst\u00e4llning, n\u00e5got som tydligt \u00e5terspeglas i reproduktioner gjorda under senare \u00e5r. vasas m\u00e5lade skulpturer representerar bland de sista sp\u00e5ren av den medeltida skulpturtraditionen, med dess f\u00f6rk\u00e4rlek f\u00f6r starka f\u00e4rger, innan barocken tog \u00f6ver med tunga helf\u00f6rgyllningar.\nskulpturerna \u00e4r snidade i ek, furu och lind, och m\u00e5nga av de st\u00f6rre figurerna, som det tre meter stora lejonet som utgjorde galjonsfiguren, best\u00e5r av flera mindre delar som har snidats f\u00f6r sig och sen satts ihop med j\u00e4rnbultar. det finns ungef\u00e4r 500 skulpturer, de flesta koncentrerade till det h\u00f6ga akterkastellet och dess gallerier och p\u00e5 galjonen l\u00e4ngst fram p\u00e5 skeppet. skulpturer av herkules \u00e5terfinns som varandras pendanger p\u00e5 de l\u00e4gre l\u00e5ringsgallerierna, en \u00e4ldre och en yngre. de representerar motsatta egenskaper av den mytologiska hj\u00e4lten som var oerh\u00f6rt popul\u00e4r b\u00e5de under antiken och i 1600-talets europa. p\u00e5 akterspegeln (den h\u00f6ga, platta ytan bak p\u00e5 skeppet) \u00e5terfinns m\u00e5nga bibliska och patriotiska motiv. ett s\u00e4rskilt popul\u00e4rt och st\u00e4ndigt \u00e5terkommande motiv \u00e4r lejonet som finns p\u00e5 vardera sida av riksvapnet och som den stora galjonsfiguren, som rytande maskaroner p\u00e5 insidan av samtliga kanonportar, och till och med kl\u00e4ngandes h\u00f6gst upp p\u00e5 det tio meter h\u00f6ga rodret. p\u00e5 vardera sida om galjonen fanns ursprungligen 20 skulpturer (\u00e4ven om bara 19 har \u00e5terfunnits) som f\u00f6rest\u00e4ller romerska kejsare fr\u00e5n tiberius till septimius severus. n\u00e4stan all heroisk eller positiv ikonografi \u00e4r t\u00e4nkt att direkt eller indirekt f\u00f6rknippas med kungen och hade avsikten att glorifiera honom som en absolut och felfri h\u00e4rskare. den enda egentliga avbildningen av kungen \u00e4r placerad h\u00f6gst upp p\u00e5 akterspegeln, d\u00e4r han \u00e5terges som en ung pojke med l\u00e5ngt, b\u00f6ljande h\u00e5r. h\u00e4r \u00e4r han p\u00e5 v\u00e4g att bli kr\u00f6nt (med en alldeles f\u00f6r stor krona) av tv\u00e5 gripar som representerar hans far karl ix.\nminst sex m\u00e4stersnidare arbetade minst tv\u00e5 \u00e5r med att f\u00e4rdigst\u00e4lla skulpturerna och assisterades troligen av ett ok\u00e4nt antal l\u00e4rlingar och medhj\u00e4lpare. ingen skulpt\u00f6r har kunnat signera sina verk, men den distinkta stilen hos en av de mest erfarna bildsnidarna, tysken m\u00e5rten redtmer, g\u00e5r att identifiera. andra konstn\u00e4rer som hans clausink, johan didrichson tijsen (eller thessen) och m\u00f6jligtvis marcus ledens, var anlitade f\u00f6r omfattande arbete vid skeppsvarvet n\u00e4r vasa byggdes, men deras stilar har inte g\u00e5tt att associera med individuella skulpturer. den artistiska kvalit\u00e9n p\u00e5 snideriet varierar avsev\u00e4rt och runt fyra r\u00e4tt distinkta stilar har identifierats. redtmers verk har beskrivits som \"kraftfulla, livfulla och naturalistiska\" och kan med stor s\u00e4kerhet f\u00f6rknippas med en ansenlig del av skulpturerna, vilket inkluderar n\u00e5gra av de viktigaste och mest prestigefyllda motiven: galjonslejonet, det kungliga vapnet och avbildningen av kungen h\u00f6gst upp p\u00e5 akterspegeln. tv\u00e5 av de andra stilarna beskrivs som \"elegant [...], lite stereotyp och manieristisk\", respektive \"tung, s\u00e4vlig men \u00e4nd\u00e5 rik och livlig\". den fj\u00e4rde och sista stilen anses betydlig underl\u00e4gsen de andra tre och anses \"stel och osmidig\" och var utf\u00f6rd av snidare av l\u00e4gre kompetens, kanske till och med ges\u00e4ller.\n\n\n== jungfruf\u00e4rden ==\n10 augusti 1628 beordrade kapten s\u00f6fring hansson att vasa skulle s\u00e4tta segel p\u00e5 sin jungfruf\u00e4rd mot ankringsplatsen vid \u00e4lvsnabben i stockholms sk\u00e4rg\u00e5rd d\u00e4r hon skulle ta ombord soldater och proviant. dagen var klar och stilla och den enda vind som bl\u00e5ste var en l\u00e4tt bris fr\u00e5n sydv\u00e4st. skeppet bogserades l\u00e4ngs stranden till den s\u00f6dra delen av hamnen d\u00e4r man satte fyra av de tio seglen, och skeppet b\u00f6rjade r\u00f6ra sig \u00f6sterut. kanonportarna p\u00e5 nedre batterid\u00e4ck var \u00f6ppna och det sk\u00f6ts salut n\u00e4r man b\u00f6rjade l\u00e4mna stockholms hamn.efter att vasa hade kommit ur l\u00e4, fyllde en kastvind hennes segel och hon kr\u00e4ngde pl\u00f6tsligt \u00e5t babord. skoten sl\u00e4ppte, och skeppet r\u00e4tade upp sig n\u00e4r kastvinden passerat. snart kom ytterligare en kastvind som \u00e5ter tvingade ner skeppet p\u00e5 babords sida och den h\u00e4r g\u00e5ngen kr\u00e4ngde hon s\u00e5 kraftigt att vatten b\u00f6rjade forsa in i de \u00f6ppna kanonportarna. det inrusande vattnet gjorde att vasas slagsida \u00f6kade och att barlasten blev f\u00f6rskjuten. hon kantrade och sj\u00f6nk p\u00e5 32 meters djup, 120 meter fr\u00e5n stranden. \u00f6verlevande bes\u00e4ttningsmedlemmar kl\u00e4ngde sig fast vid flytande br\u00e5te och de m\u00e5nga n\u00e4rliggande sm\u00e5b\u00e5tarna som l\u00e5g ute skyndade sig att unds\u00e4tta. trots deras insatser och det korta avst\u00e5ndet till land drunknade mellan 30 och 50 m\u00e4nniskor n\u00e4r skeppet sj\u00f6nk enligt samtida rapporter. flaggor och vimplar p\u00e5 f\u00f6r- och stormasten stod fortfarande ovanf\u00f6r vattenytan, men lutade kraftigt \u00e5t babord eftersom ballasten hade f\u00f6rskjutits n\u00e4r skeppet kantrat. vasa sj\u00f6nk i \u00e5synen av en stor folkmassa om hundratals, om inte tusentals, vanliga stockholmare som kommit f\u00f6r att se det stora skeppet avsegla. bland \u00e5sk\u00e5darna fanns \u00e4ven utl\u00e4ndska ambassad\u00f6rer som tj\u00e4nstgjorde som spioner \u00e5t gustav ii adolfs v\u00e4nner och fiender.\n\n\n== vasa som vrak ==\nredan tre dagar efter katastrofen gick ett kontrakt f\u00f6r b\u00e4rgning av skeppet men inget av dessa f\u00f6rs\u00f6k lyckades. det tidigaste f\u00f6rs\u00f6ket att b\u00e4rga vasa gjordes av den engelska ingenj\u00f6ren ian bulmer, men han lyckades bara med att r\u00e4ta upp skeppet n\u00e5got \u00e5t styrbord vilket ledde till att skeppet satte sig \u00e4n s\u00e4krare i dyn och f\u00f6rsv\u00e5rade b\u00e4rgning.b\u00e4rgningstekniken under tidigt 1600-tal var betydligt enklare \u00e4n idag, men f\u00f6ljde i stort samma principer som anv\u00e4ndes f\u00f6r att b\u00e4rga vasa \u00f6ver 300 \u00e5r senare. tv\u00e5 skepp eller gamla skeppsskrov sattes parallellt p\u00e5 vardera sidan av vraket och rep f\u00f6rsedda med ankare s\u00e4nktes och f\u00e4stes i vraket. de tv\u00e5 b\u00e4rgningsskeppen fylldes med s\u00e5 mycket vatten s\u00e5 att de precis fl\u00f6t, repen sp\u00e4ndes och vattnet pumpades ut. n\u00e4r skeppen p\u00e5 ytan h\u00f6jde sig \u00f6ver ytan drog de upp det sjunkna skeppet en bit och man kunde bogsera det in p\u00e5 n\u00e5got grundare vatten. sen upprepade man processen tills hela skeppet var ovanf\u00f6r ytan och kunde flyta av egen kraft. vasas egenvikt under vattnet var inte stor, men leran hon sjunkit ner i gjorde att hon satt fast i botten och skeppet kr\u00e4vde d\u00e4rf\u00f6r stor lyftkraft f\u00f6r att rubbas. mer \u00e4n 30 \u00e5r efter att vasa sj\u00f6nk, 1664, gjorde albreckt von treileben och andreas peckell ett framg\u00e5ngsrikt f\u00f6rs\u00f6k att b\u00e4rga hennes kanoner. med en enkel dykarklocka lyckades de tv\u00e5 f\u00e5 upp mer \u00e4n 50 kanoner.b\u00e4rgningsf\u00f6rs\u00f6ken avtog n\u00e4r det var uppenbart att skeppet inte kunde b\u00e4rgas med d\u00e5tidens teknik, men vasa f\u00f6ll inte helt i gl\u00f6mska efter att hennes kanoner b\u00e4rgats. skeppet n\u00e4mns i flera historiker \u00f6ver sverige och den svenska flottan, men skeppets exakta l\u00e4ge och andra detaljer varierade fr\u00e5n verk till verk. 1844 l\u00e4mnade flottofficeren anton ludwig fahnehjelm in en ans\u00f6kan om r\u00e4ttigheter att f\u00e5 b\u00e4rga vasa, i vilken han p\u00e5stod att han lokaliserat vraket. fahnehjelm var en uppfinnare som hade formgivit en tidig form av l\u00e4tt dykardr\u00e4kt och hade deltagit i andra b\u00e4rgningsoperationer tidigare. det finns inga k\u00e4llor om vad som h\u00e4nde med fahnehjelms ans\u00f6kan, och det har antagits att n\u00e5got b\u00e4rgningsf\u00f6rs\u00f6k aldrig blev av. i en beskrivning fr\u00e5n 1850 skriver fahnehjelm \"fartyget ligger sjunket p\u00e5 18 famnars djup, och afst\u00e5ndet emellan vattenytan och \u00f6fversta d\u00e4cket, der kanonerna togos var omkring 12 famnar. numera har vraket sammanfallit och k\u00e4nns f\u00f6rst p\u00e5 14 famnar\". 1991 hittade man karta i stockholms stadsmuseums arkiv som daterats till 1830-talet eller 1840-talet d\u00e4r skeppets exakta position angetts p\u00e5 en karta med beskrivningen wrak bredvid en prickad cirkel inklusive detaljerade djupangivelser kring vrakplatsen. kartan hade p\u00e5 1930-talet \u00f6verl\u00e4mnats till stadsmuseet fr\u00e5n stockholms stadsarkiv. en mycket snarlik karta fr\u00e5n 1836 p\u00e5tr\u00e4ffades 2006 i krigsarkivets samlingar. h\u00e4r finns inte beskrivningen \"wrak\" utskriven, men platsen \u00e4r markerad med en likadan cirkel med djupangivelser. i en artikel i ny illustrerad tidning 1872 beskrevs dykningar som genomf\u00f6rts i stockholm: \u00e5r 1868: under sommaren d. \u00e5. p\u00e5gingo \u00e5tskilliga dykeriarbeten s\u00e5v\u00e4l \u00e5 stockholms str\u00f6m som vid dalar\u00f6. under tidernas lopp hade \u00e5 f\u00f6rstn\u00e4mnde st\u00e4lle helt naturligt samlat sig en m\u00e4ngd sjunkna fartygsvrak, ankare och kettingar, som i inte ringa grad vore besv\u00e4rliga f\u00f6r sj\u00f6farten. i synnerhet omkring skeppsbron vid dervarande moringar l\u00e5go riktiga klungor af sammangyttrade ankaren och kettingar p\u00e5 sj\u00f6botten. af sjunkna vrak l\u00e5go flera p\u00e5 ganska djupt vatten utanf\u00f6r s\u00f6dra warfvet, dockan etc. ett sedan ur\u00e5ldriga tider sjunket linieskepp ligger i n\u00e4rheten av sistn\u00e4mnde plats\u2026 det omtalade \"linieskeppet\" torde syfta p\u00e5 vasa. under 1868 genomf\u00f6rdes rensingar av segelleden in till stockholm med dykare. det \u00e4r dock oklart om man genomf\u00f6rde n\u00e5gra mer omfattande dykningar p\u00e5 vasa. p\u00e5 1890-talet kom ludvig andreas hubendick att intressera sig f\u00f6r dykningar p\u00e5 vasa och lokaliserade vraket. han f\u00f6rs\u00f6kte \u00e4ven f\u00e5 till st\u00e5nd en b\u00e4rgning av vraket, och lyckades f\u00e5 flera inflytelserika personer att intressera sig f\u00f6r vraket. bland annat uppvaktades oscar ii f\u00f6r att f\u00e5 honom att engagera sig f\u00f6r projektet. n\u00e5gra varaktiga konsekvenser blev det dock inte av planerna. i humpendincks arkiv finns b\u00e5de avkalkeringar av l\u00e4geskartan fr\u00e5n 1840-talet och egna kartor med ensm\u00e4rken f\u00f6r att tydligt positionera vraket. planerna kom dock att rinna ut i sanden. 1999 tr\u00e4dde ocks\u00e5 ett vittne fram som h\u00e4vdade att hans far, en underofficer i svenska flottan, hade deltagit i dyknings\u00f6vningar till vasa p\u00e5 1920-talet.\n\n\n=== nedbrytningsprocessen ===\nunder de 333 \u00e5r som vasa l\u00e5g p\u00e5 botten av stockholms inlopp utsattes skeppet och dess inneh\u00e5ll f\u00f6r ett antal destruktiva krafter, varav nedbrytning och erosion var de fr\u00e4msta. de tusentals j\u00e4rnbultarna som h\u00f6ll ihop galjonen, det mesta av akterkastellet och de m\u00e5nga tr\u00e4skulpturerna var bland de f\u00f6rsta f\u00f6rem\u00e5len som br\u00f6ts ner. s\u00e5 gott som allt j\u00e4rn p\u00e5 skeppet rostade bort p\u00e5 bara n\u00e5gra \u00e5r efter katastrofen och av de st\u00f6rre j\u00e4rnf\u00f6rem\u00e5len som kanonkulor \u00e5terstod enbart kol. trots att m\u00e4ngden metall var s\u00e5 gott som obefintlig n\u00e4r skeppet b\u00e4rgades, hj\u00e4lpte kolet att bevara formen p\u00e5 m\u00e5nga st\u00f6rre metallf\u00f6rem\u00e5l. av de m\u00e4nskliga kvarlevorna blev alla mjukdelar snabbt upp\u00e4tna av bakterier, fisk och skaldjur och endast benen \u00e5terstod, ofta sammanh\u00e5llna endast av kl\u00e4der. kl\u00e4der och l\u00e4derf\u00f6rem\u00e5l, s\u00e5som skinnpungar och skor blev illa \u00e5tg\u00e5ngna, men mycket f\u00f6rblev i stort intakt till 1900-talet.hela akterkastellet, den h\u00f6ga konstruktionen i aktern d\u00e4r officerarna hade sina hytter, kollapsade gradvis ner i dyn runt skeppet med alla utsmyckningar, all f\u00e4rg och f\u00f6rgyllning s\u00e5 n\u00e4r som p\u00e5 enstaka sp\u00e5r f\u00f6rsvann. l\u00e5ringsgallerierna som var f\u00e4stade p\u00e5 sidan av akterkastellet kollapsade tidigt och \u00e5terfanns liggande n\u00e4stan precis direkt nedanf\u00f6r d\u00e4r de ursprungligen suttit. m\u00e5nga tr\u00e4f\u00f6rem\u00e5l blev eroderade av str\u00f6mmarna och det sediment de bar med sig, och m\u00e5nga skulpturer blev s\u00e5 nedslitna att de n\u00e4tt och j\u00e4mnt gick att identifiera som utsnidade f\u00f6rem\u00e5l.ut\u00f6ver f\u00f6rfallet som orsakades av naturliga krafter blev vraket skadat av rent mekanisk inverkan orsakad av m\u00e4nniskor. de mer eller mindre lyckade b\u00e4rgningsoperationerna fr\u00e5n 1629 till 1680-talet hade en stor inverkan p\u00e5 skeppets struktur. peckell och treileben hade brutit upp och forslat bort stora delar av v\u00e4derd\u00e4cket f\u00f6r att komma \u00e5t kanonerna under. peckell beskrev ocks\u00e5 att han hade b\u00e4rgat 30 vagnslaster tr\u00e4 fr\u00e5n skeppet, och bland dessa kan ha funnits inte bara plankor och delar av skeppets konstruktion utan \u00e4ven skulpturer som idag saknas, som den ene romerske krigaren i naturlig storlek vid f\u00f6ren och den mindre skulpturen av septimius severus som en g\u00e5ng antogs ha suttit p\u00e5 galjonens babordssida. eftersom vasa l\u00e5g precis under en viktig farled dumpades \u00e5tskilliga ton slagg och spr\u00e4ngsten fr\u00e5n bygget av torrdockan p\u00e5 beckholmen p\u00e5 skeppet under 1800-talet. det h\u00e4r bidrog ytterligare till att det mesta av akterkastellet och v\u00e4derd\u00e4cket kollapsade. man \u00e5terfann ocks\u00e5 sp\u00e5r av ankare som fastnat i skeppet och sen slitits loss med v\u00e5ldsam kraft.\n\n\n=== \u00e5teruppt\u00e4ckt och b\u00e4rgning ===\ni b\u00f6rjan av 1950-talet \u00f6verv\u00e4gde amat\u00f6rarkeologen anders franz\u00e9n m\u00f6jligheterna att b\u00e4rga vrak fr\u00e5n de kalla, br\u00e4ckta vattnen i \u00f6stersj\u00f6n eftersom de var fria fr\u00e5n skeppsmasken teredo navalis som i varmare och saltare vatten snabbt brukar f\u00f6rst\u00f6ra sjunkna tr\u00e4skepp. franz\u00e9n hade tidigare hj\u00e4lpt till att lokalisera vraken efter bland annat fartygen \u00e4pplet och lybska svan. efter l\u00e5ng tids efterforskningar b\u00f6rjade han s\u00f6ka \u00e4ven efter vasa. han tillbringade m\u00e5nga \u00e5r med att sondera stockholms str\u00f6m i n\u00e4rheten av de m\u00e5nga angivna vrakplatser som fanns i k\u00e4llorna. det var dock inte f\u00f6rr\u00e4n han blev varse en ok\u00e4nd topografisk avvikelse strax s\u00f6der om gustaf v-dockan p\u00e5 beckholmen som han kunde begr\u00e4nsa sina lodningar. den 25 augusti 1956, med ett enkelt propplod av bly han tillverkat sj\u00e4lv, lokaliserade han ett stort tr\u00e4objekt n\u00e4stan exakt parallellt med mynningen till dockan p\u00e5 beckholmen. fyndet blev mycket uppm\u00e4rksammat \u00e4ven om identifieringen av skeppet inte kunde s\u00e4kras utan mer detaljerade unders\u00f6kningar. snart efter att man tillk\u00e4nnagivit fyndet b\u00f6rjade man planera f\u00f6r hur man skulle gr\u00e4va ut och b\u00e4rga vasa. svenska flottan deltog fr\u00e5n ett tidigt stadium i arbetet tillsammans med diverse museer och riksantikvarie\u00e4mbetet som representerades i en officiell kommitt\u00e9.\n\n\n=== vasaprojektet ===\n\n\u00e5teruppt\u00e4ckten av vasa v\u00e5llade inledningsvis inte n\u00e5gon entusiasm hos ber\u00f6rda myndigheter. en juridisk utredning visade att det var kungl. marinf\u00f6rvaltningen som hade det formella \u00e4gareansvaret f\u00f6r sjunkna \u00f6rlogsfartyg, men d\u00e4r var man inte road av att b\u00f6rja gr\u00e4va i en 300 \u00e5r gammal felkonstruktion, medan sj\u00f6historiska museet som ansvarade f\u00f6r marinarkeologi s\u00e5g vasa som en farlig konkurrent till sin ordinarie verksamhet. anders franz\u00e9n engagerade sig d\u00e4rf\u00f6r i en omfattande lobbyverksamhet f\u00f6r en b\u00e4rgning av fartyget. han s\u00e4nde informationsmaterial om vasa, bland annat till kung gustaf vi adolf. franz\u00e9n s\u00e5g v\u00e4rdet i att b\u00e4rga ett helt fartyg fr\u00e5n 1600-talet, inte bara ordna en utgr\u00e4vning f\u00f6r att hitta f\u00f6rem\u00e5l som kunde st\u00e4llas ut p\u00e5 museer.\n\ndykarunders\u00f6kningar under h\u00f6sten 1956 genomf\u00f6rdes f\u00f6r att identifiera vraket och fastst\u00e4lla dess kondition. d\u00e5 vraket med undantag f\u00f6r de \u00f6vre delarna verkade vara v\u00e4l bevarat, uppstod fr\u00e5gan om man kunde ta upp hela fartyget f\u00f6r att st\u00e4lla ut det som museum. att b\u00e4rga ett 300 \u00e5r gammalt tr\u00e4fartyg av ok\u00e4nd h\u00e5llfasthet och bevara det f\u00f6r framtiden var dock en uppgift som inneh\u00f6ll b\u00e5de stora och ok\u00e4nda utmaningar. f\u00f6r att utreda m\u00f6jligheterna tillsattes d\u00e4rf\u00f6r wasa-kommitt\u00e9n (senare wasan\u00e4mnden) med representanter f\u00f6r ber\u00f6rda myndigheter och den st\u00f6rsta civila sponsorn neptunbolaget. wasa-kommitt\u00e9n l\u00e4mnade sin rapport i februari 1958 och kom d\u00e4refter att samordna arbetet mellan de olika b\u00e4rgningsakt\u00f6rerna.\nvraket lyftes genom att man gr\u00e4vde sex tunnlar under skrovet samt drog st\u00e5lvajrar f\u00e4stade vid pontoner genom dessa. arbetet under skeppet var mycket farligt och innebar att dykare skulle spola ut lera och slam med vatten genom s\u00e5 kallade zetterstr\u00f6mmunstycken under h\u00f6gt tryck. sikten var ofta s\u00e5 gott som obefintlig och \u00e4ven under optimala f\u00f6rh\u00e5llanden oftast bara n\u00e5gra meter. det fanns en mycket p\u00e5taglig risk att vraket n\u00e4r som helst skulle f\u00f6rskjutas eller s\u00e4tta sig djupare i dyn medan en dykare arbetade i en av tunnlarna. den n\u00e4stan vertikala sektionen av tunnlarna p\u00e5 skrovets sidor kunde ocks\u00e5 kollapsa och begrava dykare. fr\u00e5n h\u00f6sten 1956 till april 1961 genomf\u00f6rde 36 tungdykare fr\u00e5n marinen 2 200 dykningar omfattande 4 500 timmar under ledningen av per edvin f\u00e4lting. i fler \u00e4n 1 500 dyktimmar l\u00e5g marinens dykare nere i leran och gyttjan i en 80 x 100 centimeter bred tunnel, 33 meter under havsytan och 22 meter in i tunneln. man arbetade d\u00e4r med vattenspolning och sugslangar i fullst\u00e4ndigt m\u00f6rker, inst\u00e4ngda i en dykarhuv, vid m\u00e5nga tillf\u00e4llen utan att kunna v\u00e4nda sig i tunneln. trots de farliga f\u00f6rh\u00e5llandena skedde inga allvarligare olyckor.skeppet f\u00f6rflyttades till grundare vatten genom 18 lyft mellan augusti och september 1959; man tog henne fr\u00e5n 32 m djup till 16 m, och till ett mer skyddat omr\u00e5de av kastellholmsviken som gjorde dykningar mindre komplicerade. d\u00e4r f\u00f6rbereddes skeppet f\u00f6r det sista lyftet mot ytan i ett och ett halvt \u00e5r. den 18 juni 1960 hittades p\u00e5 \u00f6vre batterid\u00e4ck skeletten av tv\u00e5 bes\u00e4ttningsm\u00e4n. det ena var n\u00e4rmast helt bevarat och hos det andra fanns kraniet och ytterligare n\u00e5gra delar kvar; l\u00e4mningarna togs senare om hand av riksantikvarie\u00e4mbetet. genom teves\u00e4ndningar 26 augusti 1960 hade \u00f6ver 40 miljoner m\u00e4nniskor i \u00e5tta europeiska l\u00e4nder m\u00f6jlighet att under en timmes tid f\u00f6lja b\u00e4rgningsarbetet av bland annat en av vasas kanoner.\nbr\u00e5te, slagg och lera rensades fr\u00e5n de \u00f6vre d\u00e4cken f\u00f6r att g\u00f6ra vraket l\u00e4ttare och man gjorde skrovet s\u00e5 vattent\u00e4tt som m\u00f6jligt. kanonportarna t\u00e4tades med specialbyggda luckor, en tillf\u00e4llig ers\u00e4ttning f\u00f6r det kollapsade akterkastellet byggdes och samtliga av de tusentals h\u00e5l efter j\u00e4rnbultar som rostat bort pluggades igen. det f\u00f6rsta lyftet p\u00e5b\u00f6rjades 8 april 1961 och p\u00e5 morgonen 24 april var vasa redo att se dagsljus igen f\u00f6r f\u00f6rsta g\u00e5ngen p\u00e5 333 \u00e5r. press fr\u00e5n hela v\u00e4rlden, tevekameror, 400 inbjudna g\u00e4ster p\u00e5 pr\u00e5mar och b\u00e5tar och tusentals \u00e5sk\u00e5dare l\u00e4ngs kajerna s\u00e5g p\u00e5 n\u00e4r de f\u00f6rsta bj\u00e4lkarna br\u00f6t vattenytan. man t\u00e4tade sedan skeppet och placerade det p\u00e5 en s\u00e4rskild ponton inf\u00f6r bogseringen till gustaf v:s torrdocka p\u00e5 beckholmen d\u00e4r det skulle genomg\u00e5 en detaljerad arkeologisk utgr\u00e4vning.fr\u00e5n slutet av 1961 hystes vasa i en tillf\u00e4llig byggnad som kallades wasavarvet, vilket \u00f6ppnade f\u00f6r publik den 16 februari 1962. vid \u00f6ppningsceremonin sk\u00f6ts salut fr\u00e5n tv\u00e5 av vasas kanoner. bes\u00f6kare kunde se skeppet fr\u00e5n tv\u00e5 niv\u00e5er och det st\u00f6rsta avst\u00e5ndet var 5 meter. \u00e5r 1981 beslutade regeringen att man skulle bygga en permanent byggnad och man utlyste en arkitektt\u00e4vling. det f\u00f6rsta spadtaget togs 1987 och vasa bogserades in i det halvf\u00e4rdiga vasamuseet i december 1988. museet \u00f6ppnades officiellt 1990.\n\n\n== orsaker till f\u00f6rlisningen ==\np\u00e5 vasas tid k\u00e4nde man inte till n\u00e5gra metoder f\u00f6r att ber\u00e4kna ett fartygs stabilitet, utan var h\u00e4nvisad till erfarenheter fr\u00e5n tidigare byggda fartyg. efter vasas b\u00e4rgning, och efter att skrovets och riggens dimensioner kunde m\u00e4tas och barlasten v\u00e4gas, kunde konstateras att vasa p\u00e5 jungfruresan hade en s\u00e5 d\u00e5lig stabilitet att en vindby r\u00e4ckte f\u00f6r att f\u00e5 henne att kantra. \u00e5sikterna g\u00e5r fortfarande is\u00e4r om vad som utl\u00f6ste katastrofen och vem som kan betecknas som skyldig. d\u00e4remot anses det helt klart att vasa inte var en bepr\u00f6vad konstruktion och att hon hade ett mycket stort antal kanoner i f\u00f6rh\u00e5llande till sin vikt. om de nedre kanonportarna varit st\u00e4ngda, hade kanske katastrofen kunnat undvikas.en annan skeppsbyggare \u00e4n hybertsson hade m\u00f6jligen kunnat f\u00f6rutse problemen och \u00f6kat barlasten eller gjort henne bredare och p\u00e5 s\u00e5 s\u00e4tt undvikit katastrofen. dessutom dog hybertsson ett \u00e5r f\u00f6re jungfruseglatsen och skeppsbyggarm\u00e4stare hein jakobsson tog d\u00e5 \u00f6ver bygget. f\u00f6rh\u00f6rsledarna konstaterade att vasa antagligen var v\u00e4lbyggt, men felproportionerat. efter vasa byggdes stabila krigsfartyg med b\u00e5de tv\u00e5 och tre batterid\u00e4ck.\nsj\u00f6striden hade under denna tid \u00f6verg\u00e5tt fr\u00e5n att ha best\u00e5tt av att fiendeskepp n\u00e4rmade sig och sk\u00f6t n\u00e5gra skott, och sen snabbt \u00f6vergick i n\u00e4rstrid \u2013 d\u00e4rav de 300 soldaterna. efter cirka 1680 skulle den s\u00e5 kallade linjeskeppstaktiken helt ta \u00f6ver. den bestod av att de tv\u00e5 fiendeflottorna formerade sig p\u00e5 linjer och sk\u00f6t mot varandra fr\u00e5n avst\u00e5nd. vasa \u00e4r en konstruktion som faller mellan dessa tv\u00e5 taktiker; det 20 meter h\u00f6ga akterkastellet l\u00e4mpar sig v\u00e4l f\u00f6r att l\u00e5ta soldater skjuta ned\u00e5t p\u00e5 l\u00e4gre fartyg samtidigt som de tv\u00e5 batterid\u00e4cken gav skeppet stor eldkraft.\n\n\n== arkeologi ==\nvasa var en utmaning f\u00f6r arkeologer utan tidigare motsvarighet. aldrig tidigare hade en struktur med fyra v\u00e5ningar med det mesta av det ursprungliga inneh\u00e5llet varit tillg\u00e4ngligt f\u00f6r vetenskapliga utgr\u00e4vningar.  arbetsf\u00f6rh\u00e5llandena p\u00e5 fartyget var ocks\u00e5 sv\u00e5ra eftersom man var tvungen att h\u00e5lla skrovet bl\u00f6tt f\u00f6r att det inte skulle torka ut och spricka. utgr\u00e4vningarna utf\u00f6rdes i konstant v\u00e4ta och med lager av slam och lera som kunde vara mer \u00e4n meter djupt. f\u00f6r att kunna fastst\u00e4lla fyndplatser f\u00f6r enskilda objekt delades skrovet in i flera sektioner efter d\u00e4ckbalkar och enskilda d\u00e4ck, med en skiljelinje som drogs l\u00e4ngs med skrovets mittlinje. f\u00f6r det mesta arbetade man med ett d\u00e4ck i taget, men ibland \u00e4ven p\u00e5 flera niv\u00e5er samtidigt.\n\n\n=== fynd ===\nvasa hade vid b\u00e4rgningen intakta d\u00e4ckniv\u00e5er: \u00f6vre och undre batterid\u00e4ck, h\u00e5lskeppet och trossd\u00e4cket. p\u00e5 grund av behovet av att snabbt f\u00f6rbereda skeppet f\u00f6r konservering var arkeologerna tvungna att arbeta snabbt och i 13-timmarsskift under den f\u00f6rsta veckan. \u00f6vre batterid\u00e4ck var p\u00e5tagligt f\u00f6rorenat av material fr\u00e5n det uppbrutna eller nedbrutna v\u00e4derd\u00e4cket och av f\u00f6roreningar fr\u00e5n bottenmilj\u00f6n. trots det \u00e5terfanns m\u00e5nga intressanta fynd p\u00e5 \u00f6vre batterid\u00e4ck, bland annat v\u00e4lbevarade sj\u00f6manskistor med personliga tillh\u00f6righeter som kl\u00e4der, syredskap, kammar, spritflaskor, mynt och andra mindre tillh\u00f6righeter. tillsammans gav de en god inblick i en sj\u00f6mans vardag under tidigt 1600-tal.till en b\u00f6rjan katalogiserades m\u00e5nga fragment av fynd i grupper tillsammans med det eller de objekt som de varit en del av. denna metod reviderades senare s\u00e5 att samtliga fynd, till exempel enskilda stavar, lock och bottnar till tunnor, r\u00e4knades som enskilda f\u00f6rem\u00e5l med egna registreringsnummer. detta ledde till en markant \u00f6kning av antalet f\u00f6rem\u00e5l, och den nuvarande fyndkatalogen, som delvis \u00e4r tillg\u00e4nglig p\u00e5 n\u00e4tet, best\u00e5r av \u00f6ver 26 000 objekt. m\u00e5nga nyare fynd som hade hamnat i eller p\u00e5 vraket borts\u00e5g man fr\u00e5n under utgr\u00e4vningarna, och de registrerades aldrig. bland de mer \u00f6k\u00e4nda av dessa f\u00f6rem\u00e5l var en statyett av den finska l\u00e5ngdistansl\u00f6paren paavo nurmi (1897-1973) som hade placerats p\u00e5 vraket n\u00e5gra dagar innan det sista lyftet av studenter vid helsingfors tekniska h\u00f6gskola. efter att sj\u00e4lva skrovet hade b\u00e4rgats och gr\u00e4vts ut, fortsatte man att s\u00f6ka p\u00e5 f\u00f6rlisningsplatsen efter de f\u00f6rem\u00e5l som fallit fr\u00e5n fartyget, d\u00e4ribland de flesta av de ungef\u00e4r 700 skulpturer som utgjorde fartygets yttre utsmyckning. det sista f\u00f6rem\u00e5l som togs upp var vasas storb\u00e5t. den l\u00e5g p\u00e5 bottnen parallellt med skrovet d\u00e4r den sj\u00f6nk tillsammans med moderfartyget genom att den drogs ner.vid utgr\u00e4vningarna p\u00e5tr\u00e4ffades skelett fr\u00e5n 15 individer och skelettdelar tillh\u00f6rande minst tv\u00e5 andra personer, runt h\u00e4lften av dem som ans\u00e5gs ha d\u00f6tt. sedan kvarlevorna genomg\u00e5tt en vetenskaplig unders\u00f6kning begravdes de p\u00e5 gal\u00e4rvarvskyrkog\u00e5rden den 10 augusti 1963, 335-\u00e5rsdagen av vasas f\u00f6rlisning. graven pryddes av ett av vasas b\u00e4rgade ankaren, stenar fr\u00e5n barlasten och en plakett med minnestext f\u00f6rfattad av prins vilhelm. graven \u00f6ppnades 1989 s\u00e5 att man kunde genomf\u00f6ra nya unders\u00f6kningar och benen f\u00f6rvaras nu i vasamuseets magasin.\n\n\n== konservering ==\n\u00e4ven om vasa var i f\u00f6rv\u00e5nansv\u00e4rt gott skick efter 333 \u00e5r p\u00e5 \u00f6stersj\u00f6ns botten skulle skeppet snabbt ha f\u00f6rfallit om man l\u00e5tit tr\u00e4et torka i normal inomhusmilj\u00f6. den stora volymen ektr\u00e4, \u00f6ver 900 kubikmeter, innebar en stor utmaning f\u00f6r konservatorerna. efter en diskussion \u00f6ver hur man skulle bevara skeppet best\u00e4mde man sig f\u00f6r att anv\u00e4nda polyetylenglykol (peg), en metod som ocks\u00e5 skulle anv\u00e4ndas f\u00f6r att konservera det engelska 1500-talsskeppet mary rose. vasa besprutades med peg i 17 \u00e5r och d\u00e4refter l\u00e4t man henne torka l\u00e5ngsamt i ytterligare 9 \u00e5r.anledningen till att vasa var s\u00e5 v\u00e4lbevarad var inte bara fr\u00e5nvaron av skeppsmask, som annars snabbt bryter ner tr\u00e4 under vatten, utan ocks\u00e5 att vattnet var starkt f\u00f6rorenat l\u00e5ngt in p\u00e5 1970-talet. den starkt toxiska milj\u00f6n innebar att \u00e4ven de t\u00e5ligaste mikroorganismerna som bryter ner tr\u00e4 hade sv\u00e5rt att klara sig. det h\u00e4r i kombination med att vasa var nybyggd n\u00e4r hon sj\u00f6nk bidrog till att bevara skeppet. dessv\u00e4rre hade gifterna i vattnet \u00e4ven negativa effekter. svavlet i vattnet hade tr\u00e4ngt in i tr\u00e4et och n\u00e4r skeppet b\u00e4rgades b\u00f6rjade det reagera med den syrerika omgivningen och bildade svavelsyra. h\u00f6sten 2000 uppt\u00e4ckte man att vita fl\u00e4ckar som varierade i storlek fr\u00e5n bara n\u00e5gra centimeter till en halv meter hade uppst\u00e5tt p\u00e5 skrovet. det visade sig att fl\u00e4ckarna var salter som bildades p\u00e5 tr\u00e4ets yta n\u00e4r sulfater reagerade med syre. fl\u00e4ckarna hade mycket l\u00e5ga ph-v\u00e4rden och var det f\u00f6rsta tecknet p\u00e5 att skeppet inneh\u00f6ll stora m\u00e4ngder svavelsyra. salterna p\u00e5 ytan av vasa och andra tr\u00e4f\u00f6rem\u00e5l \u00e4r inte ett hot i sig (\u00e4ven om missf\u00e4rgningarna kan verka st\u00f6rande) men om de bildas inuti tr\u00e4et kan de leda till att tr\u00e4et spricker fr\u00e5n insidan. detta skulle vara s\u00e4rskilt f\u00f6r\u00f6dande f\u00f6r f\u00f6rem\u00e5l som gjorts av skickliga hantverkare, som de m\u00e5nga vardagsf\u00f6rem\u00e5len och de hundratals skulpturerna. \u00e5r 2002 uppskattades m\u00e4ngden svavelsyra i vasas skrov till \u00f6ver 2 ton, och ca 100 kg bildas varje \u00e5r. det finns tillr\u00e4ckligt med svavel i skeppet f\u00f6r ytterligare 5 ton syra, n\u00e5got som kan leda till omfattande skador p\u00e5 skeppet om inga \u00e5tg\u00e4rder vidtas.\nmuseet kontrollerar kontinuerligt skeppet f\u00f6r tecken p\u00e5 f\u00f6rfall och f\u00f6r\u00e4ndringar i tr\u00e4konstruktionen. forskning p\u00e5g\u00e5r st\u00e4ndigt att hitta de b\u00e4sta metoderna f\u00f6r att bevara skeppet f\u00f6r framtida generationer och f\u00f6r att analysera materialet s\u00e5 noga som m\u00f6jligt. ett problem som nyligen[n\u00e4r?] uppdagats \u00e4r att tr\u00e4et b\u00f6rjat ge vika och att st\u00f6ttorna som h\u00e5ller upp skeppet pressas allt djupare in i tr\u00e4et. \"skrovet r\u00f6r p\u00e5 sig oroande mycket. om inget g\u00f6rs kommer b\u00e5ten f\u00f6rmodligen att kantra \u2013 liksom \u00e5r 1628 p\u00e5 babords sida\", har magnus olofson p\u00e5 vasaenheten vid statens maritima museer kommenterat. satsningar f\u00f6r att r\u00e4dda vasa f\u00f6r framtiden har gjorts i samarbete med kungliga tekniska h\u00f6gskolan, texas a&m university och andra institutioner v\u00e4rlden \u00f6ver.f\u00f6r att sakta ner nedbrytningsprocesser h\u00e5lls temperaturen i skeppshallen i vasamuseet konstant mellan 18 och 20 \u00b0c med en luftfuktighet kring 55 %. f\u00f6r att motverka nedbrytningen som orsakas av svavelsyran har man provat en rad olika metoder. mindre f\u00f6rem\u00e5l har f\u00f6rseglats i plastbeh\u00e5llare med kv\u00e4ve som effektivt bromsar reaktionen mellan svavel och syre. skeppet har behandlats med dukar dr\u00e4nkta i en basisk l\u00f6sning f\u00f6r att neutralisera det l\u00e5ga ph-v\u00e4rdet, men detta \u00e4r endast en tillf\u00e4llig l\u00f6sning eftersom ny syra bildas hela tiden. de ursprungliga bultarna rostade s\u00f6nder efter att skeppet sj\u00f6nk, men ersattes med nya efter b\u00e4rgningen som var galvaniserade och t\u00e4ckta med epoxi. trots det b\u00f6rjade \u00e4ven de nya bultarna rosta och sl\u00e4ppte ut j\u00e4rn i tr\u00e4et som p\u00e5skyndar nedbrytningen. under perioden 2011 till 2018 byttes de gamla bultarna ut mot bultar tillverkade i h\u00f6glegerat rostfritt st\u00e5l med mycket h\u00f6g h\u00e5llfasthet. materialet, som heter saf2707, anv\u00e4nds normalt inom den mycket kr\u00e4vande olje- och gasindustrin och klarar de allra mest kr\u00e4vande milj\u00f6erna.\n\n\n== efterm\u00e4le ==\nf\u00f6rlusten av vasa var inte den direkta och omedelbara orsaken till n\u00e5gra f\u00f6r\u00e4ndringar, men skyndade troligen p\u00e5 en centralisering och effektivisering av kronans system f\u00f6r att bygga krigsfartyg. det tidigare s\u00e5 kallade arrendesystemet, en sorts entreprenadverksamhet, som hade hanterat verksamheten vid skeppsg\u00e5rden i stockholm lades ner, och ist\u00e4llet tog centralmakten \u00f6ver den direkta driften av all verksamhet. till stor del var det en fr\u00e5ga om en ekonomisk reform som grundades p\u00e5 sv\u00e5righeterna att hantera fl\u00f6det av pengar inom arrendesystemet, men enligt marinhistorikern fred hocker kan vasas offentliga f\u00f6rlisning troligen ha skyndat p\u00e5 f\u00f6rloppet.maktbalansen i \u00f6stersj\u00f6n p\u00e5verkades egentligen inte av vasas f\u00f6rlisning. den polska flottan var f\u00f6r liten f\u00f6r att utg\u00f6ra n\u00e5got hot ens mot en svensk flotta f\u00f6rsvagad av stora f\u00f6rluster och f\u00e5 nybyggnationer, och inte heller den tysk-romerska kejserliga flottan var n\u00e5gon kraft att r\u00e4kna med. \u00e4rkefienden danmark hade en slagkraftig styrka att s\u00e4tta mot sverige, men eftersom kristian iv hade drabbats av sv\u00e5ra f\u00f6rluster under 1620-talet blev det aldrig n\u00e5got reellt hot. hade vasa sjunkit f\u00f6rst tv\u00e5 \u00e5r senare, n\u00e4r gustav ii adolf hade blivit djupt inblandad i kriget i tyskland och beh\u00f6vde s\u00e4kra transportleder, hade det kunnat bli ett betydligt v\u00e4rre problem.\n\n\n=== historisk och nationell symbolik ===\nvasa har p\u00e5 m\u00e5nga s\u00e4tt blivit en popul\u00e4r och allm\u00e4nt erk\u00e4nd symbol f\u00f6r ett historieber\u00e4ttande om den svenska stormaktstiden och det tidiga skedet i utvecklingen av en europeisk nationalstat. inom historia och marinarkeologi har stora krigsfartyg fr\u00e5n 1500-, 1600- och 1700-talen f\u00e5tt s\u00e4rskilt stor uppm\u00e4rksamhet som upplevda symboler f\u00f6r en svunnen storhetstid inom den svenska historien. bland dessa \u00e4r vasa det enskilt mest k\u00e4nda exemplet i sverige; fartyget har \u00e4ven f\u00e5tt stor betydelse internationellt. idag har sj\u00e4lva namnet vasa blivit en synonym f\u00f6r sjunkna skepp som anses ha s\u00e4rskilt stor historisk betydelse, och dessa beskrivs och v\u00e4rderas i relation till vasa. marinarkeologen carl-olof cederlund, som varit aktiv inom de olika vasaprojekten, har beskrivit fenomenet under ben\u00e4mningen \"regalskepps-syndromet\" och knyter an det till id\u00e9historisk nationalism och traditionella uppfattningar om hj\u00e4ltekonungar och \u00e4ra genom krigsbragder. fokuset ligger p\u00e5 \"stora perioder\" inom \"v\u00e5r [sveriges] historia\" och har stora likheter med hur man i norden ser p\u00e5 vikingatiden och inom v\u00e4stv\u00e4rlden p\u00e5 den romerska och grekiska antiken. cederlund har pekat p\u00e5 den rituella karakt\u00e4ren i till exempel den vida uppm\u00e4rksammade b\u00e4rgningen av vasa och j\u00e4mf\u00f6rt vasamuseet med \"ett tempel i klassisk bem\u00e4rkelse\". museets placering p\u00e5 djurg\u00e5rden, traditionell kunglig mark, och dess fokus p\u00e5 \"kungens skepp\" har f\u00f6ranlett en beskrivning av det som \"det kungliga skeppets tempel\".\n\n\n=== litteratur och popul\u00e4rkultur ===\nvasa har avhandlats i hundratals b\u00f6cker, artiklar och vetenskapliga skrifter inom \u00e4mnen som varierat fr\u00e5n marinarkeologi till mathistoria. dess unika status har gett skeppet stor uppm\u00e4rksamhet och har f\u00e4ngslat flera generationer av forskare, turister, modellbyggare och f\u00f6rfattare. den vanliga uppfattningen av att skeppsbygget var ett illa organiserad hafsverk (ibland kallat \"vasasyndromet\") har anv\u00e4nts som exempel av m\u00e5nga f\u00f6rfattare av b\u00f6cker i f\u00f6retagsledning som ett pedagogiskt exempel p\u00e5 hur man inte ska organisera en framg\u00e5ngsrik aff\u00e4rsr\u00f6relse. tre barnb\u00f6cker har skrivits om vasa p\u00e5 svenska och senare blivit \u00f6versatta till bland annat engelska, tyska, danska och norska: sagan om vasa av bertil almqvist, nu seglar vasa av mats wahl (med illustrationer av sven nordqvist) och vasagrisen av bj\u00f6rn bergenholtz. \nvasamuseet har producerat en dokument\u00e4r (i tv\u00e5 versioner) om vasas historia, b\u00e4rgning och restaurering; den visas i museet och har sl\u00e4ppts p\u00e5 vhs och dvd p\u00e5 16 spr\u00e5k. ett pedagogiskt datorspel har framtagits och anv\u00e4nds i museet och p\u00e5 dess hemsida f\u00f6r att f\u00f6rklara grunderna f\u00f6r skeppsbygge och -stabilitet under 1600-talet. ett flertal kommersiella modellsatser och ett otal specialbyggda modeller av skeppet har tillverkats. 1991 tillverkades en f\u00e4rja i tokyo med en kapacitet p\u00e5 650 passagerare som en pastischreproduktion av skeppet. vasa har ocks\u00e5 st\u00e5tt som inspiration f\u00f6r m\u00e5nga konstverk, inklusive tv\u00e5 f\u00f6rgyllda disney-inspirerade parodier av de pilastrar som sitter p\u00e5 l\u00e5ringsgallerierna. eftersom vasa \u00e4r en mycket popul\u00e4r turistattraktion har skeppet blivit motiv p\u00e5 olika souvenirprodukter, s\u00e5som t-tr\u00f6jor, koppar, kylsk\u00e5psmagneter och affischer. kommersiellt tillverkade repliker av fynd fr\u00e5n skeppet har ocks\u00e5 marknadsf\u00f6rts, s\u00e5som glas, tallrikar, skedar och till och med ett br\u00e4dspel.\nvasa s\u00e4gs ha inspirerat filmskaparna till pirates of the caribbean n\u00e4r de skulle bygga the flying dutchman (den flygande holl\u00e4ndaren). \n\n\n== viktiga \u00e5rtal ==\n klicka p\u00e5 \u00e5rtalet f\u00f6r att l\u00e4nkas till avsnittet\n\n1625 \u2013 gustav ii adolf skriver den 16 januari kontrakt med skeppsbyggm\u00e4stare henrik hybertsson om att skeppet vasa ska byggas.\n1628 \u2013 10 augusti kantrar och sjunker vasa p\u00e5 sin jungfruf\u00e4rd. det f\u00f6rsta f\u00f6rs\u00f6ket att b\u00e4rga skeppet misslyckas.\n1664 \u2013 albrekt von treileben och andreas peckell lyckas b\u00e4rga \u00f6ver 50 av vasas kanoner.\n1920 \u2013  br\u00f6derna olschanski ans\u00f6ker om att b\u00e4rga vasa men f\u00e5r avslag den 18 september samma \u00e5r.\n1956 \u2013 franz\u00e9n hittar vasa utanf\u00f6r beckholmen.\n1961 \u2013 24 april sker den slutgiltiga b\u00e4rgningen av vasa. ett provisoriskt museum byggs, wasavarvet.\n1962 \u2013 besprutning med konserveringsmedel p\u00e5b\u00f6rjas.\n1963 \u2013 de ombord funna offren gravs\u00e4tts p\u00e5 gal\u00e4rvarvskyrkog\u00e5rden.\n1967 \u2013 25 oktober g\u00f6rs den sista dykningen i b\u00e4rgningsprojektet, d\u00e5 en 11 meter l\u00e5ng storb\u00e5t och tv\u00e5 bogankare tas upp.\n1979 \u2013 besprutningen av skeppet avslutas.\n1988 \u2013 6 december g\u00f6r vasa sin senaste resa, fr\u00e5n wasavarvet till det nya museet.\n1990 \u2013 15 juni invigs vasamuseet p\u00e5 gal\u00e4rvarvet.\n\n\n== se \u00e4ven ==\nregalskeppet kronan\nmary rose\nlista \u00f6ver svenska seglande \u00f6rlogsfartyg\nlista \u00f6ver svenska vrak\n\n\n== referenser ==\n\n\n=== noter ===\n\n\n=== tryckta k\u00e4llor ===\nborgenstam, curt & sandstr\u00f6m anders, varf\u00f6r kantrade vasa? (andra upplagan) vasastudier nr 12. vasamuseet, stockholm. 1995. isbn 91-85268-59-3\ncederlund, carl olof, regalskeppet wasa : utst\u00e4llning wasavarvet, wasan\u00e4mnden, stockholm. 1966.\ncederlund, carl olof, vasa i, the archaeology of a swedish warship of 1628. (redakt\u00f6r: fred hocker). statens maritima museer, stockholm. 2006. isbn 91-974659-0-9\nclason, edward, \"arbetet med regalskeppet wasa:s b\u00e4rgning\", tidskrift i sj\u00f6v\u00e4sendet september 1959; s. 570-572\nclaus, gillis, wasas historia 1956-65. uppt\u00e4ckt, b\u00e4rgning, utgr\u00e4vning. wasastudier 15. statens sj\u00f6historiska museum, stockholm. 1986. isbn 91-85268-25-9\ndal, lovisa and hall roth, ingrid marinarkeologisk tidskrift, 4/2002\nglete, jan, \"flottor och \u00f6rlogsskepp i djurhamn\" i sk\u00e4rg\u00e5rd och \u00f6rlog: nedslag i stockholms sk\u00e4rg\u00e5rds tidiga historia kungl. vitterhets historie och antikvitets akademien, konferenser 71. stockholm. 2009. isbn 978-91-7402-388-6; s. 29-40\nhafstr\u00f6m, georg, \u00f6rlogsskeppet wasas underg\u00e5ng 1628, tidskrift i sj\u00f6v\u00e4sendet nov 1958; s. 740-770\nhocker, fred, vasa (svensk \u00f6vers\u00e4ttning av klas helmersson), medstr\u00f6ms bokf\u00f6rlag, stockholm. 2011. isbn 978-91-7329-100-2\nkatz, gregory, \"sweden calls on a&m to rescue iconic vessel\", houston chronicle 28 juli 2007, a1, a10.\nkvarning, lars-\u00e5ke & ohrelius, bengt, vasa, kungens skepp. (andra upplagan) atlantis, stockholm. 1998. isbn 91-7486-538-2\nlandstr\u00f6m, bj\u00f6rn, regalskeppet vasan fr\u00e5n b\u00f6rjan till slutet: en bok om byggandet och utsmyckandet, riggningen och bestyckningen av vasan som f\u00f6rliste i stockholms hamn 1628, med j\u00e4mf\u00f6rande studier i danskt, engelskt och holl\u00e4ndskt skeppsbyggeri under f\u00f6rsta h\u00e4lften av 1600-talet sj\u00f6historiska museet, stockholm. 1980. isbn 91-970221-0-1\nlindorm, per-erik (redakt\u00f6r) panorama 68: en bokfilm fr\u00e5n bonniers folkbibliotek. albert bonniers f\u00f6rlag, stockholm. 1968.\nmatz, erling, vasa (museikatalog, redakt\u00f6r: katarina villner). vasamuseet, stockholm. 1990. isbn 91-85268-38-0\nmodellen: vasamodeller fr\u00e5n n\u00e4r och fj\u00e4rran (utst\u00e4llningskatalog) vasamuseet, stockholm. 1997. isbn 91-85268-69-0\noredsson, sverker, gustav ii adolf 2007. atlantis, stockholm. isbn 978-91-7353-157-3\nsandstr\u00f6m, anders, sj\u00f6strid p\u00e5 wasas tid: taktik, artilleri och eldhandvapen (vasastudier nr 9) statens sj\u00f6historiska museer, stockholm. 1982. isbn 91-85268-15-1\nsandstrom, m., jalilehvand, f., persson, i., gelius, u., frank, p., hall-roth, i. \"deterioration of the seventeenth-century warship vasa by internal formation of sulphuric acid\", nature 415. 2002; s. 893\u2013897.\nschoerner, gunnar, regalskeppet: en studie i 1600-talets skeppsbyggeri. nordstedt & s\u00f6ner ab, stockholm. 1964\nsoop, hans, the power and the glory: the sculptures of the warship wasa 1986. kungliga vitterhets-, historie- och antikvitetsakademien, stockholm. isbn 91-7402-168-0\n\n\n=== webbk\u00e4llor ===\nvasamuseets webbplats\ndahlquist, hans, \"kth r\u00e4ddar vasa fr\u00e5n att kantra\", ny teknik, 19 juni 2007. (arkiverad version)\n\n\n== vidare l\u00e4sning ==\nericson, lars (2005). \u201dregalskeppet vasa : kungligt skrytbygge\u201d. popul\u00e4r historia 2005 (6):  sid. 16\u201330. http://www.popularhistoria.se/artiklar/kungligt-skrytbygge/. \ngrisell, bengt (2008). \u201ddokument: intervju av anders franz\u00e9n i maj 1992\u201d. forum navale nr 64,:  sid. 76-94. 0280-6215. issn 0280-6215. http://www.sjohistoriskasamfundet.se/fn/fn64-lag.pdf#page=78. l\u00e4st 30 december 2013.  libris 12240817 arkiverad 20 december 2013 h\u00e4mtat fr\u00e5n the wayback machine.\nlundberg, bj\u00f6rn (2009). \u201dskeppets jungfruf\u00e4rd slutade i katastrof. vasas f\u00f6rlisning 1628\u201d. allt om historia (1):  sid. 44\u201346. \n\n\n== externa l\u00e4nkar ==\n wikimedia commons har media som r\u00f6r regalskeppet vasa.\nvasamuseet\nvasas stabilitet, ett flash-baserat datorspel som simulerar vasas stabilitet\nen svensk informationssida om vasa\ninslag fr\u00e5n svt:s \u00f6ppna arkiv\nom regalskeppets namn \u2013 vasa, wasa eller wasen?\nvasa's revival rapport ang\u00e5ende vasa fr\u00e5n university of miami (engelska)"