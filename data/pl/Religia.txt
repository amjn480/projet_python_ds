"religia \u2013 system wierze\u0144 i praktyk okre\u015blaj\u0105cy relacj\u0119 mi\u0119dzy r\u00f3\u017cnie pojmowan\u0105 sfer\u0105 sacrum (\u015bwi\u0119to\u015bci\u0105) i sfer\u0105 bosk\u0105 a spo\u0142ecze\u0144stwem, grup\u0105 lub jednostk\u0105. manifestuje si\u0119 ona w wymiarze doktrynalnym (doktryna, wierzenia), w czynno\u015bciach religijnych (np. kult, rytua\u0142y), w sferze spo\u0142eczno-organizacyjnej (wsp\u00f3lnota religijna, np. ko\u015bci\u00f3\u0142) i w sferze duchowo\u015bci indywidualnej (m.in. mistyka).\nrelacja jednostki do rzeczywisto\u015bci transcendentnej koncentruje si\u0119 wok\u00f3\u0142 poczucia \u015bwi\u0119to\u015bci, ch\u0119ci zbli\u017cenia si\u0119 do sacrum i uczu\u0107 z tym zwi\u0105zanych np. poczucia l\u0119ku, czci, dystansu (por. misterium tremendum rudolfa otto).\nw 2012 roku 59% ludzi uwa\u017ca\u0142o si\u0119 za osoby religijne, 23% nie, a 13% deklarowa\u0142o ateizm.\nwed\u0142ug r\u00f3\u017cnych szacunk\u00f3w istnieje od 4200 do 10 000 religii.\n\n\n== etymologia ==\nwed\u0142ug cycerona nazwa religia pochodzi od \u0142aci\u0144skiego s\u0142owa relegere lub religere (ponownie odczytywa\u0107, gruntownie rozwa\u017ca\u0107). laktancjusz wyprowadza j\u0105 od s\u0142owa religare (wi\u0105za\u0107). t\u0119 ostatni\u0105 etymologi\u0119 uznaje \u015bwi\u0119ty augustyn, a \u015bwi\u0119ty tomasz z akwinu dopuszcza je wszystkie.\n\n\n== definicje religii ==\nzgodnie z najbardziej podstawowym, powszechnym i og\u00f3lnym rozumieniem, religia jest zbiorem osobistych lub zinstytucjonalizowanych postaw, obrz\u0119d\u00f3w i wierze\u0144 wobec niematerialnej transcendentnej rzeczywisto\u015bci najcz\u0119\u015bciej okre\u015blanej mianem boga (religie monoteistyczne) lub bog\u00f3w (religie politeistyczne) oraz zwi\u0105zanych z nimi przekona\u0144 o pochodzeniu i celu \u017cycia cz\u0142owieka, a tak\u017ce zasad obyczajowych i norm moralnych. w\u015br\u00f3d uczonych panuje wielka r\u00f3\u017cnorodno\u015b\u0107 wniosk\u00f3w i tez co do tego, co dok\u0142adnie stanowi religi\u0119. na przyk\u0142ad wed\u0142ug thomasa hobbes\u2019a religia naturalna ma \u201edwa elementy sk\u0142adowe: jednym jest wiara, to znaczy wierzenie, \u017ce istnieje b\u00f3g i \u017ce wszystkim rz\u0105dzi, drugim za\u015b jest kult\u201d. wed\u0142ug bohdana chwede\u0144czuka jest to okre\u015blenie zbyt w\u0105skie z trzech powod\u00f3w. zak\u0142ada monoteizm (trudno odmawia\u0107 religijno\u015bci grupom politeistycznym). zak\u0142ada teizm, za\u015b religi\u0105 niew\u0105tpliwie jest buddyzm, kt\u00f3ry teizmu w sobie nie zawiera. wreszcie jest zbyt w\u0105skie, bo zak\u0142ada, \u017ce religi\u0105 naturaln\u0105 jest religia monoteistyczna.\n\n\n=== opisy uczonych uznaj\u0105cych pozanaturalne pochodzenie religii ===\nuczeni uznaj\u0105cy pozanaturalne pochodzenie religii wysuwaj\u0105 argumenty przemawiaj\u0105ce przeciwko zbyt szybkiemu tworzeniu jednej definicji religii, kt\u00f3ra obejmowa\u0142aby cechy wsp\u00f3lne dla wszystkich religii. na przyk\u0142ad kard. franciszek k\u00f6nig broni\u0142 wyj\u0105tkowo\u015bci chrze\u015bcija\u0144stwa, kt\u00f3re \u201eswoje powstanie zawdzi\u0119cza bezpo\u015bredniej ingerencji boga w histori\u0119 ludzk\u0105 i przez to jest z niczym niepor\u00f3wnywalne\u201d.\n\n\n=== opisy naturalistyczno-psychologiczne ===\nreligia jest w tym uj\u0119ciu subiektywn\u0105, psychiczn\u0105 reakcj\u0105 cz\u0142owieka na obiektywn\u0105 rzeczywisto\u015b\u0107 materialn\u0105 (przyrod\u0119, stosunki spo\u0142eczne, procesy dziejowe).\nobiektywnym aspektem religii jest w tym uj\u0119ciu rzeczywisto\u015b\u0107, kt\u00f3ra wywiera wp\u0142yw na cz\u0142owieka, zmuszaj\u0105c go do trudu jej zrozumienia.\nsubiektywny aspekt religii stanowi\u0105: jej tre\u015b\u0107 doktrynalna, warstwa prze\u017cyciowa oraz rytualna.\nw xix w. od strony spo\u0142ecznej religi\u0105 zgodnie z tym podej\u015bciem zajmowa\u0142 si\u0119 karol marks, od strony ewolucyjnej thomas henry huxley, za\u015b od strony filozoficznej ludwik feuerbach. p\u00f3\u017aniej ich koncepcje rozwin\u0105\u0142 austriacki psychiatra zygmunt freud. uwa\u017ca\u0142 on, \u017ce religia to nerwica natr\u0119ctw, doktryny religijne to z\u0142udzenia, \u201eb\u00f3g za\u015b w gruncie rzeczy nie jest niczym innym, jak wywy\u017cszonym ojcem\u201d. odwo\u0142uj\u0105c si\u0119 do intuicji freuda na temat instynktu mi\u0142o\u015bci (\u017cycia) i instynktu \u015bmierci jako pod\u0142o\u017ca prze\u017cycia religijnego, louis bouyer zauwa\u017cy\u0142, \u017ce religia nie jest wsp\u00f3\u0142cze\u015bnie uwa\u017cana za jaki\u015b osobny dzia\u0142 ludzkiej rzeczywisto\u015bci. jest to bowiem ca\u0142o\u015bciowa reakcja budz\u0105cej si\u0119 do \u017cycia ludzkiej natury na wszech\u015bwiat, w kt\u00f3rym si\u0119 znajduje. formy, ryty religijne s\u0105 najg\u0142\u0119bszym wyrazem instynktu mi\u0142o\u015bci i instynktu \u015bmierci, w ich radykalnym i tajemniczym po\u0142\u0105czeniu. wed\u0142ug tego uczonego, jest to doskonale widoczne w religiach misteryjnych \u015bwiata grecko-rzymskiego (np. religia mitry). religie te by\u0142y religiami ludzkiej natury, wyra\u017ca\u0142y si\u0119 w \u015bmia\u0142ej symbolice seksualnej oraz rytua\u0142ach-mordach. by\u0142y pe\u0142nym wyrazem intuicji, \u017ce w religii ludzie odnajd\u0105 absolutne spe\u0142nienie pragnienia pe\u0142ni \u017cycia, pe\u0142ni komunii. a tak\u017ce poszukiwania tej pe\u0142ni \u017cycia drog\u0105 \u015bmierci. wszystkie te ludzkie intuicje zosta\u0142y w spos\u00f3b bardzo szczeg\u00f3lny podj\u0119te w chrze\u015bcija\u0144stwie, zw\u0142aszcza w nauczaniu paw\u0142a aposto\u0142a o tajemnicy chrystusa ukrzy\u017cowanego i zmartwychwsta\u0142ego.\n\n\n=== opisy antropologiczno-funkcjonalistyczne ===\npodej\u015bcie antropologiczno \u2013 funkcjonalistyczne akcentuje rol\u0119 zjawisk religijnych w danej kulturze i spo\u0142ecze\u0144stwie. religia jest tu przedstawiana jako forma \u015bwiadomo\u015bci oraz zbi\u00f3r praktyk organizuj\u0105cych \u017cycie spo\u0142ecze\u0144stwa. przedstawiciele: claude levi-strauss, bronis\u0142aw malinowski, emile durkheim.\n\n\n=== opisy fenomenologiczne ===\nuj\u0119cie fenomenologiczne stara si\u0119 ukaza\u0107 istot\u0119 zjawiska religijnego, czyli wsp\u00f3lny fundament wszystkich religii. akcentuje prze\u017cyciow\u0105, emocjonaln\u0105 stron\u0119 religii. religia jest tu ujmowana jako zjawisko autonomiczne wzgl\u0119dem innych sfer kultury, a zatem zjawisko b\u0119d\u0105ce celem same dla siebie.\nprzedstawiciele: rudolf otto, gerardus van der leeuw, gustav mensching, friedrich heiler, udo tworuschka, mircea eliade\n\n\n=== opisy interdyscyplinarne ===\nw ostatnich latach pojawia si\u0119 coraz wi\u0119cej bada\u0144, w kt\u00f3rych pr\u00f3buje si\u0119 zsyntetyzowa\u0107 rozmaite cz\u0105stkowe opisy/wyja\u015bnienia religii, religijno\u015bci, duchowo\u015bci (i zjawisk podobnych, czy powi\u0105zanych). przyk\u0142adowo, w psychologii religii wielu autor\u00f3w do\u0142\u0105cza do interdyscyplinarnego uj\u0119cia religii jako \u201emeaning system\u201d (\u201esystem sensu\u201d \u2013 wysoko-poziomowe struktury poznawcze nadaj\u0105ce \u201esens\u201d, \u201eznaczenie\u201d otaczaj\u0105cej rzeczywisto\u015bci). szeroko znane sta\u0142y si\u0119 te\u017c dokonania \u201ecognitive science of religion\u201d. pe\u0142ne interdyscyplinarne badanie religii obejmuje tak zr\u00f3\u017cnicowane dziedziny jak: antropologia religii, socjologia r., psychologia r., filozofia r., historia r., fenomenologia r., kognitywistyka r., semiotyka j\u0119zyka religijnego, etyczne i estetyczne aspekty religii, i wiele innych.\n\n\n=== pogl\u0105dy indywidualnych uczonych ===\n\u00e9mile durkheim argumentowa\u0142, \u017ce \u201ereligia jest systemem powi\u0105zanych ze sob\u0105 wierze\u0144 i praktyk odnosz\u0105cych si\u0119 do rzeczy \u015bwi\u0119tych, to znaczy rzeczy wyodr\u0119bnionych i zakazanych, wierze\u0144 i praktyk \u0142\u0105cz\u0105cych wszystkich wyznawc\u00f3w w jedn\u0105 wsp\u00f3lnot\u0119 moraln\u0105 zwan\u0105 ko\u015bcio\u0142em\u201d. dla durkheima (inaczej ni\u017c dla hobbesa) religia nie mo\u017ce by\u0107 lu\u017anym nagromadzeniem wierze\u0144, ale ich systemem. ka\u017cdy sk\u0142adnik jest powi\u0105zany z innym, a wyj\u0119cie jednego nie mo\u017ce odby\u0107 si\u0119 bez naruszenia ca\u0142o\u015bci. zwraca te\u017c uwag\u0119 fakt, \u017ce system religijny generuje spo\u0142eczno\u015b\u0107. nie ma wi\u0119c religii prywatnej \u2013 jest tylko zbiorowa.\nwed\u0142ug marcina lutra  \u201eb\u00f3g i kult tworz\u0105 wzajemny zwi\u0105zek, jedno nie mo\u017ce \u017cy\u0107 bez drugiego, gdy\u017c b\u00f3g musi by\u0107 zawsze bogiem jakiego\u015b cz\u0142owieka lub ludu\u201d. o ile u hobbesa kult i wiara jest wsp\u00f3\u0142wyst\u0119puj\u0105ca, u durkheima powi\u0105zana systemowo, u lutra ju\u017c konieczna.\nhenri bergson podkre\u015bla\u0142, \u017ce \u201e...nie ma religii bez ryt\u00f3w i ceremonii. tym aktom religijnym przedstawienia s\u0142u\u017c\u0105 przede wszystkim jako okazja... akty te wyp\u0142ywaj\u0105 z wiary, lecz jednocze\u015bnie same na ni\u0105 oddzia\u0142uj\u0105 i umacniaj\u0105 j\u0105; je\u017celi bogowie istniej\u0105, to nale\u017cy oddawa\u0107 im cze\u015b\u0107; lecz bogowie zaczynaj\u0105 istnie\u0107 w\u0142a\u015bnie dopiero wtedy, gdy pojawia si\u0119 kult\u201d. pozorna sprzeczno\u015b\u0107 tej wypowiedzi t\u0142umaczona jest najcz\u0119\u015bciej w nast\u0119puj\u0105cy spos\u00f3b. kult wyp\u0142ywa zatem tutaj z pewnego rodzaju \u201epaleowiary\u201d, kt\u00f3ra przekszta\u0142caj\u0105c si\u0119 w wiar\u0119 bogatsz\u0105, sprawia \u201e\u017ce bogowie zaczynaj\u0105 istnie\u0107\u201d.\nmax scheler: \u201ereligia jest religijnym poznaniem i my\u015bleniem, jak te\u017c szczeg\u00f3lnym rodzajem czucia (warto\u015bci), wyrazu (j\u0119zyk, modlitwa, kult) oraz religijnego chcenia i dzia\u0142ania (w s\u0142u\u017cbie bogu i religijnej moralno\u015bci)\u201d. scheler jako przedstawiciel nurtu fenomenologii uwa\u017ca\u0142, \u017ce z istnienia aktu religijnego mo\u017cna wnioskowa\u0107 o istnieniu boga. akt jest zawsze czynem indywidualnym i spo\u0142ecznym, manifestuje bowiem na zewn\u0105trz wewn\u0119trzne uczucie.\nedgar brightman: \u201ereligia to zainteresowanie do\u015bwiadczeniami uznawanymi za do\u015bwiadczenie najwy\u017cszych warto\u015bci; oddanie mocy czy mocom, o kt\u00f3rych s\u0105dzi si\u0119, \u017ce tworz\u0105, wzmagaj\u0105 i zachowuj\u0105 te warto\u015bci; oraz wyra\u017canie tego zainteresowania i oddania czy to w obrz\u0119dach symbolicznych, czy w innych zachowaniach jednostkowych i zbiorowych\u201d. definicja brightmana nie przywi\u0105zuje wagi do socjalnej, spo\u0142ecznej roli religii.\ncyceron wywodzi\u0142 ten termin od \u0142aci\u0144skiego relegere (odczyta\u0107 na nowo), co u niego oznacza \u201edrobiazgowe oddawanie czci bogom\u201d. laktacjusz za\u015b od religare (wi\u0105za\u0107, spaja\u0107), wyja\u015bniaj\u0105c jego sens jako \u201eodnowienie wi\u0119zi mi\u0119dzy cz\u0142owiekiem i bogiem\u201d, a \u015bw. augustyn wywodzi go od reeligare (wybiera\u0107 ponownie).\ndefinicja tielego-s\u00f6derbloma: religi\u0105 nazywamy w sensie og\u00f3lnym stosunek pomi\u0119dzy cz\u0142owiekiem i pot\u0119g\u0105 nadludzk\u0105, w kt\u00f3r\u0105 on wierzy i od kt\u00f3rej czuje si\u0119 zale\u017cny. stosunek ten znajduje sw\u00f3j wyraz w specjalnych uczuciach (zaufanie i l\u0119k), wyobra\u017ceniach (wiara) i czynno\u015bciach (modlitwy, obrz\u0119dy, w\u015br\u00f3d nich specjalne ofiary), a tak\u017ce w wype\u0142nianiu moralnych przykaza\u0144. wsp\u00f3lna definicja tielego-s\u00f6derbloma to przyk\u0142ad klasycznej definicji relacyjnej \u2013 zob. c. p. tiele, n. s\u00f6derblom, kompendium der religionsgeschichte, berlin 19316, s. 3. por. c. p. tiele, elements of the science of religion, t. ii, edinburgh-london 1899, s. 15; n. s\u00f6derblom, einf\u00fchrung in die religionsgeschichte, uppsala 1921.\ngustav mensching: religia to prze\u017cyciowe spotkanie cz\u0142owieka z tym, co \u015bwi\u0119te oraz wyra\u017cona w dzia\u0142aniu odpowied\u017a cz\u0142owieka uwarunkowana i okre\u015blona przez \u015bwi\u0119to\u015b\u0107.\nrudolf otto: religia jest do\u015bwiadczeniem misterium, kt\u00f3re realizuje si\u0119, gdy cz\u0142owiek otwiera si\u0119 dla wra\u017ce\u0144 rzeczywisto\u015bci wiecznych, kt\u00f3re objawiaj\u0105 si\u0119 na drodze doczesno\u015bci. [...] to sfera, w kt\u00f3rej cz\u0142owiek spotyka si\u0119 z tajemnicz\u0105 rzeczywisto\u015bci\u0105 (misterium tremendum) poznawan\u0105 w prze\u017cyciu emocjonalnym (sensus numinosum).\nhelmuth von glasenapp: religia jest wiar\u0105 w istnienie nadnaturalnych, osobowych lub nieosobowych mocy, wyra\u017caj\u0105c\u0105 si\u0119 w my\u015bleniu, chceniu i post\u0119powaniu; od mocy tych cz\u0142owiek czuje si\u0119 zale\u017cny, stara si\u0119 je dla siebie pozyska\u0107 lub te\u017c usi\u0142uje si\u0119 do nich wznie\u015b\u0107.\nclifford geertz: religia to system symboli, kszta\u0142tuj\u0105cych mocne, wszechobejmuj\u0105ce, trwa\u0142e nastroje i motywacje, za po\u015brednictwem najog\u00f3lniejszego \u0142adu istnienia, kt\u00f3rym nadano status takiej faktyczno\u015bci, \u017ce nastroje te i motywacje wydaj\u0105 si\u0119 osobliwie rzeczywiste.\nsigmund freud: hipotezy filozoficzne feuerbacha i spo\u0142eczne marksa freud uzupe\u0142ni\u0142 argumentami psychologicznymi, uznaj\u0105c, i\u017c religia to nerwica natr\u0119ctw. freud powo\u0142a\u0142 si\u0119 tu na perspektyw\u0119 antropologiczn\u0105, ontogenetyczn\u0105 i etnologiczn\u0105. b\u00f3g wed\u0142ug freuda jest: wywy\u017cszonym ojcem (exalted father), przemienieniem ojca (transfiguration of father), podobizn\u0105/postaci\u0105 ojca (likeness of father), sublimacj\u0105 ojca (sublimation of father), surogatem (obiektem zast\u0119pczym) ojca (surrogate of father), substytutem ojca (substitute of father), kopi\u0105/imitacj\u0105 ojca (copy of father). b\u00f3g tak naprawd\u0119 jest ojcem (b\u00f3g jest to nikt inny jak w\u0142asny ojciec \u2013 god really is the father).\ncarl gustav jung: religia jest koniecznym elementem \u017cycia psychicznego cz\u0142owieka. wed\u0142ug niego dusza ludzka ze swej natury posiada funkcj\u0119 religijn\u0105. religia jest szczytowym efektem rozwoju kultury, integruje \u017cycie psychiczne i dostarcza cz\u0142owiekowi si\u0142y wzmacniaj\u0105cej \u201eego\u201d. daje pomoc w przygotowaniu si\u0119 do \u015bmierci i w jej prze\u017cywaniu. podkre\u015bla, \u017ce jej terapeutyczna rola polega nie tylko na pomocy w procesie przystosowania do warunk\u00f3w \u017cycia, lecz tak\u017ce, \u017ce nadaje sens ludzkiemu \u017cyciu. jego podej\u015bcie do religii charakteryzuje si\u0119 jednak niemal wy\u0142\u0105cznie jej funkcjonalnym i pragmatycznym traktowaniem. wprowadza poj\u0119cie ja\u017ani \u2013 archetypu ca\u0142o\u015bci, jedno\u015bci psychicznej, nazywaj\u0105c go obrazem boga. uwa\u017ca, \u017ce powtarzaj\u0105cy si\u0119 w mitach i religiach motyw bogini matki zwi\u0105zany jest z archetypem matki \u2013 struktur\u0105 ukszta\u0142towan\u0105 w ludzkiej psychice ze wzgl\u0119du na szczeg\u00f3lne cechy matki.\nerich fromm: religi\u0105 jest ka\u017cdy system my\u015bli i dzia\u0142a\u0144, podzielany przez pewn\u0105 grup\u0119, kt\u00f3ry dostarcza jednostce uk\u0142adu odniesienia i przedmiotu czci, kt\u00f3rych potrzeba stanowi pierwotne wyposa\u017cenie psychiki ludzkiej.\nanthony storr twierdzi\u0142, \u017ce wiara religijna jest odpowiedzi\u0105 na problemy \u017cycia, natomiast religi\u0119 wyr\u00f3\u017cnia nie tre\u015b\u0107 wierze\u0144, lecz jedynie liczba wyznawc\u00f3w: \u201eosobliwe systemy wierze\u0144 podzielane na przyk\u0142ad tylko przez kilka os\u00f3b, cz\u0119sto s\u0105 uznawane za iluzoryczne. r\u00f3wnie irracjonalne systemy wierze\u0144 podzielane przez miliony nazywane s\u0105 religiami uniwersalistycznymi. gdy por\u00f3wnamy rojenia psychotyk\u00f3w z przekonaniami religijnymi normalnych ludzi, nie b\u0119dziemy ju\u017c mogli powiedzie\u0107, \u017ce jeden z tych system\u00f3w przekona\u0144 jest iluzoryczny, a drugi zdrowy\u201d.\nfriedrich engels: religia jest fantastycznym odzwierciedleniem w ludzkich g\u0142owach tych si\u0142 zewn\u0119trznych, kt\u00f3re rz\u0105dz\u0105 codziennym bytem ludzi; odzwierciedleniem, w kt\u00f3rym si\u0142y ziemskie przybieraj\u0105 posta\u0107 si\u0142 nadziemskich.\nmelford spiro: religia jest to instytucja z\u0142o\u017cona z kulturowo ustalonych interakcji z kulturowo zak\u0142adanymi nadludzkimi istotami.\njaap van oosten: w ka\u017cdej kulturze znajdziemy zesp\u00f3\u0142 wierze\u0144, praktyk i instytucji, kt\u00f3ry wyja\u015bnia pochodzenie i natur\u0119 porz\u0105dku kulturowego i podtrzymuje jego istnienie. ten zesp\u00f3\u0142 wierze\u0144, praktyk i instytucji zwykle jest uznawany przez antropolog\u00f3w za religi\u0119. religie zwykle zak\u0142adaj\u0105 wiar\u0119 w osobowe postacie, ale nie stanowi to konieczno\u015bci (jak wskazuje przyk\u0142ad klasycznego buddyzmu). stanowi j\u0105 natomiast domena kultury, uwa\u017cana za najbardziej podstawow\u0105 przez samych uczestnik\u00f3w. religia nadaje znaczenie ich egzystencji i ich \u015bwiatu i nie mo\u017ce by\u0107 zredukowana do \u017cadnego innego porz\u0105dku kulturowego.\nrobert sapolsky: religia to nie tylko podstawa my\u015bli i wiary, to r\u00f3wnie\u017c nie wy\u0142\u0105cznie zbi\u00f3r moralnych imperatyw\u00f3w czy kulturowych warto\u015bci wsp\u00f3lnych dla danej spo\u0142eczno\u015bci. dla przeci\u0119tnego wyznawcy religia jest zbiorem drobnych zwyczaj\u00f3w, zakaz\u00f3w, \u201ebezlikiem codziennych aktywno\u015bci i powiedze\u0144\u201d, rytua\u0142\u00f3w i zasad w \u017cyciu codziennym. w tym kontek\u015bcie sapolsky zwraca uwag\u0119 na podobie\u0144stwa wyst\u0119puj\u0105ce mi\u0119dzy zachowaniami obsesyjno-kompulsyjnymi i rytua\u0142ami religijnymi.\nw\u0142adys\u0142aw witwicki: poczucie religijne jest zjawiskiem z\u0142o\u017conym, lecz nie wyst\u0119puje powszechnie. obejmuje ono poczucie \u015bwi\u0119to\u015bci, antropocentryczne i antropomorficzne odczucie \u015bwiata (zwi\u0105zane z potrzeb\u0105 wiary w nie\u015bmiertelno\u015b\u0107 osobist\u0105) oraz magiczne pojmowanie zjawisk i zwi\u0105zk\u00f3w mi\u0119dzy nimi. wed\u0142ug witwickiego \u015bwi\u0119to\u015bci\u0105 tchnie dla cz\u0142owieka obdarzonego poczuciem religijnym to, co si\u0119 wydaje nadludzko pot\u0119\u017cne a niezrozumia\u0142e, dobre a straszne, poci\u0105gaj\u0105ce i jednocze\u015bnie przera\u017caj\u0105ce. natomiast wiara, my\u015bl o bogu daje trwa\u0142e poczucie mocy, pod\u0142o\u017conej pokor\u0105, stanowi ciche, pogodne t\u0142o wewn\u0119trzne, uwalnia od poczucia poni\u017cenia, nieudolno\u015bci, niemocy.\nfeliks koneczny: ... przez religi\u0119 rozumiem system ujmuj\u0105cy stosunek \u015bwiata przyrodzonego do nadprzyrodzonego.\n\n\n== wp\u0142yw religii ==\nbadacze z dziedziny nauk spo\u0142ecznych zgromadzili mn\u00f3stwo dowod\u00f3w na dobroczynny wp\u0142yw religii. stwierdzili, \u017ce powoduje ona dobre samopoczucie i pomaga upora\u0107 si\u0119 ze spo\u0142eczn\u0105 dewiacj\u0105. daniel hall, lekarz z centrum medycznego uniwersytetu w pittsburghu, odkry\u0142, \u017ce cotygodniowe uczestnictwo w nabo\u017ce\u0144stwie mo\u017ce doda\u0107 dwa albo trzy lata \u017cycia. badanie przeprowadzone na 7 tysi\u0105cach os\u00f3b w starszym wieku w centrum medycznym na uniwersytecie duke\u2019a w 1997 roku wykaza\u0142o, \u017ce religijne praktyki mog\u0105 wzmacnia\u0107 system immunologiczny i obni\u017ca\u0107 ci\u015bnienie krwi. badanie opinii publicznej przez instytut pew wykaza\u0142o, \u017ce amerykanie, kt\u00f3rzy uczestnicz\u0105 w religijnych nabo\u017ce\u0144stwach raz w tygodniu albo cz\u0119\u015bciej, s\u0105 szcz\u0119\u015bliwsi (43%) od tych, kt\u00f3rzy chodz\u0105 do ko\u015bcio\u0142a raz na miesi\u0105c albo rzadziej (31%) b\u0105d\u017a rzadko lub nigdy (26%). biali protestanci ewangelikalni cz\u0119\u015bciej donosz\u0105, \u017ce s\u0105 szcz\u0119\u015bliwi, ni\u017c biali protestanci ewangeliccy: 43% w por\u00f3wnaniu z 33%. zwi\u0105zek mi\u0119dzy szcz\u0119\u015bciem a chodzeniem do ko\u015bcio\u0142a utrzymuje si\u0119 na do\u015b\u0107 wyr\u00f3wnanym poziomie od lat siedemdziesi\u0105tych, kiedy to pew rozpocz\u0105\u0142 badania.\nreligia mo\u017ce zwalczy\u0107 z\u0142e zachowanie i promowa\u0107 dobre samopoczucie. dwadzie\u015bcia lat temu richard freeman, ekonomista z uniwersytetu harvarda, odkry\u0142, \u017ce czarnosk\u00f3ra m\u0142odzie\u017c, kt\u00f3ra chodzi\u0142a do ko\u015bcio\u0142a, ch\u0119tniej ucz\u0119szcza\u0142a do szko\u0142y i rzadziej pope\u0142nia\u0142a przest\u0119pstwa albo bra\u0142a narkotyki. od tamtej pory wiele kolejnych bada\u0144, w tym ponadpartyjnej krajowej komisji ds. dzieci z 1991 roku, wykaza\u0142o, \u017ce przynale\u017cno\u015b\u0107 do wsp\u00f3lnoty religijnej wi\u0105\u017ce si\u0119 z ni\u017cszym wska\u017anikiem przest\u0119pczo\u015bci i uzale\u017cnienia od narkotyk\u00f3w.\nreligia na us\u0142ugach polityki staje si\u0119 ideologi\u0105.\n\n\n== geneza religii ==\nnajstarsze \u015blady religii wyst\u0119puj\u0105 ju\u017c w czasach prehistorycznych w postaci rysunk\u00f3w naskalnych i poch\u00f3wk\u00f3w (wiara w \u017cycie po\u015bmiertne). pierwotn\u0105 religi\u0105 by\u0142 prawdopodobnie animizm, a wed\u0142ug nauki chrze\u015bcija\u0144skiej pramonoteizm. religia by\u0142a sposobem, w jaki cz\u0142owiek pr\u00f3bowa\u0142 poj\u0105\u0107 \u015bwiat i otaczaj\u0105ce go zjawiska (np. pioruny, \u015bmier\u0107, zjawisko dnia i nocy).\n\n\n== badanie religii ==\nbadaniem religii zajmuj\u0105 si\u0119:\n\nreligioznawstwo\nteologia\nfilozofia religii\nsocjologia religii\npsychologia religii\n\n\n== podzia\u0142 religii ==\ntypologie religii:\n\nreligie wschodu (kosmocentryczne)\nreligie zachodu (teocentryczne)religie dzieli si\u0119:\n\nze wzgl\u0119du na pochodzenie: naturalne, objawione i dharmiczne.\nze wzgl\u0119du na to, jak pojmuj\u0105 istot\u0119 bosk\u0105: monoteizm, politeizm, henoteizm, deizm, panteizm, panenteizm, nonteizm.\nze wzgl\u0119du na zasi\u0119g oddzia\u0142ywania religii: religie uniwersalistyczne, narodowe, plemienne.\nze wzgl\u0119du na punkt wyj\u015bcia: religie teocentryczne, religie kosmocentryczne.\nze wzgl\u0119du na wyznawanie: religie \u017cywe i religie martwe.\n\n\n== najwi\u0119ksze religie \u015bwiata ==\nna podstawie danych z 2020r. procentowy udzia\u0142 kszta\u0142tuje si\u0119 nast\u0119puj\u0105co:\n(w nawiasach dane z 2010 r. )\n\nchrze\u015bcija\u0144stwo \u2013 31.1% (33,43%)\nislam \u2013 24.9% (24,35%)\nhinduizm \u2013 15.2% (13,78%)\nbuddyzm \u2013 6.6% (7,13%)\nsikhizm \u2013 (0,36%)\njudaizm \u2013 (0,21%)\nbahaizm \u2013 (0,11%)\nbezwyznaniowi \u2013 15.6% (9,42%)analiza trend\u00f3w religijnych w latach 1981\u20132007 w 49 krajach, w kt\u00f3rych mieszka 60% \u015bwiatowej populacji, nie wykaza\u0142a globalnego odrodzenia si\u0119 religii: wi\u0119kszo\u015b\u0107 kraj\u00f3w o wysokich dochodach sta\u0142a si\u0119 mniej religijna, jednak w 33 z 49 badanych kraj\u00f3w, ludzie stali si\u0119 bardziej religijni. ale od 2007 roku trend zmieni\u0142 si\u0119 z zaskakuj\u0105c\u0105 szybko\u015bci\u0105: do 2020 przyt\u0142aczaj\u0105ca wi\u0119kszo\u015b\u0107 (43 z 49) tych samych kraj\u00f3w sta\u0142a si\u0119 mniej religijna. ten spadek wiary jest najsilniejszy w krajach o wysokim dochodzie, ale jest widoczny w wi\u0119kszo\u015bci kraj\u00f3w na \u015bwiecie.\n\n\n=== animizm ===\ndruidyzm\nvoodoo\n\n\n=== buddyzm ===\ntheravada (\u201edroga starszych\u201d \u2013 nieprawid\u0142owo nazywana hinajan\u0105) \u2013 jedyna szko\u0142a jaka przetrwa\u0142a spo\u015br\u00f3d szk\u00f3\u0142 wywodz\u0105cych si\u0119 z tradycji sthaviravada,\nmahajana (zawieraj\u0105ca r\u00f3wnie\u017c niekt\u00f3re podstawowe nauki hinajany):\nchan (jedna z najwa\u017cniejszych szk\u00f3\u0142 chi\u0144skiego buddyzmu)\nzen (tradycja japo\u0144ska)\ns\u014fn (tradycja korea\u0144ska)\namidyzm\nszko\u0142a czystej krainy\nmahajana (zawieraj\u0105ca r\u00f3wnie\u017c niekt\u00f3re podstawowe nauki hinajany oraz szczeg\u00f3lne metody wad\u017crajany):\ntendai\nshingon\nbuddyzm tybeta\u0144ski (zawieraj\u0105cy unikalne metody tantr jogi najwy\u017cszej):\nningma\nkagju\nsakja\ndzionang\ngelug\n\n\n=== chrze\u015bcija\u0144stwo ===\nkatolicyzm\nstarokatolicyzm\nko\u015bcio\u0142y utrechckie\nko\u015bcio\u0142y narodowe (polskokatolicyzm, aglapianizm i inne)\nmariawityzm\nekumeniczny katolicyzm\nko\u015bci\u00f3\u0142 katolicki\nwschodni katolicyzm\ngrekokatolicyzm\nko\u015bci\u00f3\u0142 rzymskokatolicki\ntradycjonalizm katolicki\nsedewakantyzm\nkonklawizm\npalmarianizm\nlefebry\u015bci\nliberalny katolicyzm\nprawos\u0142awie\nko\u015bcio\u0142y bizantyjskie\ncerkiew prawos\u0142awna\nstaroobrz\u0119dowcy\npopowcy\nbezpopowcy\nskopcy\nstarokalendarzowcy\nko\u015bcio\u0142y orientalne\normianie\nkoptowie\nsyryjczycy\nko\u015bcio\u0142y asyryjskie\nprotestantyzm\nadwentyzm\nmilleryzm\nanabaptyzm\nhuteryci\nmennonici\namisze\narianizm\nanglikanizm\nbaptyzm\nbracia morawscy\nbracia plymuccy\nhusytyzm\nkalwinizm\nkongregacjonalizm\nprezbiterianizm\nkwakrzy\nluteranizm\nmetodyzm\nko\u015bci\u00f3\u0142 nazarejczyka\npentekostalizm \u2013 zielono\u015bwi\u0105tkowy\nsalwacjonizm\nunitarianizm\nwaldensi\nrestoracjonizm\nruch badacki\n\u015bwiadkowie jehowy\nzrzeszenie wolnych badaczy pisma \u015bwi\u0119tego\n\u015bwiecki ruch misyjny \u201eepifania\u201d\nstowarzyszenie badaczy pisma \u015bwi\u0119tego\nchrystadelfianie\nmormoni\nko\u015bci\u00f3\u0142 jezusa chrystusa \u015bwi\u0119tych w dniach ostatnich\nspo\u0142eczno\u015b\u0107 chrystusa\nafrochrze\u015bcija\u0144stwo\naladura\nharrizm\nkimbangizm\nlumpa\n\n\n=== d\u017ainizm ===\ndigambarowie\nsthankawasi\n\u015bwetambarowie\n\n\n=== gnostycyzm ===\nmanicheizm\nmandeizm\n\n\n=== hinduizm ===\nwisznuizm\nkrysznaizm\n\u015biwaizm\nlingajaci (wira\u015biwaici)\n\u015baktyzm\nbalinezyjski hinduizm\n\n\n=== islam ===\nalawici\nalewici\ncharyd\u017cyci\nibadyci\nsunnizm\nszko\u0142a hanaficka\ndeobandyzm\nszko\u0142a hanbalicka\nwahhabizm\nszko\u0142a malikicka\nszko\u0142a szaficka\nszyizm\nimamici\nusulityzm\nachbaryzm\nszajchizm\nismailici\nbohrowie\nchod\u017cowie\naga khanowie\nzajdyci\nsufizm\nbractwa sufickie\nbektaszyzm\nahmadiyya\nczarny islam\nczarny islam w usa\nnauka maur\u00f3w\nnar\u00f3d islamu\nfarrakhanizm\n5 percent nation\ndruzyzm\nahl-e hakk\nzikryci\nskrypturalizm (koranizm)\n\n\n=== jezydyzm ===\n\n\n=== judaizm ===\nchasydyzm\nfelaszowie\njudaizm mesjanistyczny\njudaizm konserwatywny\njudaizm ortodoksyjny\njudaizm post\u0119powy\njudaizm rekonstrukcjonistyczny\nkaraimizm\nmozaizm\nsamarytanizm\n\n\n=== mazdaizm ===\n\n\n=== mazdakizm ===\n\n\n=== mitraizm ===\n\n\n=== nowe ruchy religijne ===\nbabizm\nazalityzm\nbahaizm\nortodoksyjny bahaizm\nfree baha\u2019i faith\nreform bahai faith\nchondogyo (czeondoizm)\nkaodaizm\nkulty cargo\nfalun gong\nmodekngei\nnew age\nraelianizm\nrastafari\nscjentologia\nsuma czing hai (metoda quan yin)\nwicca\nwsp\u00f3\u0142czesne systemy wyznaniowe nawi\u0105zuj\u0105ce do etnicznych wierze\u0144 danego regionu\n\u00e1satr\u00fa\nkemetyzm\nhellenizm\ns\u0142owianowierstwo\nstregheria\nrodzimowierstwo ba\u0142tyjskie\nromuva (litewski nurt rodzimowierstwa ba\u0142tyjskiego)\ndievtur\u012bba (\u0142otewski nurt rodzimowierstwa ba\u0142tyjskiego)\nrodzimowierstwo celtyckie\nrodzimowierstwo germa\u0144skie\nzwi\u0105zane z hinduizmem\nintegralna joga mi\u0119dzynarodowa (swami satchidananda) \u2013 integral yoga international\nmedytacja transcendentalna (tm)\nmisja boskiego \u015bwiat\u0142a \u2013 divine light mission\nneo-sannyas (osho)\nradha soami\nsathya sai baba\nswaminaryan faith\nzwi\u0105zane z chrze\u015bcija\u0144stwem\nharrizm\n\n\n=== orfizm ===\n\n\n=== pitagoreizm ===\n\n\n=== religie pierwotne ===\nreligie prehistoryczne\nreligie rodzime afryki\nreligie rodzime australii\n\n\n=== konfucjanizm ===\n\n\n=== santeria ===\n\n\n=== sikhizm ===\n\n\n=== shint\u014d ===\nnowe religie japo\u0144skie\nshint\u014d domu cesarskiego\nshint\u014d ludowe\nshint\u014d sekciarskie\nshint\u014d \u015bwi\u0105tynne\nzenrinky\u014d\n\n\n=== taoizm ===\n\n\n=== zaratusztrianizm ===\nzurwanizm\n\n\n== problemy klasyfikacji ==\n\nproblematyczne jest zakwalifikowanie do religii postawy okre\u015blanej jako satanizm, gdy\u017c pod t\u0105 nazw\u0105 kryje si\u0119 zar\u00f3wno religia czcz\u0105ca lucyfera, jak i filozofia gloryfikuj\u0105ca indywidualizm. niekt\u00f3rzy zaliczaj\u0105 do ruch\u00f3w parareligijnych tak\u017ce ruchy spo\u0142eczne stawiaj\u0105ce wysokie wymagania, wymagaj\u0105ce podzielania pewnych przekona\u0144 oraz powoduj\u0105ce, \u017ce wok\u00f3\u0142 nich koncentruje si\u0119 \u017cycie ich cz\u0142onk\u00f3w.\nw klasycznym podziale religijnym nie mie\u015bci si\u0119 r\u00f3wnie\u017c tradycjonalizm integralny ren\u00e9 gu\u00e9nona oraz ananda-coomaraswamy.\ntrudno zar\u00f3wno zupe\u0142nie pomin\u0105\u0107, jak i zaliczy\u0107 do religii, istniej\u0105ce pseudo-religie, b\u0119d\u0105ce z za\u0142o\u017cenia parodiami tradycyjnych religii oraz ich dogmat\u00f3w, jak np. pastafarianizm czy wiara w niewidzialnego r\u00f3\u017cowego jednoro\u017cca.\n\n\n== przegl\u0105d g\u0142\u00f3wnych religii \u015bwiata ==\n\n\n== krytyka religii ==\nkrytyka religii obejmuje zar\u00f3wno krytyk\u0119 samego poj\u0119cia religii, jak i krytyk\u0119 kultu religijnego, idei propagowanych przez wszystkie b\u0105d\u017a poszczeg\u00f3lne religie oraz konsekwencji tych\u017ce idei.\nzaprzeczeniem idei istnienia bog\u00f3w i b\u00f3stw jest ateizm. inn\u0105 form\u0105 przeciwstawn\u0105 do pogl\u0105d\u00f3w religijnych jest agnostycyzm, wed\u0142ug kt\u00f3rego obecnie niemo\u017cliwe jest ca\u0142kowite poznanie rzeczywisto\u015bci, w tym tak\u017ce niemo\u017cno\u015b\u0107 dowiedzenia si\u0119, czy bogowie istniej\u0105, czy te\u017c nie. odr\u0119bn\u0105 postaw\u0105 jest niereligijno\u015b\u0107, kt\u00f3ra nie zaprzecza istnieniu b\u00f3stw, bog\u00f3w czy si\u0142 nadprzyrodzonych, a jedynie odrzuca wyznawanie b\u0105d\u017a praktykowanie religii.\nsam brak afirmacji boga nie wi\u0105\u017ce si\u0119 z ateizmem b\u0105d\u017a agnostycyzmem, istnieje bowiem grupa religii nonteistycznych, kt\u00f3re same w sobie nie zaprzeczaj\u0105, ale te\u017c nie potwierdzaj\u0105 istnienia bog\u00f3w.\nkrytycznie o religii od staro\u017cytno\u015bci do wsp\u00f3\u0142czesno\u015bci pisali i wypowiadali si\u0119 nast\u0119puj\u0105cy filozofowie, naukowcy i arty\u015bci: heraklit z efezu, demokryt z abdery, epikur, giovanni boccaccio, niccol\u00f2 machiavelli, erazm z roterdamu, michel de montaigne, tommaso campanella, francis bacon, benedykt spinoza, john locke, fryderyk engels, jean meslier, julien offray de la mettrie, morelly, immanuel kant, johann wolfgang goethe, richard wagner, karol marks, friedrich nietzsche, bertrand russell, arthur schopenhauer, anatole france, jean-paul sartre. w\u015br\u00f3d polak\u00f3w krytycznie o religii wypowiadali si\u0119 mi\u0119dzy innymi: grzegorz z sanoka, andrzej frycz modrzewski, hugo ko\u0142\u0142\u0105taj, stanis\u0142aw staszic, seweryn goszczy\u0144ski, adam mickiewicz, aleksander \u015bwi\u0119tochowski, stanis\u0142aw witkiewicz, tadeusz kotarbi\u0144ski i tadeusz boy-\u017cele\u0144ski. za krytyk\u0119 religii najwi\u0119ksz\u0105 cen\u0119 (\u015bmier\u0107 przez spalenie na stosie) zap\u0142acili, mi\u0119dzy innymi: giordano bruno i giulio cezare vanini, przez \u015bci\u0119cie \u2013 polski ateista kazimierz \u0142yszczy\u0144ski. obecnie g\u0142\u00f3wnymi krytykami religii s\u0105: richard dawkins, christopher hitchens i hubertus mynarek.\ntomasz campanella \u2013 ka\u017cda religia uwa\u017ca tylko siebie za prawdziw\u0105. religie niechrze\u015bcija\u0144skie maj\u0105 r\u00f3wnie\u017c swoje cuda, swoich m\u0119czennik\u00f3w i d\u0142u\u017csz\u0105 tradycj\u0119. chrze\u015bcijanie s\u0105dz\u0105, \u017ce inne religie s\u0105 oszustwem, lecz \u017cydzi, turcy i poganie to samo utrzymuj\u0105 o chrze\u015bcija\u0144stwie.\ndenis diderot \u2013 je\u015bli rozum jest darem niebios, i je\u015bli to samo mo\u017cna powiedzie\u0107 o wierze, niebiosa da\u0142y nam dwa prezenty nie daj\u0105ce si\u0119 ze sob\u0105 pogodzi\u0107 i sprzeczne.\nheinrich heine \u2013 w epoce mroku i ciemnoty religia jest najlepszym przewodnikiem ludzi, tak jak w noc ciemn\u0105 cho\u0107 oko wykol najlepszym przewodnikiem b\u0119dzie \u015blepiec. on zna wszystkie drogi i \u015bcie\u017cki lepiej ani\u017celi cz\u0142ek, kt\u00f3ry widzi. kiedy jednak nastaje dzie\u0144, g\u0142upot\u0105 jest pos\u0142ugiwa\u0107 si\u0119 starymi \u015blepcami w roli tego, kt\u00f3ry idzie na przedzie.\npaul d\u2019holbach \u2013 religia to sztuka odurzania ludzi w celu odwr\u00f3cenia ich my\u015bli od tego z\u0142a, kt\u00f3re im sprawiaj\u0105 na tym \u015bwiecie ludzie posiadaj\u0105cy w\u0142adz\u0119.\njohn toland \u2013 ci, kt\u00f3rzy dzier\u017c\u0105 w\u0142adz\u0119, powo\u0142uj\u0105 si\u0119 na prawa boskie. jest to najlepszy \u015brodek zachowania tyranii.\njean-jacques pillot \u2013 religia przes\u0142ania rzeczywisto\u015b\u0107 spo\u0142eczn\u0105, jest to \u201eopium dla ludu\u201d. chc\u0119 powiedzie\u0107 g\u0142o\u015bno i b\u0119d\u0119 to podtrzymywa\u0142 wobec wszystkich i na przek\u00f3r wszystkim, \u017ce cz\u0142owiek opanowany zabobonem jest niezdolny do zachowania swej wolno\u015bci, je\u015bli j\u0105 jeszcze posiada, niezdolny do odzyskania jej, je\u015bli j\u0105 ju\u017c utraci\u0142... zabobon polega na przypisywaniu tajemniczej przyczynie zwanej losem, bogiem, lub jakakolwiek inna nazw\u0105, naszych powodze\u0144 i nieszcz\u0119\u015b\u0107.\ngiulio cezare vanini \u2013 wszystko co rodzi si\u0119 biegnie ku \u015bmierci, wszystko co ro\u015bnie starzeje si\u0119, tak\u017ce z codziennego do\u015bwiadczenia ka\u017cdy, przegl\u0105daj\u0105c histori\u0119 mo\u017ce zobaczy\u0107, \u017ce ka\u017cde panowanie i ka\u017cda religia ma sw\u00f3j pocz\u0105tek i sw\u00f3j koniecfranciszek maria arouet wolter \u2013 musieli by\u0107 kowale, cie\u015ble, murarze, rolnicy zanim znalaz\u0142 si\u0119 cz\u0142owiek, maj\u0105cy dosy\u0107 czasu by rozmy\u015bla\u0107. wszystkie sztuki r\u0119czne poprzedzi\u0142y religi\u0119, a zatem naprz\u00f3d pocz\u0105tki cywilizacji materialnej, religia przysz\u0142a dopiero p\u00f3\u017aniej.\nwed\u0142ug naukowc\u00f3w zajmuj\u0105cych si\u0119 memetyk\u0105 przyk\u0142adami \u201ewirus\u00f3w umys\u0142u\u201d s\u0105 przede wszystkim religie, z kt\u00f3rych niemal ka\u017cda zawiera nakaz g\u0142oszenia danej wiary w\u015br\u00f3d niewierz\u0105cych i innowierc\u00f3w. te religie, kt\u00f3re nie posiadaj\u0105 takiego nakazu, maj\u0105 mniejsze szanse na przetrwanie.\nrichard dawkins \u2013 krytykuje religi\u0119 jako \u201eniebezpieczny nonsens, kt\u00f3ry uczy wrogo\u015bci wobec innych ludzi\u201d. po zamachu na world trade center i pentagon wezwa\u0142 do ostrzejszej krytyki \u015bwiatopogl\u0105d\u00f3w religijnych.\nsam harris \u2013 por\u00f3wnuje religi\u0119 do zaburzenia umys\u0142owego, kt\u00f3re, jak pisze, \u201epozwala sk\u0105din\u0105d normalnym ludzkim istotom korzysta\u0107 z owoc\u00f3w szale\u0144stwa i uwa\u017ca\u0107 je za \u015bwi\u0119te\u201d.\n\n\n== systemowa kontrola i ograniczanie religii ==\nw 2018 r. \u015bwiatowa mediana poziomu rz\u0105dowych ogranicze\u0144 religijnych osi\u0105gn\u0119\u0142a najwy\u017cszy poziom od 2007 roku. szczeg\u00f3lny wzrost nast\u0105pi\u0142 w trzech z pi\u0119ciu badanych region\u00f3w: azja i pacyfik, bliski wsch\u00f3d i afryka p\u00f3\u0142nocna, i afryka subsaharyjska.\n\n\n== zobacz te\u017c ==\nzwi\u0105zek wyznaniowy\nniereligijno\u015b\u0107\n\u015bwi\u0119to\nzabobon (np. magia, okultyzm, spirytyzm, wr\u00f3\u017cby, ezoteryka)\nmistycyzm\nreligie abrahamowe\nparodia religii\nreligia fikcyjna\nindeks religijno\u015bci wed\u0142ug instytutu gallupa\nwirus umys\u0142u\n\n\n== przypisy ==\n\n\n== bibliografia ==\nlouis bouyer: life and liturgy. londyn: 1956.myth 1: all societies have religions. w: john morreall, tamara sonn: 50 great myths of religion. wiley \u2013 blackwell, 2013, s. 12\u201317. isbn 978-0-470-67350-8.\n\n\n== linki zewn\u0119trzne ==\nopis religii \u015bwiata"