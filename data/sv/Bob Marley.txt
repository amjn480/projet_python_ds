"robert nesta \"bob\" marley, f\u00f6dd 6 februari 1945 i st ann i jamaica, d\u00f6d 11 maj 1981 i miami i florida som berhane selassie, var och \u00e4r \u00e4nnu den st\u00f6rste reggaeprofilen genom tiderna, en av v\u00e4rldens fr\u00e4msta musikartister med miljontals fans v\u00e4rlden \u00f6ver. marley var son till den brittiske officeren norval sinclair marley (som aldrig var en del av hans liv) och cedella booker. marley gifte sig den 10 februari 1966 med rita marley, f\u00f6dd alpharita constantia anderson.under 1960-talet, n\u00e4r musiktypen ska var det som g\u00e4llde i hemlandet jamaica, var bob marley f\u00f6rstes\u00e5ngare i en p\u00e5 jamaica mycket popul\u00e4r och beg\u00e5vad vokalistgrupp vid namn the wailers (fr\u00e5n b\u00f6rjan kallad the teenagers). de tre m\u00e4nnen marley, neville livingston (bunny wailer) och peter tosh skulle senare alla tre satsa p\u00e5 solokarri\u00e4rer och bli v\u00e4rldsstj\u00e4rnor. en fj\u00e4rde medlem var s\u00e5ngerskan beverly kelso, och de tre kompades av n\u00e5gra av jamaicas mest framst\u00e5ende musiker the skatalites. \u00e5r 1963 slog gruppen igenom med marleys l\u00e5t \"simmer down\". mellan december 1963 och augusti 1966 sj\u00f6ng wailers in drygt 100 l\u00e5tar f\u00f6r musikproducenten coxsone dodd, som \u00e4gde studio one med inspelningsstudio och skivm\u00e4rke. men ska-musiken var alltf\u00f6r fr\u00e4mmande f\u00f6r utl\u00e4ndska \u00f6ron, och det var bara ett f\u00e5tal ungdomar, som millie small (\"my boy lollipop\"), som lyckades f\u00e5 en eller annan hit utomlands. wailers-medlemmarna fick en liten veckol\u00f6n av dodd och de balanserade hela tiden p\u00e5 sv\u00e4ltgr\u00e4nsen.med tiden l\u00e4rde sig de tre att spela instrument f\u00f6rutom att komponera l\u00e5tar. de l\u00e4mnade dodds stall och f\u00f6rs\u00f6kte klara sig p\u00e5 egen hand. efter flera sv\u00e5ra \u00e5r, och en kort tids samarbete med producenten och reggaegeniet lee \"scratch\" perry, utvecklades de tre i b\u00f6rjan av 1970-talet till internationella stj\u00e4rnor inom den d\u00e5 nya musikstilen reggae, som de i stor utstr\u00e4ckning var med och utvecklade. en bidragande orsak till marleys internationella genombrott var att redan k\u00e4nda artister tolkade hans l\u00e5tar, till exempel johnny nash med \"stir it up\" 1972 och eric clapton med \"i shot the sheriff\" 1974, vilka b\u00e5da blev hits.omkring 1974\u20131975 blev marley den dominerande reggaestj\u00e4rnan som attraherade en hel v\u00e4rld, \u00e4ven om hans grupp bob marley & the wailers inte alltid var popul\u00e4rast i hemlandet jamaica. trots sin f\u00f6rtida d\u00f6d i cancer 1981 fick marley hela tiden nya fans. han banade v\u00e4g f\u00f6r nya reggaeband \u2013 b\u00e5de jamaicanska och andra \u2013 och erk\u00e4nns som en av de mest k\u00e4nda popul\u00e4rmusikerna fr\u00e5n efterkrigstiden \u00f6ver hela v\u00e4rlden. han \u00e4r far till bl.a. reggaeartisterna david nesta \"ziggy\" marley, stephen marley, julian marley, ky-mani marley och damian marley.\nn\u00e5gra av hans mest v\u00e4lk\u00e4nda l\u00e5tar \u00e4r \"no woman no cry\", \"three little birds\", \"buffalo soldier\", \"one love\", \"i shot the sheriff\", \"exodus\",\"jamming\", \"get up stand up\", \"stir it up\" och \"trenchtown rock\". bob marley har genom sin musik \u00e4ven influerat andra musikstilar. marley har spelat in avsev\u00e4rt mycket mer pengar efter sin d\u00f6d \u00e4n medan han var i livet. bob marley invaldes i rock and roll hall of fame \u00e5r 1994.\n\n\n== biografi ==\n\n\n=== barndom och uppv\u00e4xt ===\nrobert (bob) nesta marley f\u00f6ddes den 6 februari 1945 p\u00e5 landsbygden i saint ann parish i norra jamaica. hans mor var en 18-\u00e5rig svart kvinna vid namn cedella booker. hans far var en vit jamaican med brittiska och judiska r\u00f6tter: kapten norval sinclair marley, en 50-\u00e5rig kvarterm\u00e4stare i det brittiska v\u00e4stindiska regementet. fadern norval marley f\u00f6ddes i slutet av 1800-talet och var son till albert thomas marley, f\u00f6dd i sussex, england, och ellen broomfield, en ljushyad kvinna f\u00f6dd p\u00e5 jamaica men med ursprung i den syriska provinsen i osmanska riket. sl\u00e4kten broomfield s\u00e4gs ha varit etniska syriska judar som i mitten av 1800-talet kommit till jamaica fr\u00e5n det som idag \u00e4r s\u00f6dra libanon eller syrien via england. mixen av afrikanskt, engelskt och mellan\u00f6stern gav robert ett utseende som gjorde att han inte liknade vare sig svarta, vita eller bruna barn under uppv\u00e4xten, ett utanf\u00f6rskap som ska ha p\u00e5verkat den blivande superstj\u00e4rnan att bland mycket annat bli ett spr\u00e5kr\u00f6r f\u00f6r internationell enhet.cedella och norval gifte sig under graviditeten, n\u00e5got som p\u00e5 1940-talet inte s\u00e5gs med blida \u00f6gon av vare sig svarta eller vita jamaicaner. norval l\u00e4mnade snart hustrun och sonen, och \u00e4ven om han betalade underh\u00e5ll r\u00e4ckte resurserna bara n\u00e4tt och j\u00e4mnt till f\u00f6r cedella och robert som flyttade runt p\u00e5 landsbygden mellan olika jobb i provinsen st ann. fadern dog av en hj\u00e4rtattack n\u00e4r bob var tio \u00e5r gammal, och vissa f\u00f6rfattare av biografier \u00f6ver bob marley har f\u00f6rs\u00f6kt koppla ihop marleys senare dyrkan av haile selassie med barndomens ouppfyllda l\u00e4ngtan efter en fadersfigur. bob marley fick en moderat katolsk uppfostran av sin mor.inte s\u00e4llan retades robert av andra barn f\u00f6r sin ljusare hy, sitt annorlunda h\u00e5r och sin smala, raka n\u00e4sa. han kommenterade detta en g\u00e5ng under en intervju med orden: \"ja, det var h\u00e5rt ibland, men jag kan inte ha f\u00f6rdomar mot mig sj\u00e4lv. min far var vit och min mor var svart. barnen kallade mig halvblod och jag vet inte allt. jag st\u00e5r inte p\u00e5 n\u00e5ns sida, inte p\u00e5 den svartes eller den vites. jag st\u00e5r p\u00e5 guds sida, den som skapade mig och best\u00e4mde att jag skulle komma ifr\u00e5n en svart och en vit.\"\u00e5r 1958 l\u00e4mnade robert marley och hans mor i likhet med tusentals andra fattiga fr\u00e5n landsbygden f\u00f6r att s\u00f6ka lyckan i huvudstaden kingston. verkligheten var dock att kingston hade mycket lite att erbjuda. nykomlingarna l\u00e4rde sig fort att kingston som en m\u00f6jligheternas stad bara var en illusion, men de allra flesta \u00e5terv\u00e4nde trots allt inte till landsbygden. i st\u00e4llet v\u00e4xte k\u00e5kst\u00e4der upp som jonestown och trenchtown. \u00e4ven robert marley och hans mor hamnade i slummen i trenchtown och modern f\u00f6rs\u00f6rjde dem b\u00e5da genom tillf\u00e4lliga arbeten. andra barn fortsatte att reta robert, men han fick efter n\u00e5got \u00e5r en mycket god v\u00e4n i neville livingston, mer k\u00e4nd som bunny wailer. under \u00f6ver tv\u00e5 \u00e5r var modern sambo med neville o'riley livingstone (bunnys far), och paret fick en dotter tillsammans \u2013 en lillasyster till bob och bunny. bunny wailer och bob marley var s\u00e5ledes styvsyskon och hade ett stort gemensamt intresse i s\u00e5ng och musik. genom transistorradion kunde de lyssna till radiostationer i florida och new orleans och amerikanska artister som fats domino, ray charles, curtis mayfield och brook benton.\n\n\n=== the wailing wailers ===\ntrots fattigdom och kv\u00e4llsarbete som skoputsare och kv\u00e4llstidningsf\u00f6rs\u00e4ljare gick bob marley ut grundskolan. \u00e5r 1962 bandades marley av musikentrepren\u00f6ren leslie kong, och det resulterade i att marley fick spela in sin f\u00f6rsta singel \u2013 judge not. eftersom han inte kunde f\u00f6rs\u00f6rja sig p\u00e5 musik arbetade han p\u00e5 en svetsarverkstad p\u00e5 dagarna och fick tillsammans med bunny musiklektioner av s\u00e5ngaren joe higgs p\u00e5 kv\u00e4llstid. p\u00e5 en av dessa lektioner tr\u00e4ffade bob och bunny peter mcintosh (han bytte sedermera namn till peter tosh) \u2013 en ton\u00e5ring, ett \u00e5r \u00e4ldre \u00e4n marley, med lika stora musikambitioner som de sj\u00e4lva hade. dr\u00f6mmen var att bli jamaicas ska-svar p\u00e5 den svarta vokalistgruppen the drifters.den grupp bunny wailer anses ha bildat gick under flera namn under de f\u00f6rsta \u00e5ren, men the wailing wailers var det de oftast kallade sig. the wailing wailers var 1963 en grupp sjungande ungdomar (ingen kunde spela n\u00e5got instrument tillr\u00e4ckligt bra) \u2013 bunny livingston, bob marley, peter tosh, junior braithwaite, beverly kelso och cherry smith \u2013 som kompades av studiomusiker som kingstons lokala skivbolag \"\u00e4gde\". the wailing wailers fick en j\u00e4ttehit med ska-l\u00e5ten simmer down som sl\u00e4pptes i januari 1963 p\u00e5 clement \"sir coxsone\" dodds skivm\u00e4rke. under hela ska-eran konkurrerade the wailers (som gruppen bytte namn till) med toots and the maytals om att vara jamaicas popul\u00e4raste artister.\n\n\n=== rastafari ===\nbob gifte sig med rita anderson (rita marley) den 10 februari 1966. dagen efter reste bob till modern, som nu bodde i wilmington i delaware, usa, f\u00f6r att f\u00f6rs\u00f6ka tj\u00e4na ihop pengar till i f\u00f6rsta hand en skivbutik f\u00f6r att s\u00e4lja sina egna singlar, och p\u00e5 l\u00e4ngre sikt f\u00f6r att starta ett eget skivbolag. under \u00e5tta m\u00e5nader hade han flera jobb: fabriksarbetare om dagarna och gaffeltruckf\u00f6rare om n\u00e4tterna. bob ersattes under sin fr\u00e5nvaro av rita marleys kusin och soulette-medlemmen constantine \"dream\" \"vision\" walker. ofta deltog \u00e4ven rita i inspelningarna. gruppen sl\u00e4ppte bl.a. singlarna \"who feels it knows it\", \"let him go\", \"don't look back,\" \"dancing shoes\" och \"i stand predominate\".under hans fr\u00e5nvaro bes\u00f6kte den etiopiske kejsaren haile selassie jamaica med b\u00f6rjan den 21 april 1966, och n\u00e4r bob kom hem i augusti ber\u00e4ttade hustrun rita f\u00f6r honom att hon hade sett m\u00e4rken efter spikarna fr\u00e5n jesu korsf\u00e4stelse p\u00e5 selassies h\u00e4nder, och att hon efter det hade v\u00e4nt sig till rastafari-r\u00f6relsen. hon var d\u00e4rmed den f\u00f6rsta st\u00f6rre musikartisten p\u00e5 jamaica som v\u00e4nde sig till rastafari-tron. n\u00e4r bob tr\u00e4ffade bunny och peter hade \u00e4ven dessa b\u00f6rjat l\u00e5ta h\u00e5ret v\u00e4xa till dreadlocks. mortimer planno blev ritas, bobs, peters och bunnys religi\u00f6sa l\u00e4rare fr\u00e5n och med november 1966, vilket innebar att de s\u00f6kte sig till djupet av denna religion. kombinationen reggae och rastafari skulle komma att bli det som gjorde dem till v\u00e4rldsk\u00e4nda artister, och m\u00e5nga skulle komma att f\u00f6lja i deras sp\u00e5r. i b\u00f6rjan var emellertid musiken en sak och religionen en annan, \u00e4ven om l\u00e5tar som \"selassie is the chapel\" (1969, med text av mortimer planno) skulle komma att sl\u00e4ppas.\u00e5r 1967 f\u00f6ddes bobs och ritas f\u00f6rsta gemensamma barn, cedella, som i vuxen \u00e5lder fr\u00e4mst gjort sig ett namn som modeskapare av rastafariinspirerade kl\u00e4der, och \u00e5ret d\u00e4rp\u00e5 f\u00f6ddes david \"ziggy\" marley.\n\n\n== samarbetet med johnny nash ==\nunder b\u00f6rjan av 1967 b\u00f6rjade marley, tosh och livingston/wailer som egna f\u00f6retagare i musikbranschen. i december 1966 hade de spelat in marleys \"bend down low\" p\u00e5 studio one \u2013 och den blev den f\u00f6rsta hit de haft p\u00e5 l\u00e4nge. int\u00e4kterna av \"bend down low\" tillsammans med de tre s\u00e5ngarnas respektive besparingar medf\u00f6rde att de kunde registrera sitt eget skivm\u00e4rke, wail'n soul'm. namnet \u00e4r en sammandragning av wailers and soulettes music. satsningen skulle dock komma att bli ett kommersiellt fiasko.det var rastafari-\u00e4ldsten mortimer planno som presenterade bob marley f\u00f6r den amerikanske soulstj\u00e4rnan johnny nash. nash var p\u00e5 jamaica i b\u00f6rjan av 1967 f\u00f6r att unders\u00f6ka den nya jamaicanska musik som kallades rocksteady. \"det h\u00e4r \u00e4r bob marley\", sade planno, \"han \u00e4r den b\u00e4sta l\u00e5tskrivaren jag vet.\" nash fr\u00e5gade den magre och blyge 22-\u00e5rige marley om han kunde spela n\u00e5got f\u00f6r honom. n\u00e4r marley b\u00f6rjade sjunga, kompad av en v\u00e4n med akustisk gitarr, sl\u00e4ppte blygheten. efter en stund f\u00f6rstod nash att han tr\u00e4ffat p\u00e5 ett musikaliskt geni. n\u00e4r nash tr\u00e4ffade sin kompanjon danny sims ber\u00e4ttade han f\u00f6r denne att han nyss hade tr\u00e4ffat de mest otroliga l\u00e5tskrivare han n\u00e5gonsin st\u00f6tt p\u00e5. \"han sj\u00f6ng ett par dussin av sina egna kompositioner f\u00f6r mig, och varenda en av dem var en hit!\"\n\n\n=== med otis redding som f\u00f6rebild ===\ninom ett par dagar hade formella aff\u00e4rskontakter inr\u00e4ttats mellan bob, hans fru rita, peter tosh, och johnny nash, producenten arthur jenkins och danny sims. skivbolaget hette jad records efter f\u00f6rsta bokstaven i de tre amerikanernas respektive f\u00f6rnamn. arrangemanget gick ut p\u00e5 att jad skulle sl\u00e4ppa the wailers l\u00e5tar i usa medan wailers beh\u00f6ll r\u00e4ttigheterna till sin musik i v\u00e4stindien. roger steffens, som \u00e4r en av v\u00e4rldens fr\u00e4msta marleyk\u00e4nnare, betonar att musiken var det viktigaste f\u00f6r marley i detta skede av hans liv, inte religion, repatriering eller n\u00e5got annat. marley ville verkligen sl\u00e5 igenom p\u00e5 den amerikanska marknaden, och var beredd att ge upp sin jamaicanska musik f\u00f6r den sakens skull. enligt steffens och producenten joe venneri ska den 22-\u00e5rige marley ha sagt: \"jag vill bli en souls\u00e5ngare som otis redding\".. han ville sl\u00e5 sig in p\u00e5 de amerikanska r'n'b-listorna (rhythm & blues charts) med sin musik.\n\n\n=== misslyckad satsning p\u00e5 amerikansk soul ===\nmarley lyckades aldrig som souls\u00e5ngare, men folket fr\u00e5n jad records trodde verkligen att soul och rocksteady kunde kombineras, eller att korsbefruktning skulle leda till nya sp\u00e4nnande sound. johnny nash hade sj\u00e4lv lyckats med det som ingen jamaican klarat: att f\u00e5 en internationell hit med en rocksteady-l\u00e5t. han fl\u00f6g ned till jamaica och spelade in l\u00e5ten \"hold me tight\" p\u00e5 byron lee's federal studios, och l\u00e5ten kl\u00e4ttrade upp till femte plats b\u00e5de i usa och storbritannien.folket fr\u00e5n jad records tyckte emellertid att de lokala musikerna i kingston var f\u00f6r odisciplinerade och att de inte h\u00f6ll \u00f6verenskomna tider. de modernaste inspelningsstudiorna i kingston l\u00e5g dessutom l\u00e5ngt efter de amerikanska avseende teknisk utveckling. f\u00f6r att l\u00f6sa situationen bad danny sims en rad rutinerade, kunniga och skarpsinniga musiker som harry belafonte och \"the queen of soul\", aretha franklin, samlat omkring sig i new york att komma ner till jamaica f\u00f6r att l\u00e4ra k\u00e4nna rocksteady och den f\u00f6rsta, primitiva reggaemusik som b\u00f6rjat v\u00e4xa fram. musikerna skulle l\u00e4ra sig spela jamaicansk musik samt l\u00e4ra k\u00e4nna marley och de \u00f6vriga i wailers, ber\u00e4ttar sims i en intervju gjord av roger steffens. inspelningstekniker fr\u00e5n harry belafontes studio, nyfikna musiker knutna till skivbolaget atlanta, inklusive den store sydafrikanske trumpetaren hugh masekela, bes\u00f6kte jamaica i studiesyfte. en person som nash och sims omedelbart ska ha kallat in var jimmy norman, l\u00e5tskrivare och s\u00e5ngare i den amerikanska vokalistgruppen the coasters (\"poison ivy,\" \"yakety-yak,\" \"young blood\"). syftet var att l\u00e4ra den unge marley allt om inspelningsteknik, till att b\u00f6rja med att st\u00e5 stilla framf\u00f6r mikrofonen under inspelningarna i st\u00e4llet f\u00f6r att dansa runt som p\u00e5 en konsert. i slutet av 1960-talet f\u00f6rs\u00f6kte s\u00e5ledes bob och rita marley, peter tosh och bunny wailer i samarbete med jad:s folk p\u00e5 plats i kingston ge ett antal av sina gamla l\u00e5tar ett \"kommersiellt sound\" som skulle s\u00e4lja i usa. bunny wailer har senare h\u00e4vdat att det aldrig var meningen att det som spelades in under sessionerna skulle sl\u00e4ppas p\u00e5 album. inspelningarna var bara demoversioner som skulle l\u00e4mnas till skivbolag att lyssna p\u00e5. detta var ocks\u00e5 fallet n\u00e4r bob och hans hustru 1968 bes\u00f6kte nashs l\u00e5tskrivare jimmy norman (\"poison ivy,\" \"yakety-yak,\" \"young blood\") och al pyfrom i bronx, new york. man pr\u00f6vade sig fram under en s.k. \"jam session\" under tre dagar,  och detta resulterade i 24 minuter inspelad musik. enligt marley-k\u00e4nnaren och skivsamlaren roger steffens var det snarare pop \u00e4n rocksteady eller reggae som spelades in med ambitionen att marley skulle sl\u00e5 sig in p\u00e5 de amerikanska listorna. bland annat experimenterade man med olika ljud, till exempel genom att l\u00e4gga till en s.k. \"doo-wop-stil\" p\u00e5 l\u00e5ten \"stay with me\" och genom att anamma den d\u00e5varande l\u00e5ngsamma, amerikanska formatmallen f\u00f6r k\u00e4rlekss\u00e5nger n\u00e4r det g\u00e4llde l\u00e5tar som \"splish f\u00f6r my splash\".s\u00e5 sm\u00e5ningom fick man ig\u00e5ng en rutin d\u00e4r bob marley och de andra i wailers spelades in i kingston med lokala musiker. ofta anv\u00e4ndes en studio i danny sims g\u00e4stbostad p\u00e5 jamaica f\u00f6r repetition och \u00e4ven inspelning. masterbanden togs sedan till new york. d\u00e4r togs musiken bort och ersattes med ny musik, spelad av de musiker i new york som hade \"l\u00e4rt sig\" det jamaicanska soundet. resultatet blev inspelningar med s\u00e5ngen inspelad p\u00e5 jamaica och musiken inspelad i new york, putsad f\u00f6r att sl\u00e5 p\u00e5 de amerikanska listorna f\u00f6r svart musik. men f\u00f6r s\u00e4kerhets skull fanns peter tosh \u2013 den mest professionelle och fullfj\u00e4drade musikern i wailers enligt sims \u2013  ofta med i new york, och det \u00e4r hans gitarr som h\u00f6rs p\u00e5 m\u00e5nga av l\u00e5tarna.det var endast l\u00e5tarna \"mellow mood\" och \"bend down low\" p\u00e5 the wailers eget skivm\u00e4rke wail'n soul'm som hade framg\u00e5ng under slutet av 1960-talet. den pop-reggae med the wailers som jad-folket f\u00f6rs\u00f6kte n\u00e5 ut till de amerikanska lyssnarna med \u2013 \"chances are\", \"gonna get you\", \"lonesome feelings\", \"milk shake and potato chips\", \"nice time\", \"stay with me\", \"there she goes\", \"touch me\", \"what goes around comes around\", \"you think i have no feelings\", \"hammer\", \"put it on\", \"rock steady\", \"soul almighty\", \"soul rebel\" och ett ok\u00e4nt antal till, inl\u00e5sta i n\u00e5got s\u00e4kerhetssk\u00e5p f\u00f6r masterband \u2013 fungerade inte. enligt danny sims kunde de inte f\u00e5 de amerikanska radiostationerna att spela l\u00e5tarna. \"singlarna l\u00e4t inte som n\u00e5got annat som fanns d\u00e4r ute och de (radiostationernas discjockeyer) visste inte vad de skulle g\u00f6ra med dem\". n\u00e5gra av l\u00e5tarna, som \"soul rebel\" och \"put it on\" \u00e5terkom emellertid som reggael\u00e5tar av h\u00f6gsta klass n\u00e4r the wailers producerades av lee \"scratch\" perry 1970-71 och p\u00e5 albumen f\u00f6r island records under 1970-talet.\n\n\n=== marley i sverige ===\nmarley fortsatte som l\u00e5tskrivare \u00e5t johnny nash, bland annat \"stir it up\", som blev en hit \u00e4ven med nash 1972. ett samarbete g\u00e4llde ett filmprojekt 1971 \u2013 ett totalt fiasko regisserat av gunnar h\u00f6glund \u2013 d\u00e4r johnny nash och christina schollin skulle spela huvudrollerna. nash anst\u00e4llde marley som tillsammans med john bundrick skulle skriva en del av filmmusiken, och f\u00f6ljaktligen tillbringade marley en stor del av 1971 i sverige, n\u00e4rmare best\u00e4mt i ett hus i stockholmsf\u00f6rorten nockeby. under sommaren 1971 befann han sig emellertid p\u00e5 jamaica. sonen stephen f\u00f6ddes nio m\u00e5nader senare, den 20 april 1972. \u00e5r 1972 sl\u00e4ppte nash sitt album i can see clearly now med v\u00e4rldshiten med samma namn. marley hade skrivit flera av l\u00e5tarna p\u00e5 denna lp: \"comma comma\", \"you poured sugar on me\", \"guava jelly\" och den v\u00e4lk\u00e4nda \"stir it up\". n\u00e4r marley, tosh och wailer skrev kontrakt med island records \u00e4gare chris blackwell 1972 frik\u00f6pte blackwell allt l\u00e5tmaterial som skrivits av marley och de andra fr\u00e5n jad records.\n\n\n== samarbetet med leslie kong ==\nunder 1970 resulterade gruppens samarbete med en annan musikproducent \u2013 leslie kong \u2013 att det som s\u00e4gs vara den f\u00f6rsta lp-skivan med l\u00e5tar av ett enda reggaeband sl\u00e4pptes. lp-albumet hette the best of the wailers, sl\u00e4pptes 1971, och spelades in p\u00e5 dynamic sound studios och \u00e4r trots namnet inget samlingsalbum med gruppens b\u00e4sta l\u00e5tar inspelade av perry, nash eller dodd. det handlar i st\u00e4llet om \u2013 \u00e5tminstone de l\u00e5tar marley sj\u00e4lv framf\u00f6r \u2013 om nyskrivet material: \"soul shake down party\", \"soul captives\", \"caution\", \"cheer up\", \"back out\", \"do it twice\". de flesta l\u00e5tarna anses vara skrivna av the wailers tillsammans. den f\u00f6rsta cd-versionen av albumet sl\u00e4pptes 1994 under namnet soul captives av lagoon/culture press. musiker p\u00e5 detta album var carlton barrett respektive hugh malcolm och mikey richards p\u00e5 trummor, jackie jackson respektive aston barrett p\u00e5 basgitarr, glen adams och gladdy anderson p\u00e5 keyboards och piano, alva lewis, hux brown och peter tosh p\u00e5 gitarr, lester sterling p\u00e5 altsaxofon, headly bennett p\u00e5 tenorsaxofon, samt winston wright p\u00e5 orgel. carlton lee var kongs betrodde inspelningstekniker. peter tosh levererade \"go tell it on the mountain\", \"can't you see\", \"stop the train\" och \"soon come\", dvs en traditionell folks\u00e5ng och nygammalt material. vid den h\u00e4r tidpunkten hade tosh redan b\u00f6rjat spela in egna singlar, oftast b\u00e4ttre l\u00e5tar, vid sidan av the wailers.\n\n\n=== the best of the wailers ===\nthe best of the wailers (1971; cd-utg\u00e5vor bl.a. 1996 och 2002) \u00e4r med ett undantag (\"back out\") en renodlad rocksteady-lp och inte en reggae-lp. de flesta av l\u00e5tarna har det typiska extra taktslaget f\u00f6re ska-rytmen. det finns ingenting av producenten lee perry i musiken, och det finns enstaka fans som anser att detta \u00e4r, eller skulle vara the wailers b\u00e4sta album om bara ljudet hade varit b\u00e4ttre. lp:n sl\u00e4pptes i sverige n\u00e5gra \u00e5r senare under namnet in the beginning av blue mountain music/psycho. tv\u00e5 l\u00e5tar till spelades in, men gavs aldrig ut: \"sophisticated psychedelication\" och \"baby baby come home\".    \n\n\n== samarbetet med lee \"scratch\" perry ==\nfr\u00e5n och med 1967 b\u00f6rjade rocksteady utvecklas mer och mer mot reggae. under en fem\u00e5rsperiod producerade the wailers en mix av k\u00e4rleksl\u00e5tar och l\u00e5tar med religi\u00f6st rastafaribudskap. \"thank you lord\", \"hammer\", \"soul rebel\", \"duppy conqueror\", \"small axe\", \"african herbsman\", \"jah is mighty\", \"dreamland\", \"rainbow country\", \"selassie is the chapel\" \u00e4r bara n\u00e5gra exempel p\u00e5 de senare. coxsone dodd kunde inte acceptera rastafarianerna, deras \u00e5sikter och utseende, s\u00e5 bob, peter och bunny f\u00f6rs\u00f6kte med ett eget skivm\u00e4rke, wail \u2018n soul \u2018m records, som endast existerade en bit in p\u00e5 1967 som dock snart gick omkull pga. de tre unga artisternas naivitet n\u00e4r det g\u00e4llde aff\u00e4rer. \nfr\u00e5n augusti 1970 till april 1971 hade the wailers ett mycket fruktbart samarbete med en av de producenter som var med och uppfann och vidareutvecklade reggaen och dub-reggaen \u2013 lee \"scratch\" perry. hos scratch tr\u00e4ffade de br\u00f6derna aston \"family man\" barrett (bas) och carlton barrett (trummor), som d\u00e4refter kom att tillh\u00f6ra the wailers och fr\u00e5n 1974 bob marley and the wailers. n\u00e4r marley, tosh och wailer kom till perry var de helt utan pengar eftersom utgivningen av lp:n the best of the wailers hade f\u00f6rsenats p\u00e5 grund av lesley kongs pl\u00f6tsliga d\u00f6d.\nthe wailers spelade in en stor m\u00e4ngd l\u00e5tar med perry som producent under de nio m\u00e5nader de kunde h\u00e5lla sams. perry hade vid denna tidpunkt ingen egen studio, utan l\u00e5tarna spelades in p\u00e5 dynamic sounds studio och randy's studio. m\u00e5nga av marleys l\u00e5tar kom till genom att han och perry l\u00e5ste in sig i ett rum f\u00f6r att diskutera. marley hade orden och melodin, scratch visste hur l\u00e5ten skulle organiseras och kompas. \"try me\", \"my cup\", \"soul almighty\", \"rebel's hop\", \"no water\", \"reaction\", \"soul rebel\" (med helt annat stuk \u00e4n hos jad), \"run for cover\", \"keep on moving\", \"put it on\" (ny version), \"fussing and fighting\", \"kaya\", \"african herbsman\", \"sun is shining\", \"small axe\", \"duppy conqueror\", \"mr brown\", \"love light\", \"man to man\" (senare \"who the cap fit\"), \"don't rock my boat\", \"screw face\", \"concrete jungle\" \u00e4r n\u00e5gra exempel, och n\u00e4r det g\u00e4ller vissa l\u00e5tar kommer det alltid att f\u00f6ras en diskussion om vem det var som skrev dem \u2013 marley eller perry.\nschismen som gjorde slut p\u00e5 samarbetet berodde p\u00e5 att perry hade s\u00e5lt r\u00e4ttigheterna till de flesta l\u00e5tarna fr\u00e5n deras samarbete billigt till england. den ursprungliga \u00f6verenskommelsen var att perry och the wailers skulle dela 50/50 p\u00e5 alla int\u00e4kter fr\u00e5n skivf\u00f6rs\u00e4ljningen. perry br\u00f6t mot denna \u00f6verenskommelse d\u00e5 han v\u00e4nde sig till den brittiska marknaden, d\u00e4r han hade goda kontakter. han s\u00e5lde banden till skivbolaget trojan records i england, som gav ut dem som lp-albumen soul rebels, african herbsman och soul revolution part ii. marley, tosh och wailer k\u00e4nde fr\u00e5n b\u00f6rjan inte ens till denna aff\u00e4r, och n\u00e4r perry inte ville ge dem halva vinsten l\u00e4mnade de perry omedelbart. de tog dessutom br\u00f6derna barrett med sig.\u00e5r 1971 startade de \u00e5terigen ett eget skivm\u00e4rke \u2013 tuff gong, ett av bob marleys gamla smeknamn. de startade \u00e4ven en skivbutik med samma namn. tuff gong skulle n\u00e5gra \u00e5r senare, n\u00e4r marley blivit v\u00e4rldsk\u00e4nd, komma att bli ett skivbolag med den senaste tekniken i sin inspelningsstudio. som n\u00e4mnts ovan, tog komponerandet av musik till johnny nashs l\u00e5ngfilm det mesta av marleys tid 1971. n\u00e5gra av tuff gongs l\u00e5tar detta \u00e5r var \"redder than red\", \"lively up yourself\", \"trenchtown rock\" och \"guava jelly\".\n\n\n== det internationella genombrottet ==\ni december 1971 kom bob marley in p\u00e5 island records londonkontor f\u00f6r att \u00f6vertyga skivbolagets \u00e4gare chris blackwell om att bandet skulle kunna f\u00e5 ett internationellt genombrott om de bara fick chansen att spela in ett album i lugn och ro. diskussionen slutade med att the wailers fick l\u00e5na 6 000 dollar f\u00f6r att \u00e5ka hem till jamaica och spela in en lp.  albumet, som fick namnet catch a fire, medf\u00f6rde verkligen att bandet b\u00f6rjade uppm\u00e4rksammas internationellt. the wailers framtr\u00e4dde p\u00e5 tv i storbritannien, men catch a fire s\u00e5lde till en b\u00f6rjan inte s\u00e5 bra. senare samma \u00e5r (1973) sl\u00e4ppte the wailers albumet burnin' med l\u00e5tar som \"i shot the sheriff\", \"duppy conqueror\", \"small axe\" och \"get up stand up\". eric clapton var den f\u00f6rste artisten utanf\u00f6r reggaev\u00e4rlden som uppt\u00e4ckte marleys storhet, och claptons coverversion av \"i shot the sheriff\" \u2013 som clapton spelade in efter att ha lyssnat igenom the wailers album burnin' n\u00e4rmare 100 g\u00e5nger f\u00f6r att f\u00f6rst\u00e5 rytmen och texten \u2013 hamnade p\u00e5 f\u00f6rsta plats p\u00e5 usa:s singellista 1974.\n\n\n=== utan peter och bunny ===\nmed albumet burnin' tog de tre ledande wailers-medlemmarnas gemensamma turn\u00e9liv slut \u00e5r 1974. bunny wailer utvecklade en slags scenskr\u00e4ck och skulle inte komma att st\u00e4lla sig p\u00e5 en utl\u00e4ndsk scen under m\u00e5nga \u00e5r. peter tosh hade sin egen beg\u00e5vning att utveckla, och den musik han n\u00e5gra \u00e5r senare presenterade p\u00e5 albumen legalize it och equal rights var en tyngre och mer personlig roots reggae \u00e4n det sp\u00e5r som marley skulle komma att ge sig in p\u00e5. bob marley tillbringade en stor del av 1974 i inspelningsstudion och finslipade ett nytt album natty dread, som skulle utveckla reggaen genom bl.a. ett snabbare tempo, nu med musikerna i wailers som kompband och med hustrun rita, judy mowatt och marcia griffiths som k\u00f6r under namnet the i threes. judy mowatt var dessutom bandets koreograf. bandet bestod av gitarristen al anderson, keyboardisten bernard touter harvey och percussionisten alvin patterson tillsammans med de redan etablerade br\u00f6derna aston och carlton barrett p\u00e5 elbas och trummor. natty dread sl\u00e4pptes 1975 under bandnamnet bob marley and the wailers, och var ett viktigt bidrag till bandets fortsatta internationella lansering. det gick in p\u00e5 100 i topp-listorna i b\u00e5de storbritannien och usa.\n\n\n==== vincent ford och \"no woman no cry\" ====\nalbumet natty dread kom, men f\u00f6rst mycket senare, att betraktas av m\u00e5nga som det finaste marley gjort, inte minst f\u00f6r reggaeballaden \"no woman, no cry\", och den nya, snabba, spirtuella reggae som l\u00e5tar som \"lively up yourself\", \"them belly full\" och \"rebel music\" representerade. bob marley skrev enligt skivomslaget fyra av de nio l\u00e5tarna p\u00e5 lp-skivan och br\u00f6derna barrett \u2013 som f\u00f6rfogade \u00f6ver reggaens grundinstrument trummor och bas \u2013 gavs stort utrymme f\u00f6r att experimentera fram det nya, snabbare wailers-soundet. den vincent ford (d\u00f6d 28 dec. 2008) som st\u00e5r som l\u00e5tskrivare n\u00e4r det g\u00e4ller l\u00e5ten \"no woman no cry\", var en god v\u00e4n till marley. marley vidh\u00f6ll livet ut att l\u00e5ten skrevs i fords l\u00e4genhet en natt, samt att ford \u00e4ven var medf\u00f6rfattare till n\u00e5gra l\u00e5tar p\u00e5 senare album, bl.a. \"crazy baldhead\". vincent ford var en diabetesdrabbad och rullstolsburen man, fem \u00e5r \u00e4ldre \u00e4n bob, och kan mycket v\u00e4l ha skrivit l\u00e5ten eller kl\u00e4ckt de b\u00e4rande textavsnitten, eller i vilket fall som helst inspirerat till den, \u00e4ven om han inte kunde arrangera den. det \u00e4r \u00e4ven k\u00e4nt att marley hellre sk\u00e4nkte ett kontrakt till en mindre bemedlad v\u00e4n \u00e4n att oroa sig f\u00f6r att ett skivbolag som han ogillade tj\u00e4na pengar p\u00e5 l\u00e5ten. \u00e5r 1972 hade bob marley and tecknat kontrakt med chris blackwells island records, och var angel\u00e4gen om att hans nya l\u00e5tar inte skulle tillfalla den tidigare producenten danny sims vid cayman music. och om marley h\u00e4vdade att n\u00e5gon var \"a part of his life\", s\u00e5 betydde detta att han syftade p\u00e5 en person som han verkligen s\u00e5g som en oerh\u00f6rt god v\u00e4n eller n\u00e4ra sl\u00e4kting. \n\"no woman no cry\" blev med tiden (efter bobs d\u00f6d) ett s\u00e5dant guld\u00e4gg att en strid om r\u00e4ttigheterna br\u00f6t ut n\u00e5gra \u00e5r efter bob marleys d\u00f6d. tvisten slutade med att d\u00f6dsboet, det vill s\u00e4ga rita marley, fick full kontroll \u00f6ver de legala r\u00e4ttigheterna till denna s\u00e5ng. m\u00e5nga har f\u00f6rs\u00f6kt ge sin bild av hur m\u00e5nga av marleys l\u00e5tar kom till, bl.a. vivien goldman som skrev en studie \u00f6ver bob marley. hon har p\u00e5pekat att marley var en person som f\u00e5ngade upp de dr\u00f6mmar, f\u00f6rhoppningar, k\u00e4nslor och verkliga h\u00e4ndelser som bars av m\u00e4nniskorna runt omkring honom, och vincent ford var en riktig id\u00e9spruta. ford drev under 1960-talet och b\u00f6rjan av 1970-talet en typ av soppk\u00f6k och l\u00e5gpriscaf\u00e9 f\u00f6r ungdomar vid namn casbah i kingstons slum. wailers-trion peter tosh, bunny wailer och bob marley bodde n\u00e4stan tidvis d\u00e4r om kv\u00e4llar och n\u00e4tter, och bob har intygat att ford praktiskt taget r\u00e4ddade honom fr\u00e5n sv\u00e4ltd\u00f6den m\u00e5nga g\u00e5nger under bobs f\u00f6rsta \u00e5r i kingston, och det var till fords soppk\u00f6k som bob bj\u00f6d f\u00e4stm\u00f6n rita anderson (marley) n\u00e4r de hade sina f\u00f6rsta romantiska tr\u00e4ffar h\u00f6sten 1965. bob marley sj\u00e4lv tillbringade hundratals timmar p\u00e5 egen hand i samtal om musik, budskap och religion med vincent ford, och l\u00e5ten \"no woman no cry\" ses ofta som den mest personliga text som marley spelat in; han hade oftast n\u00e5gon form av barri\u00e4r mellan sig och sin publik \u2013 showbusiness, religionen, den revolterande, vi emot dem, osv., medan \"no woman no cry\" har starka sj\u00e4lvbiografiska ingredienser.\u00e5ret d\u00e4rp\u00e5 sl\u00e4ppte bob marley & the wailers livealbumet live!, som spelades in kv\u00e4llen den 18 juli 1975 p\u00e5 lyceum theatre i london, under natty dread-turn\u00e9n. l\u00e5tar fanns \u00e4ven med fr\u00e5n studioalbumet burnin' samt den inspelningsm\u00e4ssigt dittills b\u00e4sta versionen av \"trenchtown rock\". \u00e4ven h\u00e4r var en version av \"no woman no cry\" med, och den n\u00e5dde denna g\u00e5ng topp 40 p\u00e5 den brittiska listan.\n\n\n== medlemmar i de olika wailers-konstellationerna under marleys levnadstid ==\nbob marley \u2013 gitarr, s\u00e5ng, l\u00e5tskrivare (1963\u20131981) \u2013 \u20ab 1981\npeter tosh \u2013 gitarr, keyboard, s\u00e5ng, l\u00e5tskrivare (1963\u20131974) \u2013 \u20ab 1987 (m\u00f6rdad)\nbunny wailer (neville livingston) \u2013 percussion, s\u00e5ng, l\u00e5tskrivare (1963\u20131973)\njunior braithwaite \u2013 s\u00e5ng (1963\u20131964) \u2013 \u20ab 1999 (m\u00f6rdad)\nbeverley kelso \u2013 s\u00e5ng, k\u00f6r (1963\u20131965)\ncherry smith \u2013 k\u00f6r (1963\u20131966) \u2013 \u20ab 2008\nconstantine walker \u2013 k\u00f6r (1966\u20131967)\naston barrett \u2013 elbas, k\u00f6r (1970\u20131981)\nhugh malcolm \u2013 trummor, percussion (1967\u20131972)\ncarlton barrett \u2013 trummor, percussion, k\u00f6r, utvecklare av one drop-stilen, l\u00e5tskrivare (1970\u20131981) \u2013 \u20ab 1987 (m\u00f6rdad)\nearl lindo \u2013 keyboard (1973\u20131981)\njoe higgs \u2013 s\u00e5ng (1973) \u2013 \u20ab 1999\njunior marvin \u2013 gitarr, k\u00f6r (1974\u20131981)\nal anderson \u2013 gitarr (1974\u20131981)\nalvin patterson \u2013 percussion (1974\u20131981)\nrita marley \u2013 k\u00f6r (1966-1970, 1974\u20131981)\nmarcia griffiths \u2013 k\u00f6r (1973, 1974\u20131981)\njudy mowatt (jean watt) \u2013 k\u00f6r, koreografi, l\u00e5tskrivare (1973, 1974\u20131981)\ntyrone downie \u2013 keyboard, percussion, k\u00f6r (1976\u20131981)\n\n\n== landsflykten ==\nrastaman vibration (1976), var n\u00e4sta album som marley sl\u00e4ppte via island records. detta album har i efterhand ansetts vara en reggae-lp som inte inneh\u00f6ll en enda medioker l\u00e5t \u2013 \"positive vibration\", \"roots, rock reggae\", \"johnny was\", \"cry to me\", \"want more\", \"crazy baldhead\", \"who the cap fit\", \"night shift\", \"war\", \"rat race\". ingen av l\u00e5tarna blev dock n\u00e5gon klar hitl\u00e5t. \u00e4ven om fansen inte kunde hitta n\u00e5gon singel fr\u00e5n albumet att fastna f\u00f6r, s\u00e5 lyckades rastaman vibration ta sig upp bland de tio mest s\u00e5lda albumen i usa. l\u00e5ten \"cry to me\" hade enligt reggaek\u00e4nnare kunnat bli en hitl\u00e5t om den bara hade sl\u00e4ppts p\u00e5 singel.. det var en ny och mer militant bob marley som presenterades, b\u00e5de vad g\u00e4llde l\u00e5tvalet och albumets utformning. det var ocks\u00e5 den f\u00f6rsta lp med bob marley som b\u00f6rjade finnas till f\u00f6rs\u00e4ljning \u00f6verallt i sverige, \u00e4ven i varuhusens begr\u00e4nsade urval i sm\u00e5st\u00e4der. \u00e5r 1976 var egentligen reggaekollegan burning spears genombrotts\u00e5r, och reggaen fick rent allm\u00e4nt sitt internationella genombrott 1976, d\u00e5 den jamaicanska topplistan var st\u00e4ngd p\u00e5 grund av att politiskt v\u00e5ld och kriminalitet h\u00f6ll p\u00e5 att slita is\u00e4r b\u00e5de den jamaicanska skivbranschen och det jamaicanska samh\u00e4llet detta \u00e5r, d\u00e5 den v\u00e4xande reggaepubliken fick bekanta sig med l\u00e5tar som max romeos \"war ina babylon, junior murvins police and thieves och peter tosh legalize it. marley och hans band arbetade i jamaica under st\u00f6rre delen av 1976 f\u00f6r att finslipa lp:n, och l\u00e5tarna mixades i kingstons legendariska studios \u00e4gda av harry johnson och joe gibbs. vid mixerborden fanns sylvan morris, errol thompson och andra musikingenj\u00f6rer av v\u00e4rldsklass..\nmitt i allt detta blev marley sj\u00e4lv ett offer f\u00f6r det v\u00e4xande politiska v\u00e5ldet, med regelr\u00e4tta gatustrider d\u00e4r tv\u00e5 politiker som hade diametralt motsatta \u00e5sikter om den jamaicanska politiken (skulle jamaica satsa p\u00e5 kuba eller p\u00e5 usa n\u00e4r det g\u00e4llde den framtida utvecklingen), backades upp av fullt bev\u00e4pnade ligor (tivoli resp. jungle) av \u00e4ldre ton\u00e5ringar och unga m\u00e4n. bandet hade blivit ombett att spela p\u00e5 en reggaefestival i kingston vid namn smile jamaica, ett arrangemang som v\u00e4l var avsett att d\u00e4mpa st\u00e4mningarna. konserten var planerad till den 5 december 1976, mitt i slutspurten av den h\u00e4tska valkampanjen. m\u00e5nga var f\u00f6rmodligen r\u00e4dda f\u00f6r att marley \u2013 nu v\u00e4rldens mest k\u00e4nde talesman f\u00f6r reggae och rastafari \u2013 skulle ta parti f\u00f6r det ena eller det andra l\u00e4gret, och p\u00e5 kv\u00e4llen den 3 december tr\u00e4ngde sig ett antal bev\u00e4pnade m\u00e4n in i marleys bostad. attacken gav marley och hustrun rita l\u00e4ttare skottskador, men managern don taylor och v\u00e4nnen lewis griffith blev allvarligt skadade.. trots tv\u00e5 skottskador valde marley att upptr\u00e4da med sitt band i alla fall den 5 december, men l\u00e4mnade landet f\u00f6r att bos\u00e4tta sig i storbritannien. det var en exil som varade i 18 m\u00e5nader. under denna tid i fr\u00e4mst london spelade bob marley & the wailers in albumen exodus (1977) och kaya (1978), tv\u00e5 skivor som togs emot mycket entusiastiskt i storbritannien och \u00f6vriga europa.marley satte inte sin fot p\u00e5 jamaica igen f\u00f6rr\u00e4n i april 1978, d\u00e5 han \u00e5terv\u00e4nde f\u00f6r att spela p\u00e5 den ber\u00f6mda one love peace concert (\u00e4ven k\u00e4nd som heartland reggae), d\u00e4r han fick premi\u00e4rministern michael manley och oppositionsledaren edward seaga att skaka hand p\u00e5 scenen \u2013 en gest som dock inte ledde till att det politiska v\u00e5ldet mellan politikernas anh\u00e4ngare (tungt bev\u00e4pnade gangsterg\u00e4ng som kontrollerade olika delar av kingston) upph\u00f6rde.i slutet av 1970-talet och b\u00f6rjan p\u00e5 1980-talet gjorde bob marley och the wailers flera v\u00e4rldsturn\u00e9er och bes\u00f6kte bland annat sverige och gr\u00f6na lund (tre g\u00e5nger), och \u00e4ven scandinavium. fr\u00e5n turn\u00e9n 1978, finns en dubbel-lp med namnet babylon by bus. totalt gjorde de cirka 360 konserter.\n\n\n== de sista \u00e5ren ==\ni februari 1977 fick bob marley en t\u00e5skada under en fotbollsmatch tillsammans med sina v\u00e4nner. skadan, som delvis fanns under hans t\u00e5nagel, l\u00e4kte d\u00e5ligt f\u00f6r att vara ett relativt enkelt s\u00e5r, och det stod snart klart att den f\u00f6rv\u00e4rrades i st\u00e4llet f\u00f6r att l\u00e4ka. detta berodde p\u00e5 att det sedan tidigare hade utvecklats cancer i t\u00e5n. om marley inte hade skadat sig under matchen, hade cancern f\u00f6rmodligen utvecklat sig obem\u00e4rkt. marley skulle komma att d\u00f6 en f\u00f6rtida d\u00f6d i hj\u00e4rncancer klockan 11.30 lokal tid den 11 maj 1981 p\u00e5 ett sjukhus i miami. \n\n\n=== malignt melanom ===\nmarley best\u00e4mde sig f\u00f6r att upps\u00f6ka en l\u00e4kare, och den diagnos han fick efter en hudbiopsi, var malignt melanom, en form av hudcancer som n\u00e4stan enbart drabbar ljushyade, vilket knappast st\u00e4mmer n\u00e4r det g\u00e4ller bob marley. emellertid finns det en f\u00f6rh\u00f6jd risk f\u00f6r malignt melanom f\u00f6r den som br\u00e4nt sig allvarligt i solen som barn, f\u00f6r den som har mer \u00e4n 50 tydliga f\u00f6delsem\u00e4rken samt f\u00f6r den som har cancerformen i sin sl\u00e4kt. marleys far, som var av engelsk-irl\u00e4ndsk h\u00e4rkomst, kan s\u00e5ledes ha burit p\u00e5 anlaget till hudcancern. \nb\u00e5de i kingston och miami rekommenderade hudl\u00e4karna amputering av stort\u00e5n, n\u00e5got som marley avb\u00f6jde av religi\u00f6sa sk\u00e4l. en av de viktigaste bibelverserna f\u00f6r de rastafari-troende \u00e4r tredje moseboken 21:5. denna l\u00e4ses av en rastafari som: \"en rastafarian f\u00e5r inte raka n\u00e5gon del av sitt huvud, inte heller klippa av sk\u00e4gget eller sk\u00e4ra i k\u00f6ttet p\u00e5 sin kropp.\" dessutom h\u00e4vdade marley att han kunde f\u00e5 sv\u00e5rt att upptr\u00e4da p\u00e5 scenen med en amputerad stort\u00e5. en annan orsak s\u00e4gs vara hans stora k\u00e4rlek till fotbollen. till slut gick han dock med p\u00e5 att sk\u00e4ra bort en liten del av t\u00e5n, varp\u00e5 cancern ans\u00e5gs som l\u00e4kt.\nen annan grundsats i rastafari p\u00e5verkade ocks\u00e5 marleys beslut, n\u00e4mligen tron p\u00e5 att verkligt heliga personer lever vidare i sina fysiska kroppar. att acceptera d\u00f6den inneb\u00e4r att man bjuder in den, att f\u00f6rneka d\u00f6den leder till evigt liv. denna tro kan vara orsaken till att reggaestj\u00e4rnor som marley och peter tosh aldrig bes\u00f6kte begravningar och aldrig skrev n\u00e5gra testamenten, vilket givetvis ledde till sv\u00e5righeter n\u00e4r arven skulle f\u00f6rdelas. enligt bunny wailer var ocks\u00e5 bob en person som gillade att l\u00e4mna saker \u00f6ppna. bunny menade att n\u00e4r bob dog s\u00e5 skulle det komma fram vilka som verkligen \u00e4lskade honom och vilka som helst ville \u00e5t pengarna.\n\n\n=== kaya och ett accelererande turn\u00e9liv ===\n\u00e5r 1978 sl\u00e4ppte bob marley & the wailers ett n\u00e5got annorlunda album med en mjukare framtoning, kaya, som inneh\u00f6ll k\u00e4rleksl\u00e5tar som \"is this love\", \"she's gone\" och \"satisfy my soul\", hyllningar till ganja som \"kaya\" och \"easy skanking\" och sj\u00e4lvreflekterande l\u00e5tar som \"sun is shining\", \"misty morning\" och \"running away\". samma \u00e5r kom \u00e4ven en dubbel live-lp ben\u00e4mnd babylon by bus. den spelades in under fyra konserter i nordv\u00e4stra europa, i paris, london, amsterdam och k\u00f6penhamn. bandet bestod av bob marley, carlton barrett p\u00e5 trummor, aston barrett p\u00e5 basgitarr, tyrone downie p\u00e5 keyboard, julian marvin p\u00e5 lead guitar, alvin \"seeco\" patterson p\u00e5 percussion, al anderson p\u00e5 lead guitar, earl wire lindo p\u00e5 orgel och clavinett samt k\u00f6ren the i-threes best\u00e5ende av marcia griffiths, judy mowatt (\u00e4ven bandets koreograf) och marleys hustru rita marley).\ni april 1978 \u00e5terv\u00e4nde marley till jamaica f\u00f6r att upptr\u00e4da p\u00e5 one love peace concert, och erh\u00f6ll senare detta \u00e5r en fredsmedalj av fn. senare samma \u00e5r upptr\u00e4dde han i sitt och alla andra rastafarianers hem \u2013 afrika \u2013 f\u00f6r f\u00f6rsta g\u00e5ngen. bob marley & the wailers spelade i kenya, etiopien och zimbabwe.\n\n\n=== cancer och kollaps ===\n\u00e5r 1979 sl\u00e4pptes lp-albumet survival och \u00e5r 1980 uprising. \u00e5r 1980 f\u00f6rs\u00e4mrades marleys allm\u00e4ntillst\u00e5nd kraftigt. l\u00e4karunders\u00f6kningar visade att cancern i hans t\u00e5 hade spritt sig i hans kropp och orsakat elakartade dottertum\u00f6rer i levern och tarmarna. n\u00e5gon m\u00e5nad senare fann man \u00e4ven cancer i hj\u00e4rnan. i september 1980 svimmade han n\u00e4stan under en konsert i new york och dagen d\u00e4rp\u00e5 kollapsade han under sin dagliga joggingtur. p\u00e5 sjukhuset konstaterade l\u00e4kare att marleys hj\u00e4rntum\u00f6r hade v\u00e4xt och gav honom mindre \u00e4n en m\u00e5nad kvar att leva. han skulle dock komma att leva n\u00e4rmare \u00e5tta m\u00e5nader till.\nmarley ville forts\u00e4tta sin usa-turn\u00e9, och han och bandet gjorde en enast\u00e5ende sista spelning i pittsburgh den 22 september 1980. bob ville forts\u00e4tta, men hustrun rita och flera av bandmedlemmarna v\u00e4grade att st\u00e4lla upp. de djupast troende i bandet fick dock sv\u00e5righeter med att ta till sig att marley, som de s\u00e5g som en helig rastaman, kunde bli sjuk och d\u00f6. judy mowatt, som stod p\u00e5 scenen tillsammans med marley under hans sista konserter, ber\u00e4ttar att han sj\u00f6ng lord, i've got to keep on moving (\"herre, jag m\u00e5ste forts\u00e4tta r\u00f6ra mig fram\u00e5t\") g\u00e5ng p\u00e5 g\u00e5ng trots att l\u00e5ten inte ens var med p\u00e5 repertoaren. bob hade accepterat att han skulle d\u00f6, men judy och bandet kunde inte f\u00f6rst\u00e5 att han \u2013 en av v\u00e4rldens ledande rastas \u2013 talade om d\u00f6den, den fysiska kroppens d\u00f6d.\n\n\n== religi\u00f6s transformering ==\nefter sin sista spelning i pittsburgh den 22 september 1980 bes\u00f6kte marley etiopien vid \u00e4nnu ett tillf\u00e4lle. efter detta s\u00e4gs, den 4 november 1980, robert nesta marley ha d\u00f6pts i miami av yesehaq, \u00e4rkebiskop f\u00f6r den nordamerikanska enklaven av den etiopisk-ortodoxa kyrkan, och marley kom att tillh\u00f6ra samma kristna kyrka som etiopiens framlidne kejsare haile selassie tillh\u00f6rt och varit beskyddare av. om inte detta hade skett, skulle marley aldrig ha f\u00e5tt en etiopisk-kristen begravning. \u00e4rkebiskop yesehaq, som en g\u00e5ng s\u00e4ndes till jamaica f\u00f6r att etablera den etiopiska kyrkan d\u00e4r och f\u00f6rm\u00e5 rastafarianerna att sluta dyrka selassie, har vittnat om hur marley flera g\u00e5nger f\u00f6rs\u00f6kt d\u00f6pa sig i hemstaden kingston. marley backade emellertid ur varje g\u00e5ng, och detta berodde enligt yesehaq p\u00e5 att marley blev hotad. n\u00e4r det framkom att han var d\u00f6ende sl\u00e4ppte pressen p\u00e5 honom. bob d\u00f6ptes i usa enbart i n\u00e4rvaro av sina n\u00e4rmaste: hustrun rita och de fyra \u00e4ldsta barnen och ville inte att dopet skulle bli allm\u00e4n k\u00e4nt. bob fick namnet berhane selassie, ett namn som betyder \"treenighetens ljus\". namnet haile selassie betyder treenighetens makt. bobs nya namn, som s\u00e5ledes betyder \"ljuset fr\u00e5n selassie\", syftar p\u00e5 bobs \u00f6nskan att sprida budskapet om ljuset fr\u00e5n haile selassie eller 'igzee'abihier (//iggzii abb hierr//, amhariska f\u00f6r nationens herre och fader), \u00f6ver v\u00e4rlden. (\"nationen\" ska ses i betydelsen \"v\u00e4rlden/universum\" eller det \"ursprungliga afrika\", den fredliga civilisation som spred sig fr\u00e5n afrika \u00f6ver v\u00e4rlden i och med den moderna m\u00e4nniskans utt\u00e5g fr\u00e5n afrika till asien och europa f\u00f6r flera tiotals tusen \u00e5r sedan).enligt \u00e4rkebiskop yesehaq hade det funnits ett s\u00e5dant tryck p\u00e5 marley fr\u00e5n andra rastafarianer, att han inte ens efter att ha turnerat i etiopien och \u00f6vriga afrika och d\u00e4r sett ett st\u00f6rre el\u00e4nde och armod \u00e4n p\u00e5 jamaica, varit villig att \u00e5terv\u00e4nda till kristendomen och d\u00e4rigenom krossa s\u00e5 m\u00e5nga m\u00e4nniskors dr\u00f6mmar. han hade emellertid f\u00f6rst\u00e5tt att selassie varit en kristen kejsare och inte gud eller kristus. han hade insett att kommentarerna fr\u00e5n \u00e4ldre jamaicanska rastafarianer, om att den selassie som best\u00e4mt avvisade sin p\u00e5st\u00e5dda gudomlighet varit en skenbild eller ett babyloniskt trick, bara varit tomt prat. \u00e4ven judy mowatt och marleys v\u00e4n, musikproducenten tommy cowan, bekr\u00e4ftar bobs konvertering. bobs hustru rita har inte uttalat sig i fr\u00e5gan, men hon har sj\u00e4lv fortsatt att vara rastafarian.\n\n\n=== selassies kyrka p\u00e5 jamaica ===\ntrots att marley i princip l\u00e5g p\u00e5 sin d\u00f6dsb\u00e4dd hade inte tanken att selassie var en v\u00e4g till kristus varit fr\u00e4mmande f\u00f6r honom. den etiopiske kejsaren hade blivit s\u00e5 uppr\u00f6rd \u00f6ver att en jamaicansk religi\u00f6s sekt dyrkade honom som messias att han befullm\u00e4ktigade att en etiopisk kristen kyrka skulle uppr\u00e4ttas p\u00e5 jamaica. kyrkan skulle leda rastafarianerna bort fr\u00e5n sin dyrkan av selassie till att erk\u00e4nna jesus kristus som alla m\u00e4nniskors fr\u00e4lsare. selassie och kyrkan ville \u00e4ven stoppa den sakrala herbalismen. flera rastafarianer anklagade den etiopisk-kristna kyrkan f\u00f6r att \u00f6verge de fattiga och beh\u00f6vande som bibeln vill skydda. m\u00e5nga s\u00e5g dessutom den etiopiska kyrkan som en bas som s\u00e4nde ut kristna infiltrat\u00f6rer i rastasamfunden.\n\n\n=== marley och jesus ===\ntommy cowan har p\u00e5pekat att marley egentligen bara har spelat in en enda l\u00e5t som direkt v\u00e4nder sig emot jesus, eller \u00e5tminstone de vita f\u00f6rtryckarnas jesus, och det \u00e4r s\u00e5ngen \"get up, stand up\" som han skrev tillsammans med peter tosh. texten, som finns tryckt p\u00e5 omslaget till lp-albumet burnin' lyder: \"we sick an' tired of-a your ism-schism game, dyin' 'n' goin' to heaven in-a jesus' name, lord, we know when we understand almighty god is a living man\".  bob marleys album f\u00e5r sedan sakta en mer allm\u00e4nreligi\u00f6s framtoning. de tv\u00e5 sista albumen inneh\u00e5ller s\u00e5nger med ett dualistiskt perspektiv: vi och de, de oskyldiga och babylon, fattiga och rika, etc, samt l\u00e5tar som understryker behovet av ett enat, fredligt afrika \u2013 inte bara f\u00f6r afrikanerna i afrika utan f\u00f6r alla afrikaner i v\u00e4rlden. \n\ntitell\u00e5ten p\u00e5 albumet exodus (1977) \u00e4r den starkaste tillbaka-till-afrika-l\u00e5t som marley gjorde, med den direkta uppmaningen: \u00e5k! p\u00e5 samma lp finns l\u00e5ten \"so much things to say\", d\u00e4r marley sjunger \"i'll never forget no way how they crucified jesus christ\". en rastafari \u2013 och s\u00e4rskilt inte bob marley vid den tidpunkten i sitt liv \u2013  kan inte acceptera att kejsaren haile selassie kan d\u00f6, och d\u00e4rmed kan korsf\u00e4stelsen inte syfta p\u00e5 honom, utan p\u00e5 den jesus kristus det ber\u00e4ttas om i nya testamentet med den skillnaden att jesus var svart (hade samma hudf\u00e4rg som de flesta av dagens etiopier har).  exodus inneh\u00e5ller \u00e4ven den suggestiva och andliga \"natural mystic\". p\u00e5 lp:n survival (1979) formulerar marley i flera l\u00e5tar insikten om att det inte \u00e4r s\u00e5 oproblematiskt f\u00f6r afroamerikanerna att \u00e5terv\u00e4nda till afrika, som \u00e4r en fattig kontinent med m\u00e4ngder av inb\u00f6rdeskrig och mots\u00e4ttningar. detta m\u00e5ste f\u00f6r\u00e4ndras f\u00f6rst, och verktyget \u00e4r rastafari. l\u00e5ten \"one drop\" inneh\u00e5ller texten \"give us the teachings of his majesty, for we no want no devil philosophy\" kan mycket v\u00e4l tolkas som att marley vill att vi ska lyssna p\u00e5 selassies kristna undervisning. den sista lp:n marley sl\u00e4ppte medan han \u00e4nnu levde var uprising. albumets texter \u00e4r sv\u00e5rtolkat och ingen av l\u00e5tarna har n\u00e5got typiskt rastafarianskt budskap. lyriken inneh\u00e5ller m\u00e5nga referenser till vatten, k\u00e4rlek och d\u00f6rrar som alltid \u00e4r \u00f6ppna. i l\u00e5ten \"coming in from the cold\" finns textraden \"don't you know, when one door is closed, don't you know many more is open\". det \u00e4r ett allm\u00e4nreligi\u00f6st budskap, men \u00e4ven kristet. l\u00e5ten \"zion train\" s\u00e4ger \"two thousand years of history, black history, could not be wiped so easily\", och just den etiopiska kyrkan, som \u00e4r en av v\u00e4rldens \u00e4ldsta kristna kyrkor, har 2000 \u00e5r av svart historia.\nefter bob marleys d\u00f6d har ytterligare ett \"hus\" eller en tolkning av rastafari tillkommit. de troende kallar sig fullfilled rastas och ser etiopiens framlidne kejsare haile selassie som en f\u00f6rk\u00e4mpe f\u00f6r yeshua eller kristus, men inte gudomlig i sig. selassie anses ha levt ett perfekt kristet liv, och d\u00e4rf\u00f6r kan man komma n\u00e4rmare gud om man studerar selassies g\u00e4rningar, tal och leverne. anh\u00e4ngarna f\u00f6rs\u00f6ker praktisera den etiopisk-ortodoxa kyrkans l\u00e4ror. termen fulfilled rastas anses ha myntats av den jamaicanska s\u00e5ngerskan judy mowatt sedan hon konverterade fr\u00e5n rastafari till kristendomen i mitten av 1990-talet. hon har \u00e4ven h\u00e4vdat att marley skulle ha anslutit sig till den kristna etiopiska kyrkan tidigare, men att det inte gick p\u00e5 grund av den press han hade p\u00e5 sig som megafon f\u00f6r en hel religion. detta har v\u00e4ckt mycket ilska hos rastafarianer p\u00e5 jamaica.\n\n\n=== marleys d\u00f6d ===\nfem dagar efter sitt dop fl\u00f6g marley till v\u00e4sttyskland och lade in sig p\u00e5 den kontroversielle l\u00e4karen josef issels klinik i bayern i ett sista f\u00f6rs\u00f6k att r\u00e4dda sitt liv. marley m\u00e5dde v\u00e4ldigt d\u00e5ligt och tappade sina dreadlocks p\u00e5 grund av cellgiftsbehandlingen, enligt \u00e4ldsta dottern cedella, men samlade \u00e4nd\u00e5 kraft till att leka med barnen, s\u00e4tta p\u00e5 sig en frankenstein-mask och jaga sina s\u00f6ner och d\u00f6ttrar genom hela huset tills alla kiknade av skratt. cedella har ocks\u00e5 sagt att pappan aldrig n\u00e5gonsin slog n\u00e5got barn; han trodde att det alltid gick att resonera med ett barn om man l\u00e4rde sig barnets spr\u00e5k. cancern var dock f\u00f6r l\u00e5ngt g\u00e5ngen och marley besl\u00f6t sig f\u00f6r att flyga hem f\u00f6r att d\u00f6 i jamaica. hans tillst\u00e5nd blev emellertid direkt livshotande under flygresan, och i st\u00e4llet f\u00f6r att byta flygplan i miami blev han f\u00f6rd till sjukhus d\u00e4r han avled 11.30 lokal tid den 11 maj 1981. hans sista ord var till sonen david (ziggy marley): \"money can't buy life\".bob marley fick en etiopisk-ortodox begravning och ligger begravd i kommunen nine milesd\u00e4r han f\u00f6ddes, och m\u00e5nga vallf\u00e4rdar till graven.  rita marley, hans \u00e4nka, s\u00e5g till att ett \u00e4nnu ofullbordat album med bob marley kom ut, \u00e5r 1983 confrontation. hans musik lever vidare och han har m\u00e5nga fans v\u00e4rlden \u00f6ver.\n\n\n== familj ==\nimani carole, f\u00f6dd 22 maj 1963, med cheryl murray;\nsharon, f\u00f6dd 23 november 1964, med rita i ett tidigare f\u00f6rh\u00e5llande;\ncedella f\u00f6dd 23 augusti 1967, med rita;\ndavid \"ziggy\", f\u00f6dd 17 oktober 1968, med rita;\nstephen marley, f\u00f6dd 20 april 1972, med rita;\nrobert \"robbie\", f\u00f6dd 16 maj, 1972, med pat williams;\nrohan, f\u00f6dd 19 maj 1972, med janet hunt;\nkaren, f\u00f6dd 1973 med janet bowen;\nstephanie, f\u00f6dd 17 augusti 1974; enligt bob marleys mor cedella booker var stephanie dotter till rita och en man, ital, med vilken rita ska ha haft en aff\u00e4r. likv\u00e4l erk\u00e4nde bob henne som sin dotter.;\njulian, f\u00f6dd 4 juni 1975, med lucy pounder;\nky-mani, f\u00f6dd 26 februari 1976, med anita belnavis;\ndamian, f\u00f6dd 21 juli 1978, med cindy breakspeare;\nmakeda, f\u00f6dd 30 maj 1981, med yvette crichton.ziggy, stephen, sharon och cedella bildade redan som barn gruppen the melody makers, och \u00f6vade och gjorde provinspelningar i faderns skivstudio i hemmet. ziggy och stephen har varit n\u00e5gorlunda framg\u00e5ngsrika med ett antal soloplattor, men den yngsta halvbrodern damian \"junior gong\" har varit mest framg\u00e5ngsrik. samtliga \u00e4r grammy-bel\u00f6nade. \u00e5r 2008 upptr\u00e4dde samtliga fem s\u00f6ner som spelar reggae \u2013 david(ziggy), stephen, julian, ky-mani och damian \u2013 f\u00f6r f\u00f6rsta g\u00e5ngen tillsammans p\u00e5 scenen. numera bor n\u00e4stan hela klanen i florida, fr\u00e4mst f\u00f6r att det blivit s\u00e5 farligt f\u00f6r framg\u00e5ngsrika artister att bo i jamaica.\n\n\n== diskografi ==\n\n\n== referenser ==\n\n\n== litteratur ==\nlindberg, christer (2003) marley : lejonets frihetss\u00e5ng. arkiv f\u00f6rlag/a-z f\u00f6rlag isbn 91-7924-160-3\nfarley, christopher (2007). before the legend: the rise of bob marley. amistad press isbn 0-06-053992-5\ngoldman, vivien (2006). the book of exodus: the making and meaning of bob marley and the wailers' album of the century, aurum press isbn 1-84513-210-6\njames, henke (2006). marley legend: an illustrated life of bob marley.  simon & schuster ltd isbn 0-7432-8551-4\nmarley, rita; jones, hettie (2004) no woman no cry: my life with bob marley. hyperion books isbn 0-7868-8755-9\nmasouri, john (2007)  wailing blues: the story of bob marley's \"wailers. wise publications isbn 1-84609-689-8\nwhite, timothy (1992).  \"the british bluesman who shot the sheriff\" biografi i cd-utg\u00e5van bob marley. songs of freedom. birmingham, england: island records ltd.\nwhite, timothy (2006). catch a fire: the life of bob marley. owl books isbn 0-8050-8086-4\npartridge, rob (1992) \"songs of freedom\" biografi i cd-utg\u00e5van bob marley. songs of freedom. birmingham, england: island records ltd.\n\n\n== externa l\u00e4nkar ==\n\n wikimedia commons har media som r\u00f6r bob marley.\n\nofficiell webbplats"