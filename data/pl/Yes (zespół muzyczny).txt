"yes \u2013 brytyjska grupa rockowa b\u0119d\u0105ca przedstawicielem progresywnego rocka, lecz najcz\u0119\u015bciej ich muzyk\u0119 okre\u015bla si\u0119 jako rock symfoniczny. yes wypracowa\u0142a bardzo charakterystyczne, g\u0142\u0119bokie brzmienie, oparte na skomplikowanych harmoniach, z\u0142o\u017conych rytmach oraz wirtuozerii warsztatowej. jej cz\u0142onkowie wykorzystuj\u0105 instrumenty akustyczne, elektryczne i elektroniczne. grupa zosta\u0142a za\u0142o\u017cona w 1968 i jest aktywna do dzi\u015b. w 2017 zesp\u00f3\u0142 zosta\u0142 wprowadzony do rock and roll hall of fame.\n\n\n== historia grupy ==\nprogresywny zesp\u00f3\u0142 rockowy yes zosta\u0142 za\u0142o\u017cony w 1968 r. przez jona andersona (\u015bpiew, gitara akustyczna, mandolina, harfa, instrumenty perkusyjne) i chrisa squire\u2019a (gitara basowa). do\u0142\u0105czyli do nich tony kaye (instrumenty klawiszowe), peter banks (gitara) i bill bruford (perkusja). pierwszymi powa\u017cnymi wyst\u0119pami nowo powsta\u0142ej grupy by\u0142o otwarcie koncertu progresywnej grupy the nice i, p\u00f3\u017aniej, otwarcie po\u017cegnalnego koncertu legendarnej grupy bluesrockowej cream.\ndwa pierwsze albumy grupy yes (1969) i time and a word (1970), cho\u0107 zawiera\u0142y sporo piosenek obcego autorstwa (the beatles, paul simon, the byrds), da\u0142y przedsmak p\u00f3\u017aniejszego brzmienia zespo\u0142u. wydany w 1971 the yes album ujawnia ju\u017c wszystkie atrybuty yes, kt\u00f3re stan\u0105 si\u0119 wizyt\u00f3wk\u0105 grupy przez nast\u0119pne trzydzie\u015bci lat.\nprzed nagraniem the yes album z grupy odszed\u0142 peter banks. jego miejsce zaj\u0105\u0142 gitarzysta steve howe, kt\u00f3rego pierwszym wk\u0142adem w muzyk\u0119 grupy sta\u0142y si\u0119 utwory clap i yours is no disgrace.\nw po\u0142owie roku 1971 z grupy odszed\u0142 tony kaye (instrumenty klawiszowe). zast\u0105pi\u0142 go charyzmatyczny pianista rick wakeman, wyst\u0119puj\u0105cy wcze\u015bniej w progresywno-folkowej grupie the strawbs, rozpoczynaj\u0105cy w tym czasie sw\u0105 karier\u0119 solow\u0105. od tego momentu yes zas\u0142uguje w pe\u0142ni na miano supergrupy. wtedy te\u017c ostatecznie wykszta\u0142ci\u0142o si\u0119 w pe\u0142ni charakterystyczne brzmienie zespo\u0142u, oparte na pasa\u017cach gitarowych steve\u2019a howe\u2019a, agresywnej, lecz melodyjnej gitarze basowej chrisa squire\u2019a, charakterystycznym brzmieniu syntezator\u00f3w wakemana oraz naturalnej, wysokiej barwie g\u0142osu andersona \u015bpiewaj\u0105cego kontratenorem, kt\u00f3ry sta\u0142 si\u0119 sygnatur\u0105 grupy. w tym sk\u0142adzie grupa nagra\u0142a w 1971 r. p\u0142yt\u0119 fragile.\nnagrany i wydany w 1972 r. album close to the edge przez krytyk\u00f3w uwa\u017cany jest za szczytowe osi\u0105gni\u0119cie grupy.\nzawiera tylko trzy utwory: tytu\u0142owy, wielocz\u0119\u015bciowy utw\u00f3r cykliczny, wype\u0142niaj\u0105cy ca\u0142\u0105 pierwsz\u0105 stron\u0119 p\u0142yty, oraz dwa kr\u00f3tsze utwory na drugiej stronie. nied\u0142ugo po nagraniu albumu grup\u0119 opu\u015bci\u0142 bill bruford, by do\u0142\u0105czy\u0107 do innej progresywnej formacji king crimson. jego miejsce zaj\u0105\u0142 alan white, sesyjny muzyk nagrywaj\u0105cy wcze\u015bniej z wieloma czo\u0142owymi muzykami brytyjskimi. w por\u00f3wnaniu do delikatnego, melodyjnego i bardzo poprawnego stylu bruforda, white wnosi\u0142 wi\u0119cej swobody i \u017cywio\u0142owo\u015bci.\nw roku 1973, w czasie azjatyckiego tourn\u00e9e zespo\u0142u, w japonii uwag\u0119 jona andersona przyku\u0142a ksi\u0105\u017cka autobiografia jogina. w szczeg\u00f3lno\u015bci zainteresowanie jego wzbudzi\u0142a czteroaspektowa, mistyczna filozofia shastrick obejmuj\u0105ca wszystkie dziedziny \u017cycia: religi\u0119, \u017cycie spo\u0142eczne, nauk\u0119 i architektur\u0119. anderson postanowi\u0142 na kanwie tej filozofii stworzy\u0107 rozbudowan\u0105 suit\u0119, kt\u00f3ra ma si\u0119 sta\u0107 opus magnum grupy. po wielu miesi\u0105cach pracy w ko\u0144cu 1973 zosta\u0142 opublikowany podw\u00f3jny album tales from topographic oceans (opowie\u015bci z topograficznych ocean\u00f3w), zawieraj\u0105cy cztery dwudziestominutowe kompozycje. podstaw\u0105 filozofii shastric jest odkrywanie wiedzy przez studiowanie przesz\u0142o\u015bci.\ntourn\u00e9e koncertowe promuj\u0105ce nowy album (now\u0105 muzyk\u0119 grano w ca\u0142o\u015bci) sta\u0142o si\u0119 przedsi\u0119wzi\u0119ciem wyczerpuj\u0105cym dla cz\u0142onk\u00f3w grupy. koncerty by\u0142y te\u017c nu\u017c\u0105ce dla s\u0142uchaczy. porcja nowej muzyki by\u0142a zbyt du\u017ca, a fani nie mieli zbyt wiele czasu na zapoznanie si\u0119 z ni\u0105 przed wyst\u0119pami grupy. zabrak\u0142o te\u017c czasu na zagranie wi\u0119kszo\u015bci starszych utwor\u00f3w, na kt\u00f3re oczekiwano. ostatecznie album podzieli\u0142 s\u0142uchaczy na tych, kt\u00f3rzy uznali go za szczytowe osi\u0105gni\u0119cie zespo\u0142u i na tych, kt\u00f3rzy uznali za niepotrzebn\u0105 ekstrawagancj\u0119. jak si\u0119 potem okaza\u0142o album podzieli\u0142 i grup\u0119. po zako\u0144czeniu tourn\u00e9e odej\u015bcie z yes og\u0142osi\u0142 rick wakeman. oficjalnie by po\u015bwi\u0119ci\u0107 si\u0119 karierze solisty. jak potem sam przyzna\u0142, w\u0142a\u015bciwym powodem by\u0142 kierunek artystyczny obrany przez pozosta\u0142ych cz\u0142onk\u00f3w grupy, g\u0142\u00f3wnie andersona i howe\u2019a. sam wakeman by\u0142 zwolennikiem bardziej zwi\u0119z\u0142ych i stylistycznie sp\u00f3jniejszych form muzycznych.\nodej\u015bcie wakemana postanowi\u0142o grup\u0119 w bardzo trudnej sytuacji. wakeman by\u0142 jednym z najbardziej znanych jej cz\u0142onk\u00f3w. zacz\u0119to poszukiwa\u0107 wi\u0119c nowego, r\u00f3wnie charyzmatycznego pianisty. przez kr\u00f3tki okres pod uwag\u0119 brany by\u0142 grecki mistrz klawiatury vangelis, z kt\u00f3rym zaprzyja\u017ani\u0142 si\u0119 jon anderson, jednak gdy okaza\u0142o si\u0119, \u017ce pozostali cz\u0142onkowie zespo\u0142u maj\u0105 diametralnie inne podej\u015bcie do sposobu tworzenia muzyki, wyb\u00f3r pad\u0142 na szwajcarskiego pianist\u0119 patricka moraza. moraz do grupy do\u0142\u0105czy\u0142 w ko\u0144cowym okresie nagrywania nowego albumu, tak \u017ce udzia\u0142 jego w tworzeniu muzyki by\u0142 bardzo niewielki. w por\u00f3wnaniu do wakemana moraz znacznie ch\u0119tniej zapuszcza\u0142 si\u0119 w swoich wycieczkach w rejony jazzu, jego improwizacje by\u0142y bardziej swobodne, jednak\u017ce koncerty promocyjne ujawni\u0142y brak scenicznej charyzmy nowego \u201eklawiszowca\u201d.\nnowy album relayer by\u0142 powrotem do koncepcji albumu wype\u0142nionego trzema utworami, rozpi\u0119tymi na dw\u00f3ch stronach winylowego kr\u0105\u017cka. po wydaniu relayer, rok po roku, grupa odby\u0142a trzy wielkie trasy koncertowe, jednak\u017ce nie wyda\u0142a \u017cadnego premierowego materia\u0142u. dla wielu by\u0142o to oznak\u0105 rozpadu, tym bardziej \u017ce praktycznie ka\u017cdy cz\u0142onek grupy wyda\u0142 w tym czasie sw\u00f3j solowy album. niespodziewany dla wielu powr\u00f3t grupy nast\u0105pi\u0142 w roku 1977, kiedy wydano album going for the one. niespodziank\u0105 by\u0142 powr\u00f3t do grupy wakemana. album odni\u00f3s\u0142 wielki sukces na ca\u0142ym \u015bwiecie, czego \u015bwiadectwem by\u0142o pierwsze miejsce na brytyjskich listach, a tak\u017ce zwyci\u0119stwo zespo\u0142u w plebiscycie na zesp\u00f3\u0142 roku 1977 brytyjskiego tygodnika melody maker. rok p\u00f3\u017aniej ukazuje si\u0119 p\u0142yta tormato, kt\u00f3ra spotka\u0142a si\u0119 z mniej przychylnym przyj\u0119ciem publiczno\u015bci.\nbrak sukcesu albumu, zmiana pokoleniowa i og\u00f3lny kryzys w \u015bwiecie muzycznym zwi\u0105zanym z ekspansj\u0105 punk rocka, spowodowa\u0142 dalsze zmiany personalne. od grupy odeszli anderson i, ponownie, wakeman. pozostali starali si\u0119 ratowa\u0107 zesp\u00f3\u0142 dokooptowuj\u0105c nowego wokalist\u0119/producenta trevora horna i pianist\u0119 geoffa downesa (tworz\u0105cych duet the buggles). grupa w nowym sk\u0142adzie w 1980 r. nagrywa\u0142a album drama, na kt\u00f3rym stara\u0142a si\u0119 od\u015bwie\u017cy\u0107 sw\u00f3j tradycyjny styl. mimo entuzjastycznych recenzji nowego albumu oraz ca\u0142kiem udanej trasy koncertowej, zesp\u00f3\u0142 rozpad\u0142 si\u0119. downes i howe sformowali inn\u0105 supergrup\u0119 rockow\u0105 asia, natomiast squire i white, po wydaniu singla \u201erun with the fox\u201d (ze s\u0142owami petera sinfielda) za\u0142o\u017cyli wsp\u00f3lnie ze znanym zar\u00f3wno z kariery solowej, jak i wsp\u00f3\u0142pracy z grup\u0105 manfreda manna po\u0142udniowoafryka\u0144skim gitarzyst\u0105 trevorem rabinem zesp\u00f3\u0142 cinema. w czasie nagrywania albumu do zespo\u0142u przy\u0142\u0105czy\u0142 si\u0119 tony kaye, a p\u00f3\u017aniej jon anderson, po czym grupa wr\u00f3ci\u0142a do nazwy yes. producentem i in\u017cynierem d\u017awi\u0119ku zosta\u0142 trevor horn, jest on tak\u017ce wymieniany jako wsp\u00f3\u0142kompozytor cz\u0119\u015bci utwor\u00f3w. w rezultacie powsta\u0142 soft rockowy, nie pozbawiony jednak wi\u0119kszych ambicji, album zatytu\u0142owany 90125 (od numeru katalogowego), kt\u00f3rego g\u0142\u00f3wn\u0105 zalet\u0105 by\u0142a produkcja (m.in. zastosowanie po raz pierwszy loop\u00f3w perkusyjnych). z tego albumu pochodzi radiowy przeb\u00f3j owner of a lonely heart, a tak\u017ce instrumentalna kompozycja cinema (za kt\u00f3r\u0105 zesp\u00f3\u0142 zdoby\u0142 nagrod\u0119 grammy). w roku 1987 yes w niezmienionym sk\u0142adzie nagrywa\u0142 album big generator. stylistycznie jest on kontynuacj\u0105 poprzedniego, lecz nie zawiera ani jednego przeboju.\ngdy po roku milczenia wydawa\u0142o si\u0119, \u017ce ostateczny rozpad grupy sta\u0142 si\u0119 faktem, yes wr\u00f3ci\u0142o do \u017cycia i to jako dwie konkuruj\u0105ce z sob\u0105 grupy (tak\u017ce i w s\u0105dach, walcz\u0105c do prawa u\u017cywania nazwy yes). ostatecznie anderson i howe, do kt\u00f3rych do\u0142\u0105cza wakeman i bill bruford, sformowali grup\u0119 anderson bruford wakeman howe (w skr\u00f3cie abwh) i wydali w 1989 r. eklektyczn\u0105, lecz bardziej nawi\u0105zuj\u0105c\u0105 do klasyki ni\u017c big generator p\u0142yt\u0119 o tym samym tytule. na pocz\u0105tku 1991 r. steve howe bra\u0142 udzia\u0142 w nagraniu piosenki grupy queen \u2013 innuendo. w tym samym czasie w kalifornii abwh przyst\u0105pi\u0142 do nagrania kolejnego albumu. okaza\u0142o si\u0119 w\u00f3wczas, \u017ce w tym samym czasie i miejscu nagrywa\u0142 yes pod wodz\u0105 chrisa squire\u2019a (w sk\u0142adzie z alanem white\u2019em, trevorem rabinem, billym sherwoodem i tonym kaye\u2019em). gdy muzycy si\u0119 spotkali, dawne urazy posz\u0142y w niepami\u0119\u0107 i powsta\u0142 projekt wsp\u00f3lnego nagrania p\u0142yty. materia\u0142y nagraniowe przej\u0119\u0142a wytw\u00f3rnia p\u0142ytowa i opracowa\u0142a je bez zgody zespo\u0142u (m.in. dogrywaj\u0105c partie gitarowe i klawiszowe \u2013 w nagraniu wzi\u0119\u0142o udzia\u0142 a\u017c 11 dodatkowych klawiszowc\u00f3w!) powsta\u0142 union, album uwa\u017cany za najgorszy w ca\u0142ej dyskografii grupy. jedynym korzystnym efektem wsp\u00f3\u0142pracy okaza\u0142a si\u0119 spektakularna, og\u00f3lno\u015bwiatowa trasa \u201eunion tour\u201d, w kt\u00f3r\u0105 zesp\u00f3\u0142 wybra\u0142 si\u0119 w ca\u0142ym swym o\u015bmioosobowym sk\u0142adzie.\nw 1994 r. muzycy przyst\u0105pili do nagrywania kolejnego albumu, tym razem w sk\u0142adzie: anderson, kaye, rabin, squire i white. produktem sesji by\u0142 album talk, uwa\u017cany za najciekawszy z ca\u0142ego dorobku yes ery trevora rabina. talk jest pierwsz\u0105 na \u015bwiecie p\u0142yt\u0105 nagran\u0105 w ca\u0142o\u015bci przy u\u017cyciu cyfrowego zapisu d\u017awi\u0119ku (na dyskach twardych) i komputerowej jego obr\u00f3bki. p\u0142yta wydana niejako po cichu, bez reklamy, nie okaza\u0142a si\u0119 komercyjnym przebojem. po udanej trasie (przez fan\u00f3w uwa\u017canej za jedn\u0105 z najciekawszych w historii zespo\u0142u) z kolegami z zespo\u0142u po\u017cegna\u0142 si\u0119 trevor rabin, kt\u00f3ry zamierza\u0142 po\u015bwi\u0119ci\u0107 si\u0119 karierze kompozytora muzyki filmowej.\n\nw roku 1996 grupa powr\u00f3ci\u0142a do swego klasycznego sk\u0142adu anderson, howe, squire, wakeman i white. dali oni dwa d\u0142ugie koncerty w st. louis, na kt\u00f3rych grane by\u0142y tylko klasyki z lat 1969\u20131978. koncert zosta\u0142 nagrany i sfilmowany. na jego podstawie powsta\u0142o wideo (wydane tak\u017ce na dvd) oraz dwa podw\u00f3jne albumy, oba zatytu\u0142owane keys to ascension. na albumach, opr\u00f3cz muzyki nagranej na \u017cywo, znalaz\u0142 si\u0119 nowy materia\u0142 studyjny. wkr\u00f3tce jednak po raz kolejny odchodzi wakeman. na jego miejsce zatrudniony zosta\u0142 igor choroszew \u2013 emigrant z rosji mieszkaj\u0105cy od niewielu lat w usa. nowym cz\u0142onkiem zespo\u0142u jest r\u00f3wnie\u017c billy sherwood (aczkolwiek by\u0142 on nieoficjalnym cz\u0142onkiem zespo\u0142u yes tu\u017c przed nagraniem union, wyst\u0119powa\u0142 na trasie promuj\u0105cej p\u0142yt\u0119 talk w roku 1994, by\u0142 te\u017c producentem niekt\u00f3rych utwor\u00f3w studyjnych na keys to ascension). pierwszy album nagrany po odej\u015bciu wakemana to open your eyes (1997). p\u0142yta powsta\u0142a przez przearan\u017cowanie i dogranie partii choroszewa, howe\u2019a i andersona do projektu billy\u2019ego sherwooda i chrisa squire\u2019a zatytu\u0142owanego conspiracy. podczas trasy promuj\u0105cej t\u0119 p\u0142yt\u0119 zesp\u00f3\u0142 po raz pierwszy odwiedzi\u0142 polsk\u0119 (wyst\u0119puj\u0105c trzykrotnie: w katowicach, poznaniu i w warszawie). kolejny album, zatytu\u0142owany the ladder (1999) zawiera bardziej zr\u00f3\u017cnicowany materia\u0142, jak na przyk\u0142ad zwi\u0105zany z gr\u0105 komputerow\u0105 homeworld d\u0142ugi utw\u00f3r o takim samym tytule, czy te\u017c the messenger w stylu reggae. po zako\u0144czeniu trasy the ladder tour z zespo\u0142u odszed\u0142 sherwood, natomiast po zako\u0144czeniu nast\u0119pnego tourn\u00e9e the masterworks tour, podczas kt\u00f3rego zesp\u00f3\u0142 gra\u0142 swoje klasyczne kompozycje, igor choroszew zosta\u0142 wykluczony z grupy w wyniku swojego zachowania w czasie koncertu w waszyngtonie, po czym grupa postanowi\u0142a oby\u0107 si\u0119 bez klawiszowca i nagra\u0107 kolejn\u0105 p\u0142yt\u0119 jako kwartet, wspomagany orkiestr\u0105 symfoniczn\u0105. z tego eksperymentu zrodzi\u0142 si\u0119 album zatytu\u0142owany magnification. w nast\u0119puj\u0105cej po nim trasie koncertowej, grup\u0119 w usa wspomaga\u0142y lokalne orkiestry symfoniczne, natomiast w europejskiej trasie koncertowej zespo\u0142owi towarzyszy\u0142a orkiestra z polski. yes da\u0142 wtedy tak\u017ce dwa koncerty w polsce.\nrok 2002 przyni\u00f3s\u0142 kolejn\u0105 zmian\u0119 personaln\u0105 \u2013 do grupy powr\u00f3ci\u0142 rick wakeman. pierwszym przedsi\u0119wzi\u0119ciem grupy z jego udzia\u0142em by\u0142a pot\u0119\u017cna trasa koncertowa z okazji 35. rocznicy powstania grupy, obejmuj\u0105ca ameryk\u0119 p\u00f3\u0142nocn\u0105 (dwukrotnie), europ\u0119, azj\u0119 i oceani\u0119. po zako\u0144czeniu tourn\u00e9e zesp\u00f3\u0142 planowa\u0142 nagranie kolejnego albumu, jednak od jakiego\u015b czasu jego cz\u0142onkowie koncentrowali si\u0119 na dzia\u0142alno\u015bci w ramach innych projekt\u00f3w (solowych b\u0105d\u017a pod szyldem innych grup \u2013 np. gitarzysta steve howe w roku 2006 zwi\u0105za\u0142 si\u0119 z reaktywowan\u0105 w oryginalnym sk\u0142adzie formacj\u0105 asia).\nobok p\u0142yt studyjnych yes zas\u0142yn\u0119\u0142o jako grupa koncertuj\u0105ca. techniczna wirtuozeria muzyk\u00f3w oraz niestosowanie overdubbingu w pracy studyjnej, powoduje, \u017ce grupa jest w stanie odtworzy\u0107 na scenie muzyk\u0119 z wielk\u0105 wierno\u015bci\u0105 i precyzj\u0105.\nw marcu 2008 zesp\u00f3\u0142 og\u0142osi\u0142 plany trasy koncertowej po kontynencie p\u00f3\u0142nocnoameryka\u0144skim, w kt\u00f3rej ricka wakemana mia\u0142 zast\u0105pi\u0107 jego syn, oliver wakeman. trasa zosta\u0142a odwo\u0142ana w czerwcu 2008 w zwi\u0105zku ze stanem zdrowia jona andersona. pocz\u0105tkowo dalszy zwi\u0105zek jona andersona z zespo\u0142em yes pozostawa\u0142 niejasny. wokalista wypoczywa\u0142 po przej\u015bciu gwa\u0142townych atak\u00f3w astmy w maju 2008.we wrze\u015bniu 2008 og\u0142oszono plany kolejnej trasy, kt\u00f3ra rozpocz\u0119\u0142a si\u0119 w listopadzie, a jako wokalista zamiast andersona wyst\u0119powa\u0142 beno\u00eet david. pochodzi on z quebec i wyst\u0119powa\u0142 na co dzie\u0144 w grupie \u201eclose to the edge\u201d graj\u0105cej covery yes. w istocie by\u0142 on w\u00f3wczas wokalist\u0105 kanadyjskiej grupy mystery. po raz kolejny yes w sk\u0142adzie (steve howe, chris squire, alan white, benoit david oraz oliver wakeman) koncertowa\u0142 w polsce 30 pa\u017adziernika 2009 w hali katowickiego spodka.\nna prze\u0142omie 2010 i 2011 yes w sk\u0142adzie david, squire, howe, white, geoff downes (kt\u00f3ry zast\u0105pi\u0142 oliviera wakemana) nagra\u0142 now\u0105 p\u0142yt\u0119 fly from here. p\u0142yta mia\u0142a si\u0119 ukaza\u0107 w lipcu 2011. producentem p\u0142yty by\u0142 trevor horn. 13 czerwca 2011 ukaza\u0142 si\u0119 pierwszy od 10 lat singel zespo\u0142u, we can fly, b\u0119d\u0105cy radiow\u0105 wersj\u0105 kompozycji tytu\u0142owej. opublikowany zosta\u0142 w formie elektronicznej m.in. przez magazyn rolling stone. \nw 2014 zesp\u00f3\u0142 nagra\u0142 kolejn\u0105 p\u0142yt\u0119 heaven and earth, ju\u017c z nowym wokalist\u0105, kt\u00f3rym zosta\u0142 jon davison.\n27 czerwca 2015 zmar\u0142 chris squire i od tego momentu w zespole nie ma ju\u017c cz\u0142onk\u00f3w za\u0142o\u017cycieli. w 2018 na trasie promuj\u0105cej 50-lecie zespo\u0142u go\u015bcinny udzia\u0142 wzi\u0119li tony kaye oraz patrick moraz, a trasa zosta\u0142a upami\u0119tniona p\u0142yt\u0105 50 live. r\u00f3wnie\u017c w tym roku zesp\u00f3\u0142 wyda\u0142 na nowo album \u201efly from here\u201d z dopiskiem \u201ereturn trip\u201d, gdzie zamiast benoit davida za\u015bpiewa\u0142 trevor horn.  \nw 2021 ukaza\u0142 si\u0119 nowy album studyjny \u201ethe quest\u201d, pierwszy po \u015bmierci squire'a, na gitarze basowej zagra\u0142 na nim billy sherwood, kt\u00f3ry do\u0142\u0105czy\u0142 na sta\u0142e do grupy. \n26 maja 2022 zmar\u0142 perkusista alan white, na kr\u00f3tko przed \u015bmierci\u0105 zesp\u00f3\u0142 poinformowa\u0142, \u017ce white nie we\u017amie udzia\u0142u w nadchodz\u0105cej trasie promuj\u0105cej 50-lecie wydania albumu \u201eclose to the edge\u201d. zast\u0105pi go jay schellen (kt\u00f3ry ju\u017c wcze\u015bniej wspomaga\u0142 zesp\u00f3\u0142 na koncertach), zesp\u00f3\u0142 poinformowa\u0142 tak\u017ce \u017ce trasa b\u0119dzie zadedykowana zmar\u0142emu koledze z zespo\u0142u. \nw 2023 zesp\u00f3\u0142 og\u0142osi\u0142 oficjalnie przyj\u0119cie shellena jako sta\u0142ego cz\u0142onka. w marcu 2023 og\u0142oszono tytu\u0142 i dat\u0119 wydania kolejnej p\u0142yty \u201emirror to the sky\u201d, zaplanowanej na 19 maja 2023.\n\n\n== sk\u0142ad ==\n\n\n=== obecny sk\u0142ad zespo\u0142u ===\nsteve howe \u2013 gitara, \u015bpiew (1970-1981, 1990\u20131992, 1995\u20132004, od 2008)\njon davison \u2013 \u015bpiew (od 2012)\ngeoff downes \u2013 instrumenty klawiszowe (1980\u20131981, od 2011)\nbilly sherwood \u2013 gitara basowa, \u015bpiew (2015-, pocz\u0105tkowo w zast\u0119pstwie chorego chrisa squire\u2019a), gitary, instrumenty klawiszowe, \u015bpiew (1997\u20132000)\njay schellen \u2013 perkusja (od 2017- pocz\u0105tkowo jako muzyk wspomagaj\u0105cy)\n\n\n=== byli cz\u0142onkowie ===\njon anderson \u2013 \u015bpiew, gitara akustyczna, mandolina, harfa, instrumenty perkusyjne (1968-1980, 1983-2004)\npeter banks \u2013 gitara (1968\u20131970)\ntom brislin \u2013 instrumenty klawiszowe (2001\u20132002)\nbill bruford \u2013 perkusja (1968-1972, 1990\u20131992)\nbenoit david \u2013 \u015bpiew (2008\u20132011)\ntrevor horn \u2013 \u015bpiew, producent (1980\u20131981)\ntony kaye \u2013 instrumenty klawiszowe (1968\u20131971, 1983-1994)\nigor khoroshev \u2013 instrumenty klawiszowe (1997\u22122000)\npatrick moraz \u2013 instrumenty klawiszowe (1974\u20131976)\ntrevor rabin \u2013 gitara, \u015bpiew, instrumenty klawiszowe (1983-1994, podczas koncertu \u201eprince\u2019s trust w 2004, jako go\u015b\u0107 specjalny, wyst\u0105pi\u0142 podczas jednego koncertu w los angeles w 2011)\nchris squire \u2013 gitara basowa, \u015bpiew (1968-1981, 1983-2004, 2008\u20132015)\nrick wakeman \u2013 instrumenty klawiszowe (1971\u20131974, 1976\u20131980, 1990\u20131992, 1995\u20131997, 2002\u20132004)\noliver wakeman \u2013 instrumenty klawiszowe (2008\u20132011)\nalan white \u2013 perkusja (1972-1981, 1983-2004, 2008-2022)\n\n\n== dyskografia ==\n\n\n=== albumy studyjne ===\n\n\n=== albumy koncertowe ===\n\n\n=== kompilacje ===\n\n\n== nagrody i wyr\u00f3\u017cnienia ==\nnagrody grammy\n1984 singel cinema w kategorii najlepszy rockowy utw\u00f3r instrumentalny\npiosenka roundabout zosta\u0142a umieszczona na li\u015bcie 500 piosenek kt\u00f3re ukszta\u0142towa\u0142y rock utworzonej przez rock and roll hall of fame.\n\n\n== przypisy ==\n\n\n== linki zewn\u0119trzne ==\noficjalna strona internetowa grupy yes (ang.)\nnotes from the edge \u2013 the internet yes source (ang.)\nwhere are they now? \u2013 strona z aktualno\u015bciami nt. yes (ang.)\nyesomania \u2013 polski serwis internetowy po\u015bwi\u0119cony yes. yes.art.pl. [zarchiwizowane z tego adresu (2005-02-22)]."