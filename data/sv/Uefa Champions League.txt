"uefa champions league, tidigare kallad europacupen f\u00f6r m\u00e4starlag, europacupen eller m\u00e4starcupen, \u00e4r den h\u00f6gsta fotbollsturneringen f\u00f6r klubblag i europa, \u00f6ver uefa europa league och uefa europa conference league. turneringen, som arrangeras av uefa varje s\u00e4song, spelades f\u00f6rsta g\u00e5ngen s\u00e4songen 1955/56. fr\u00e5n och med s\u00e4songen 1992/93 \u00e4ndrades namnet fr\u00e5n europacupen till uefa champions league.formatet, som har modifierats genom \u00e5ren, best\u00e5r av gruppspel och slutspel. f\u00f6re gruppspelet \u00e4r det flera kvalomg\u00e5ngar. gruppspel inf\u00f6rdes s\u00e4songen 1991/92, men har efter det ut\u00f6kats kraftigt. i slutspelet m\u00f6ts klubbarna hemma och borta medan finalen avg\u00f6rs i en enda match p\u00e5 neutral plan. vid tv\u00e5 tillf\u00e4llen har det dock intr\u00e4ffat att vinnarna haft fav\u00f6r av hemmaplan: 1957 d\u00e5 real madrid besegrade fiorentina hemma p\u00e5 santiago bernab\u00e9u med 2\u20130, och 1965 d\u00e5 inter blev m\u00e4stare efter en 1\u20130-seger hemma p\u00e5 san siro mot benfica. tv\u00e5 g\u00e5nger har den f\u00f6rlorande klubben haft hemmaplan: 1984 d\u00e5 nils liedholms roma fick ge sig efter straffar mot liverpool p\u00e5 roms olympiastadion och 2012 n\u00e4r bayern m\u00fcnchen f\u00f6rlorade p\u00e5 allianz arena mot chelsea, ocks\u00e5 efter straffar.\nfr\u00e5n att ursprungligen ha varit en turnering enbart f\u00f6r m\u00e4starklubbar deltar sedan s\u00e4songen 1997/98 \u00e4ven flera andra-, och senare tredje- och fj\u00e4rdeplacerade, klubbar fr\u00e5n de h\u00f6gst rankade l\u00e4nderna; allt enligt l\u00e4ndernas uefa-koefficient, som baseras p\u00e5 f\u00f6reg\u00e5ende fem s\u00e4songers resultat i de europeiska cuperna. l\u00e5gt rankade l\u00e4nders ligam\u00e4stare m\u00e5ste spela upp till fyra kvalomg\u00e5ngar (sex f\u00f6r de allra l\u00e4gst rankade) f\u00f6r att ta sig till gruppspelet.vinnaren av turneringen \u00e4r garanterad en plats i n\u00e4stf\u00f6ljande s\u00e4songs gruppspel i champions league, f\u00e5r spela i uefa super cup mot vinnaren av europa league och f\u00e5r representera europa vid v\u00e4rldsm\u00e4sterskapet i fotboll f\u00f6r klubblag.\nspanska klubbar har varit de mest framg\u00e5ngsrika genom \u00e5ren med 19 finalvinster och elva finalf\u00f6rluster i europacupen och uefa champions league till och med 2023. engelska klubbar har varit n\u00e4st b\u00e4st med 15 finalvinster och elva finalf\u00f6rluster. real madrid har varit den mest framg\u00e5ngsrika klubben med 14 finalvinster och tre finalf\u00f6rluster. vid ett tillf\u00e4lle, s\u00e4songen 1978/79, har en svensk klubb g\u00e5tt till final och det var malm\u00f6 ff, som dock f\u00f6rlorade mot nottingham forest med 0\u20131.\n\n\n== historia ==\neuropacupen f\u00f6r m\u00e4starlag lanserades en m\u00e5nad efter uefas f\u00f6rsta kongress, vilken h\u00f6lls i wien den 2 mars 1955. m\u00e5nga av uefas grundande medlemmar var mer intresserade av att etablera en landslagsturnering, men den franska sporttidningen l'\u00e9quipe och dess d\u00e5varande redakt\u00f6r gabriel hanot k\u00e4mpade f\u00f6r att starta en klubbt\u00e4vling som samlade hela europa. hanot, tillsammans med kollegan jacques ferran, utformade ett utkast till en turnering, kallad \"sporting rekord\". denna utvecklades vidare till europacupen f\u00f6r m\u00e4starlag.mycket av arbetet som dessa b\u00e5da herrar lade ned gjordes som ett svar p\u00e5 den brittiska pressens utspel att engelska wolverhampton wanderers skulle anses som \"v\u00e4rldsm\u00e4stare f\u00f6r klubblag\". detta d\u00e5 klubben p\u00e5 1950-talet genomf\u00f6rt en succ\u00e9fylld resa med v\u00e4nskapsmatcher runt om i europa.representanter f\u00f6r 16 klubbar bj\u00f6ds in av l'\u00e9quipe till ett m\u00f6te den 2\u20133 april 1955 och tidningens f\u00f6reslagna regler antogs enh\u00e4lligt. d\u00e4refter reagerade uefa, som kontaktade fifa f\u00f6r att f\u00e5 ett godk\u00e4nnande av den nya turneringen, vilket man fick. uefa beslutade att anordna turneringen vid ett m\u00f6te den 21 juni 1955.den f\u00f6rsta europeiska klubblagsmatchen i fotboll spelades den 4 september 1955 i lissabon d\u00e5 sporting lissabon m\u00f6tte partizan belgrad i en match som slutade 3\u20133, och det f\u00f6rsta m\u00e5let i turneringens historia gjordes av jo\u00e3o baptista martins f\u00f6r sporting. de f\u00f6rsta europam\u00e4starna f\u00f6r klubblag, med all r\u00e4tt att kalla sig s\u00e5, blev spanska real madrid, som den 13 juni 1956 besegrade reims fr\u00e5n frankrike med 4\u20133 i finalen som spelades inf\u00f6r drygt 38 000 \u00e5sk\u00e5dare i l'\u00e9quipes hemstad paris. real madrid vann turneringen \u00e4ven de f\u00f6ljande fyra s\u00e4songerna.\nunder turneringens f\u00f6rsta s\u00e4songer dominerade klubbar fr\u00e5n s\u00f6dra europa (spanien, portugal och italien) och det var f\u00f6rst s\u00e4songen 1966/67 som en klubb fr\u00e5n norra europa tog hem titeln, i form av skotska celtic. p\u00e5 1970-talet och f\u00f6rsta halvan av 1980-talet tog klubbar fr\u00e5n nederl\u00e4nderna, v\u00e4sttyskland och england hem titeln under 15 raka s\u00e4songer.\nden tragiska heyselkatastrofen, d\u00e5 39 m\u00e4nniskor omkom, intr\u00e4ffade i samband med finalen 1985 mellan italienska juventus och engelska liverpool.gruppspel inf\u00f6rdes s\u00e4songen 1991/92 och n\u00e4stf\u00f6ljande s\u00e4song \u00e4ndrades turneringens namn fr\u00e5n europacupen till uefa champions league.f\u00f6r f\u00f6rsta g\u00e5ngen fick \u00e4ven icke-ligam\u00e4stare delta s\u00e4songen 1997/98, och d\u00e4refter har fler och fler s\u00e5dana klubbar vunnit intr\u00e4de i turneringen.sedan inf\u00f6randet av gruppspel s\u00e4songen 1991/92 har klubbar fr\u00e5n \"de fyra stora\" l\u00e4nderna (spanien, england, italien och tyskland) varit helt dominerande \u2013 58 av 64 finalklubbar har kommit fr\u00e5n n\u00e5got av dessa l\u00e4nder till och med 2023. senaste g\u00e5ngen en klubb fr\u00e5n n\u00e5got annat land vann var s\u00e4songen 2003/04, genom porto fr\u00e5n portugal.\naten och london \u00e4r de enda st\u00e4derna som haft tre klubbar deltagande i gruppspelet under samma s\u00e4song (aek aten, olympiakos och panathinaikos s\u00e4songen 2003/04 respektive arsenal, chelsea och tottenham hotspur s\u00e4songen 2010/11). istanbul kan st\u00e5ta med fyra deltagande klubbar i gruppspelet \u2013 dock inte under samma s\u00e4song (be\u015fikta\u015f, fenerbah\u00e7e, galatasaray och i\u0307stanbul ba\u015fak\u015fehir).\nmilano och manchester \u00e4r de enda st\u00e4derna med tv\u00e5 klubbar som har vunnit turneringen (inter och milan respektive manchester united och manchester city) medan london \u00e4r den enda staden med tre klubbar som har g\u00e5tt till final (arsenal, chelsea och tottenham hotspur). ytterligare tv\u00e5 st\u00e4der har haft tv\u00e5 klubbar i final \u2013 belgrad (partizan belgrad och r\u00f6da stj\u00e4rnan) och madrid (real madrid och atl\u00e9tico madrid). madrid \u00e4r den enda staden som har haft tv\u00e5 klubbar i final samma \u00e5r, och det tv\u00e5 g\u00e5nger (2014 och 2016), d\u00e5 real madrid m\u00f6tte atl\u00e9tico madrid.\nmalm\u00f6 ff \u00e4r den svenska och nordiska klubb som har n\u00e5tt den h\u00f6gsta placeringen i turneringen, n\u00e4r de f\u00f6rlorade med 0\u20131 och kom tv\u00e5a efter nottingham forest s\u00e4songen 1978/79. bland andra svenska klubbar som har g\u00e5tt l\u00e5ngt kan n\u00e4mnas djurg\u00e5rden, som n\u00e5dde kvartsfinal premi\u00e4rs\u00e4songen 1955/56, ifk malm\u00f6, som n\u00e5dde kvartsfinal s\u00e4songen 1960/61, \u00e5tvidaberg, som n\u00e5dde kvartsfinal s\u00e4songen 1974/75 och ifk g\u00f6teborg, som n\u00e5dde kvartsfinal s\u00e4songen 1984/85, s\u00e4songen 1988/89 och s\u00e4songen 1994/95 samt semifinal s\u00e4songen 1985/86.\n\n\n== format ==\nnormalt sett \u00e4r det totalt 81 klubbar som deltar i turneringen. turneringen best\u00e5r av tre delar \u2013 kvalspel, gruppspel och slutspel.\n\n\n=== kvalspel ===\nturneringen inleds med ett kvalspel till gruppspelet. kvalspelet best\u00e5r av tv\u00e5 delar \u2013 en f\u00f6r ligam\u00e4stare (champions path) och en f\u00f6r \u00f6vriga klubbar (league path). i kvalspelet deltar normalt sett totalt 55 klubbar som sl\u00e5ss om sex platser i gruppspelet, varav fyra via champions path och tv\u00e5 via league path.\nvilka l\u00e4nders klubbar som deltar i kvalspelet och n\u00e4r klubbarna g\u00e5r in i kvalspelet avg\u00f6rs av l\u00e4ndernas uefa-koefficient, som tar h\u00e4nsyn till l\u00e4ndernas klubbars prestationer i uefas turneringar de f\u00f6reg\u00e5ende fem s\u00e4songerna. tv\u00e5 klubbar fr\u00e5n samma land f\u00e5r inte m\u00f6tas i kvalspelet.den prelimin\u00e4ra kvalomg\u00e5ngen spelas i form av en miniturnering med semifinaler f\u00f6ljt av en final, i b\u00e5da omg\u00e5ngarna genom enkelm\u00f6ten. vid oavgjort resultat vid full tid vidtar f\u00f6rl\u00e4ngning. om inga m\u00e5l g\u00f6rs i f\u00f6rl\u00e4ngningen eller om b\u00e5da klubbarna g\u00f6r lika m\u00e5nga m\u00e5l blir det till slut ett avg\u00f6rande via straffsparksl\u00e4ggning. varje m\u00f6te i det \u00f6vriga kvalspelet best\u00e5r av ett dubbelm\u00f6te hemma/borta d\u00e4r den klubb som sammanlagt g\u00f6r flest m\u00e5l g\u00e5r vidare till n\u00e4sta omg\u00e5ng. om b\u00e5da klubbarna sammanlagt g\u00f6r lika m\u00e5nga m\u00e5l (bortam\u00e5lsregeln till\u00e4mpas inte) blir det f\u00f6rl\u00e4ngning efter den andra matchen och, vid behov, straffsparksl\u00e4ggning. klubbarna som \u00e5ker ut i kvalspelet f\u00e5r plats i europa league eller europa conference league.kvalspelet best\u00e5r av fem omg\u00e5ngar enligt f\u00f6ljande grundschema:\nprelimin\u00e4ra kvalomg\u00e5ngen (4 klubbar) (de 3 f\u00f6rlorarna f\u00e5r plats i andra kvalomg\u00e5ngens champions path till europa conference leagues gruppspel)\nligam\u00e4starna fr\u00e5n l\u00e4nder rankade 52\u201355 (4 klubbar)\nf\u00f6rsta kvalomg\u00e5ngen (34 klubbar varav 33 nytillkomna) (de 17 f\u00f6rlorarna f\u00e5r plats i andra kvalomg\u00e5ngens champions path till europa conference leagues gruppspel)\nvinnaren i prelimin\u00e4ra kvalomg\u00e5ngen (1 klubb)\nligam\u00e4starna fr\u00e5n l\u00e4nder rankade 18\u201351 (utom liechtenstein) (33 klubbar)\nandra kvalomg\u00e5ngen (26 klubbar varav 9 nytillkomna)\nchampions path (20 klubbar varav 3 nytillkomna) (de 10 f\u00f6rlorarna f\u00e5r plats i tredje kvalomg\u00e5ngens champions path till europa leagues gruppspel)\nvinnarna i f\u00f6rsta kvalomg\u00e5ngen (17 klubbar)\nligam\u00e4starna fr\u00e5n l\u00e4nder rankade 15\u201317 (3 klubbar)\nleague path (6 klubbar varav 6 nytillkomna) (de 3 f\u00f6rlorarna f\u00e5r plats i tredje kvalomg\u00e5ngens main path till europa leagues gruppspel)\nligatv\u00e5orna fr\u00e5n l\u00e4nder rankade 10\u201315 (6 klubbar)\ntredje kvalomg\u00e5ngen (20 klubbar varav 7 nytillkomna)\nchampions path (12 klubbar varav 2 nytillkomna) (de 6 f\u00f6rlorarna f\u00e5r plats i playoffomg\u00e5ngen till europa leagues gruppspel)\nvinnarna i andra kvalomg\u00e5ngens champions path (10 klubbar)\nligam\u00e4starna fr\u00e5n l\u00e4nder rankade 13\u201314 (2 klubbar)\nleague path (8 klubbar varav 5 nytillkomna) (de 4 f\u00f6rlorarna f\u00e5r plats i europa leagues gruppspel)\nvinnarna i andra kvalomg\u00e5ngens league path (3 klubbar)\nligatv\u00e5orna fr\u00e5n l\u00e4nder rankade 7\u20139 (3 klubbar)\nligatreorna fr\u00e5n l\u00e4nder rankade 5\u20136 (2 klubbar)\nplayoffomg\u00e5ngen (12 klubbar varav 2 nytillkomna) (de 6 f\u00f6rlorarna f\u00e5r plats i europa leagues gruppspel)\nchampions path (8 klubbar varav 2 nytillkomna)\nvinnarna i tredje kvalomg\u00e5ngens champions path (6 klubbar)\nligam\u00e4starna fr\u00e5n l\u00e4nder rankade 11\u201312 (2 klubbar)\nleague path (4 klubbar varav 0 nytillkomna)\nvinnarna i tredje kvalomg\u00e5ngens league path (4 klubbar)om man i st\u00e4llet ser kvalspelet ur de deltagande l\u00e4ndernas synvinkel ser grundschemat ut s\u00e5 h\u00e4r:\nl\u00e4nder rankade 1\u20134\ningen deltagande klubb i kvalspelet\nl\u00e4nder rankade 5\u20136\nligatreorna g\u00e5r in i tredje kvalomg\u00e5ngen\nl\u00e4nder rankade 7\u20139\nligatv\u00e5orna g\u00e5r in i tredje kvalomg\u00e5ngen\nland rankat 10\nligatv\u00e5an g\u00e5r in i andra kvalomg\u00e5ngen\nl\u00e4nder rankade 11\u201312\nligam\u00e4starna g\u00e5r in i playoffomg\u00e5ngen\nligatv\u00e5orna g\u00e5r in i andra kvalomg\u00e5ngen\nl\u00e4nder rankade 13\u201314\nligam\u00e4starna g\u00e5r in i tredje kvalomg\u00e5ngen\nligatv\u00e5orna g\u00e5r in i andra kvalomg\u00e5ngen\nland rankat 15\nligam\u00e4staren och ligatv\u00e5an g\u00e5r in i andra kvalomg\u00e5ngen\nl\u00e4nder rankade 16-17\nligam\u00e4starna g\u00e5r in i andra kvalomg\u00e5ngen\nl\u00e4nder rankade 18\u201351 (utom liechtenstein)\nligam\u00e4starna g\u00e5r in i f\u00f6rsta kvalomg\u00e5ngen\nl\u00e4nder rankade 52\u201355\nligam\u00e4starna g\u00e5r in i prelimin\u00e4ra kvalomg\u00e5ngen\n\n\n=== gruppspel ===\ni gruppspelet deltar 32 klubbar som kvalificerat sig p\u00e5 f\u00f6ljande s\u00e4tt:\nfr\u00e5n kvalspelet (6 klubbar)\nvinnarna i kvalspelets champions path (4 klubbar)\nvinnarna i kvalspelets league path (2 klubbar)\ndirektkvalificerade (26 klubbar)\nligam\u00e4starna, ligatv\u00e5orna, ligatreorna och ligafyrorna fr\u00e5n l\u00e4nder rankade 1\u20134 (16 klubbar)\nligam\u00e4starna och ligatv\u00e5orna fr\u00e5n l\u00e4nder rankade 5\u20136 (4 klubbar)\nligam\u00e4starna fr\u00e5n l\u00e4nder rankade 7\u201310 (4 klubbar)\nregerande m\u00e4starna av champions league (1 klubb)\nregerande m\u00e4starna av europa league (1 klubb)de 32 klubbarna lottas in i \u00e5tta grupper med vardera fyra klubbar. lottningen sker efter att klubbarna delats in i fyra potter, d\u00e4r f\u00f6rsta potten best\u00e5r av de regerande m\u00e4starna av champions league, de regerande m\u00e4starna av europa league och ligam\u00e4starna fr\u00e5n l\u00e4nder rankade 1\u20136 och d\u00e4r de resterande klubbarna f\u00f6rdelas p\u00e5 de \u00f6vriga tre potterna baserat p\u00e5 respektive klubbs klubblagskoefficient. till varje grupp lottas en klubb fr\u00e5n varje pott. tv\u00e5 klubbar fr\u00e5n samma land f\u00e5r inte hamna i samma grupp. inom varje grupp m\u00f6ter klubbarna varje annan klubb tv\u00e5 g\u00e5nger, en g\u00e5ng hemma och en g\u00e5ng borta. varje klubb spelar d\u00e4rmed sex matcher. vinst ger tre po\u00e4ng, oavgjort ger en po\u00e4ng och f\u00f6rlust ger noll po\u00e4ng.om tv\u00e5 eller fler klubbar hamnar p\u00e5 samma po\u00e4ng efter det att gruppspelet \u00e4r f\u00e4rdigspelat rankas de efter f\u00f6ljande kriterier:\nflest po\u00e4ng i inb\u00f6rdes m\u00f6ten\nb\u00e4st m\u00e5lskillnad i inb\u00f6rdes m\u00f6ten\nflest gjorda m\u00e5l i inb\u00f6rdes m\u00f6ten\nom det fortfarande finns klubbar som \u00e4r lika till\u00e4mpas ovan kriterier igen, men nu enbart p\u00e5 de klubbar som fortfarande \u00e4r lika, och om de kvarvarande klubbarna \u00e4ven efter det \u00e4r lika till\u00e4mpas kriterierna nedan p\u00e5 de kvarvarande klubbarna\nb\u00e4st m\u00e5lskillnad i alla gruppspelsmatcher\nflest gjorda m\u00e5l i alla gruppspelsmatcher\nflest gjorda m\u00e5l p\u00e5 bortaplan i alla gruppspelsmatcher\nflest vinster i alla gruppspelsmatcher\nflest vinster p\u00e5 bortaplan i alla gruppspelsmatcher\nl\u00e4gst fair play-po\u00e4ng i alla gruppspelsmatcher (r\u00f6tt kort ger tre po\u00e4ng, gult kort ger en po\u00e4ng, tv\u00e5 gula kort i samma match ger tre po\u00e4ng)\nh\u00f6gst klubblagskoefficientde \u00e5tta gruppvinnarna och de \u00e5tta grupptv\u00e5orna g\u00e5r vidare till \u00e5ttondelsfinal, medan de \u00e5tta grupptreorna f\u00e5r plats i utslagsomg\u00e5ngen i europa leagues slutspel. \u00f6vriga klubbar \u00e4r utslagna.\n\n\n=== slutspel ===\nefter gruppspelet vidtar slutspelet, d\u00e4r turneringens m\u00e4stare utses. varje m\u00f6te i slutspelet fram till finalen avg\u00f6rs p\u00e5 samma s\u00e4tt som i kvalspelet, allts\u00e5 i ett dubbelm\u00f6te hemma/borta d\u00e4r den klubb som sammanlagt g\u00f6r flest m\u00e5l g\u00e5r vidare till n\u00e4sta omg\u00e5ng och d\u00e4r det vid lika st\u00e4llning efter tv\u00e5 matcher f\u00f6ljer f\u00f6rl\u00e4ngning och, vid behov, straffsparksl\u00e4ggning.slutspelet best\u00e5r av f\u00f6ljande omg\u00e5ngar:\n\n\u00e5ttondelsfinaler (16 klubbar)\ngruppvinnarna i gruppspelet (8 klubbar)\ngrupptv\u00e5orna i gruppspelet (8 klubbar)\u00e5ttondelsfinalerna lottas s\u00e5 att gruppvinnarna f\u00e5r m\u00f6ta en grupptv\u00e5a fr\u00e5n en annan grupp. tv\u00e5 klubbar fr\u00e5n samma land f\u00e5r inte m\u00f6tas. gruppvinnarna spelar returmatchen hemma.\nkvartsfinaler (8 klubbar)\nvinnarna i \u00e5ttondelsfinalerna (8 klubbar)kvartsfinalerna lottas utan n\u00e5gra s\u00e4rskilda regler.\nsemifinaler (4 klubbar)\nvinnarna i kvartsfinalerna (4 klubbar)semifinalerna lottas utan n\u00e5gra s\u00e4rskilda regler.\nfinal (2 klubbar)\nvinnarna i semifinalerna (2 klubbar)finalen spelas i en enda match p\u00e5 en i f\u00f6rv\u00e4g best\u00e4md neutral arena. om resultatet \u00e4r oavgjort vid full tid vidtar f\u00f6rl\u00e4ngning och, vid behov, straffsparksl\u00e4ggning.klubben som vinner uefa champions league \u00e4r garanterad en plats i n\u00e4stf\u00f6ljande s\u00e4songs gruppspel i turneringen, f\u00e5r spela i uefa super cup mot vinnaren av europa league och f\u00e5r representera europa vid v\u00e4rldsm\u00e4sterskapet i fotboll f\u00f6r klubblag.\n\n\n== finalresultat ==\n\n\n=== europacupfinaler ===\n\n\n=== uefa champions league-finaler ===\n\n\n== finaler per klubb ==\nnedanst\u00e5ende tabell presenterar det sammanlagda antalet finalvinster och -f\u00f6rluster per klubb av europacupen och uefa champions league.\n\n\n== finaler per land ==\nnedanst\u00e5ende tabell presenterar det sammanlagda antalet finalvinster och -f\u00f6rluster per land av europacupen och uefa champions league.\n\n\n== maratontabell ==\nnedanst\u00e5ende tabell presenterar de tio fr\u00e4msta klubbarna i europacupens och uefa champions leagues historia (inklusive kvalomg\u00e5ngar). vinst ger tv\u00e5 po\u00e4ng. klubbar som spelar i uefa champions league s\u00e4songen 2023/24 markeras med fet stil.\n\n\n== flest matcher ==\nnedanst\u00e5ende tabell presenterar de tio fr\u00e4msta spelarna n\u00e4r det g\u00e4ller antalet matcher i europacupens och uefa champions leagues historia (inklusive kvalomg\u00e5ngar). aktiva spelare markeras med fet stil.\n\n\n== flest m\u00e5l ==\nnedanst\u00e5ende tabell presenterar de tio fr\u00e4msta m\u00e5lskyttarna i europacupens och uefa champions leagues historia (inklusive kvalomg\u00e5ngar). aktiva spelare markeras med fet stil.\n\n\n== utm\u00e4rkelser ==\n\n\n=== s\u00e4songens spelare ===\nnedanst\u00e5ende tabell presenterar de spelare som utsetts till s\u00e4songens spelare i uefa champions leagues historia.\n\n\n=== s\u00e4songens unga spelare ===\nnedanst\u00e5ende tabell presenterar de spelare som utsetts till s\u00e4songens unga spelare i uefa champions leagues historia.\n\n\n== publikrekord ==\npublikrekordet i europacupen och uefa champions league \u00e4r fr\u00e5n returmatchen i \"battle of britain\", en av semifinalerna s\u00e4songen 1969/70. matchen mellan skotska celtic och engelska leeds united lockade 135 826 personer till hampden park i glasgow. celtic vann matchen med 2\u20131 och gick vidare med 3\u20131 totalt.\n\n\n== hymnen ==\nuefa gav 1992 den brittiska komposit\u00f6ren tony britten i uppdrag att skapa den officiella uefa champions league-hymnen och denne baserade verket p\u00e5 georg friedrich h\u00e4ndels kr\u00f6ningshymn zadok the priest. musiken framf\u00f6rdes av royal philharmonic orchestra och texten sj\u00f6ngs av k\u00f6ren fr\u00e5n academy of st martin in the fields i de tre officiella spr\u00e5k som anv\u00e4nds av uefa: engelska, tyska och franska. hymnens refr\u00e4ng spelas f\u00f6re varje uefa champions league-match, liksom vid b\u00f6rjan och slutet av varje tv-s\u00e4ndning av matcherna. hela hymnen \u00e4r ungef\u00e4r tre minuter l\u00e5ng, och har tv\u00e5 korta verser och en refr\u00e4ng. hymnen har aldrig sl\u00e4ppts kommersiellt.\n\n\n=== texten ===\n\"ce sont les meilleures \u00e9quipes, es sind die allerbesten mannschaften, the main event, die meister, die besten, les grandes \u00e9quipes, the champions\"\n\"une grande r\u00e9union, eine grosse sportliche veranstaltung, the main event, die meister, die besten, les grandes \u00e9quipes, the champions\"\n\"ils sont les meilleurs, sie sind die besten, these are the champions, die meister, die besten, les grandes \u00e9quipes, the champions\"\n\n\n== prispengar ==\nalla klubbar som deltar i turneringen erh\u00e5ller prispengar av uefa. dessa best\u00e5r dels av f\u00f6rutbest\u00e4mda belopp och dels av belopp som varierar beroende p\u00e5 klubbarnas klubblagskoefficienter och v\u00e4rdet av deras tv-marknader. f\u00f6r s\u00e4songen 2023/24 ser de f\u00f6rutbest\u00e4mda beloppen ut p\u00e5 f\u00f6ljande s\u00e4tt:\nklubbar som \u00e5ker ut i playoffomg\u00e5ngen: 5 000 000 euro\nklubbar som n\u00e5r gruppspelet: 15 640 000 euro\nvinst i gruppspelet: 2 800 000 euro\noavgjort i gruppspelet: 930 000 euro\nklubbar som n\u00e5r \u00e5ttondelsfinalerna: 9 600 000 euro\nklubbar som n\u00e5r kvartsfinalerna: 10 600 000 euro\nklubbar som n\u00e5r semifinalerna: 12 500 000 euro\nklubbar som n\u00e5r finalen: 15 500 000 euro\nklubben som vinner finalen: 4 500 000 euro\n\n\n== tv-s\u00e4ndningar ==\ni samband med den f\u00f6rsta s\u00e4songen av uefa champions league, s\u00e4songen 1992/93, tilldelades s\u00e4ndningsr\u00e4ttigheterna i sverige tv3 och viasat, d\u00e5 ing\u00e5ende i kinnevik-\u00e4gda modern times group. uefa champions league s\u00e4ndes d\u00e4refter under m\u00e5nga \u00e5r i sverige i tv3, tv6 och viasat fotboll, sedan 2018 ing\u00e5ende i nent group.\nden 9 april 2020 offentliggjorde uefa resultatet av budgivningen f\u00f6r uefa champions league och uefa europa league \u00e5ren 2021\u20132024, d\u00e4r det stod klart att telia vann s\u00e4ndningsr\u00e4ttigheterna till uefa champions league i sverige f\u00f6r drygt tre miljarder kronor. fr\u00e5n och med 2021 s\u00e4nds uefa champions league i n\u00e5gon av telia-\u00e4gda tv4 medias kanaler.\n\n\n== se \u00e4ven ==\nuefa europa league\nuefa europa conference league\nuefa women's champions league\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r uefa champions league.\ufeff\nofficiell webbplats"