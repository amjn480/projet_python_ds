"la x o x (chiamata ics in italiano) \u00e8 la ventiquattresima lettera dell'alfabeto latino moderno e la ventunesima dell'alfabeto latino antico. \nessa rappresenta anche la lettera cha dell'alfabeto cirillico e, nella sua forma maiuscola, la chi dell'alfabeto greco; inoltre, [x] rappresenta una consonante fricativa velare sorda nell'alfabeto fonetico internazionale. in italiano \u00e8 presente solo in latinismi, grecismi, prestiti di altre lingue, cognomi e toponimi.\n\n\n== storia ==\nla forma scritta della x latina deriva dalla lettera greca \u03c7, che nel greco antico trascriveva la gutturale sorda aspirata (pronuncia /k\u02b0/), mentre il valore fonetico in latino /ks/ deriva dalle lettere \u03be o \ud800\udf0e, derivate dalla lettera fenicia samekh.la lettera \ud800\udf0e, presente nell'etrusco e importata dal greco, era utilizzata originariamente per trascrivere /ks/ come nel greco antico standard, insieme ad altre lettere derivate dal greco (in latino vennero assegnate a dei digrammi) come \ud800\udf08 (th), \ud800\udf18 (ph), \ud800\udf19 (kh) e \ud800\udf11 (s sonora, equivalente alla lettera \u03c3 in greco).\n\ud800\udf0e non sopravvisse nell'alfabeto latino, che prefer\u00ec utilizzare \u03c7 in quanto c'era differenza di pronunce tra regioni greche, e nell'ovest della grecia (da cui il latino venne influenzato) la lettera \u03c7 era pronunciata /ks/ ed \u03be era assente, per cui il latino assegn\u00f2 a x il valore fonetico di \u03be.\n\n\n== uso nelle lingue ==\nin quasi tutte le lingue che usano l'alfabeto latino la lettera x viene usata per indicare il suono [ks], o qualche volta [gz]. fanno per\u00f2 eccezione: il francese dove pu\u00f2 avere diverse pronunce tra cui anche essere muta; il veneto, dove viene utilizzata per indicare il suono ipa: [z], come la s sonora in rosa (in veneto \"roxa\"); il portoghese dove la pronuncia varia da [z], cio\u00e8 s sonora in esame (\"exame\"), a [\u0283] (\"peixe\") e a [ks] (\"anexo\"); alcuni toponimi dello spagnolo latino-americano, come m\u00e9xico, dove viene pronunciata [x] come la j, ossia con una forte aspirazione gutturale; il sardo, in cui tale lettera viene utilizzata per la pronuncia [\u0292] (fricativa postalveolare sonora) (cognome max\u00eca, pane civraxiu, toponimi trexenta e simaxis); esattamente come in ligure (cognome bixio, parole come \"baxo\", bacio, e \"caxo\", caso); ed infine il catalano, dove si pronuncia generalmente [\u0283] (\"deixar\", \"caixa\"); in albanese dove si legge [dz]. nel maltese si pronuncia sempre come [\u0283] (come nello spagnolo medievale). nello spagnolo odierno, si usa /gs/ (anche [s]) nelle parole che vengono dal latino.\n\n\n== toponimi e cognomi italiani ==\nla x \u00e8 presente in alcuni toponimi e cognomi italiani, la cui lettura varia a seconda delle tradizioni linguistiche delle singole regioni.\nin sardegna la x rappresenta il suono [\u0292], come nel francese \"journal\", per esempio \"pixina nuxedda\". fanno eccezione grafie storiche influenzate dal catalano, come nel caso di \"arbatax\", in cui la pronuncia originale era [s].\nin sicilia la x rappresenta il suono [\u0283], come in catalano: ad esempio, la pronuncia corretta di craxi \u00e8 \"crasci\" e la pronuncia corretta di xirbi \u00e8 \"scirbi\", quella di \"xitta\" \u00e8 \"scitta\" . fanno eccezione i toponimi di origine greca, come giardini naxos, per i quali la pronuncia \u00e8 [ks]. \nin valle d'aosta e nelle aree piemontesi di lingua francoprovenzale oppure occitana, la pronuncia segue le regole di questi idiomi, specie del dialetto valdostano, o talvolta quelle del francese ufficiale (esempi: \"oulx\", \"exilles\", \"morgex\", \"usseaux\"), risultando ora muta, ora pronunciata come [z] o come [s]. \nin liguria e nel piemonte meridionale la pronuncia \u00e8 [\u0292]: p. es. \"piana crixia\". \nnel veneto, la pronuncia \u00e8 quella di una \"s\" sonora [z], ad esempio \"passo xomo\", \"xon\". fanno eccezione i toponimi di origine latina, come \"san michele extra\", per i quali la pronuncia \u00e8 [ks]. \nnell'unico toponimo friulano che contenga una x, \"noax\", la x viene pronunciata [ks] (cfr. friulano navuacs).\nnel resto del paese si usa in generale la pronuncia [ks], che viene talvolta erroneamente utilizzata anche nei casi precedenti.\n\n\n== filologia ==\nin filologia e in critica testuale, nell'applicazione del metodo di lachmann, il simbolo x viene a volte utilizzato, in alternativa a \u03c9, nello stemma codicum, per indicare l'archetipo da cui discendono tutti i testimoni posseduti di un testo, distinto dall'originale.\n\n\n== utilizzo informale nella lingua italiana ==\nin italiano, nel linguaggio scritto informale, come, ad esempio, nel linguaggio degli sms, nei post-it, nella scrittura di appunti, la lettera x pu\u00f2 venire utilizzata, quale espediente brachilogico, in luogo di \"per\", sia quando lo si intende come preposizione, sia quando questa terna di lettere si trova all'interno di parole (ad esempio \"xch\u00e9\" anzich\u00e9 \"perch\u00e9\" oppure \"x\u00f2\" anzich\u00e9 \"per\u00f2\"). ci\u00f2 \u00e8 dovuto al fatto che il simbolo x \u00e8 utilizzato per denotare la moltiplicazione in aritmetica (l'operatore di moltiplicazione, all'interno di espressioni, si pronuncia infatti \"per\").\nrimangono comunque degli utilizzi ortograficamente scorretti all'interno della lingua italiana.\n\n\n== note ==\n\n\n== voci correlate ==\nnota fantasma\nsegno di spunta\n\n\n== altri progetti ==\n\n wikiquote contiene citazioni di o su x\n wikizionario contiene il lemma di dizionario \u00abx\u00bb\n wikimedia commons contiene immagini o altri file su x\n\n\n== collegamenti esterni ==\n\n(en) x, su enciclopedia britannica, encyclop\u00e6dia britannica, inc."