"zambia, formellt republiken zambia (engelska: the republic of zambia), \u00e4r en kustl\u00f6s suver\u00e4n stat och republik i s\u00f6dra afrika, gr\u00e4nsande till angola i v\u00e4st, kongo-kinshasa och tanzania i norr, malawi i \u00f6st, och mo\u00e7ambique, namibia, botswana och zimbabwe i s\u00f6der. huvudstad \u00e4r lusaka.\nden brittiska kolonin nordrhodesia blev en sj\u00e4lvst\u00e4ndig stat 24 oktober 1964 med namnet zambia, efter zambezifloden. landet r\u00e4knas som ett l\u00e4gre medelinkomstland, samtidigt som \u00f6ver halva befolkningen lever i fattigdom.gruvn\u00e4ringen har varit omfattande i landet och koppar \u00e4r den viktigaste k\u00e4llan till exportinkomster. dock har gruvn\u00e4ringens ekonomiska betydelse minskat sen toppen p\u00e5 1970-talet. p\u00e5 det torra plat\u00e5landet odlas s\u00e4rskilt majs och tobak, men produktiviteten \u00e4r t\u00e4mligen l\u00e5g. \nliksom de flesta \u00f6vriga afrikanska l\u00e4nder \u00e4r landet h\u00e5rt drabbat av hiv och aids och omkring 15 procent av barnen i landet \u00e4r f\u00f6r\u00e4ldral\u00f6sa p\u00e5 grund av detta.\n\n\n== historia ==\n\nlandet gjordes 1924 till en brittisk kronkoloni under namnet nordrhodesia, och var fr\u00e5n 1953 en del av centralafrikanska federationen (tillsammans med sydrhodesia och nyasaland). 1964 blev landet den sj\u00e4lvst\u00e4ndiga republiken zambia.\nlandet har haft ett stabilt politiskt styre, men hade ett lagstadgat enpartisystem fr\u00e5n 1972 fram till 1991 d\u00e5 flerpartistyre \u00e5terinf\u00f6rdes och demokratiska val h\u00f6lls. under enpartistyret var united national independence party (unip) det maktb\u00e4rande partiet under ledning av kenneth kaunda, som styrde landet env\u00e4ldigt fram till dess att demokratiska val kunde h\u00e5llas 1991.\n\u00e4ven om valen 1991 innebar ett slut p\u00e5 enpartistyret, f\u00f6rekom i efterf\u00f6ljande val 1996 trakasserier av oppositionspartier. 2001 valdes levy mwanawasa till president, och hans antikorruptionskampanj f\u00f6ljande \u00e5r ledde bland annat till att den tidigare presidenten frederick chiluba och m\u00e5nga andra arresterades. n\u00e4r mwanawasa dog 2008 eftertr\u00e4ddes han av rupiah banda, som sedan fick f\u00f6rnyat f\u00f6rtroende i valet i oktober samma \u00e5r.\n\n\n== geografi ==\nlandet ligger i sin helhet i tropikerna, men h\u00f6jden \u00f6ver havet g\u00f6r att klimatet i st\u00f6rre delen av landet har subtropisk pr\u00e4gel. vid gr\u00e4nsen mot zimbabwe finns victoriafallen, v\u00e4rldens (beroende p\u00e5 hur man m\u00e4ter) st\u00f6rsta vattenfall. \n\n\n=== topografi ===\nmerparten av landet best\u00e5r av ett sm\u00e5kuperat plat\u00e5landskap, 900\u20131 500 meter \u00f6ver havet. landskapet \u00e4r relativt ensartat; flacka, sumpiga s\u00e4nkor och djupa floddalar omv\u00e4xlas med l\u00e5ngstr\u00e4ckta, svagt sluttande \u00e5sryggar. de h\u00f6gsta delarna ligger i norr, med muchingabergen och mbalaplat\u00e5n, och i nord\u00f6st mafingah\u00f6jderna. i mafinga ligger \u00e4ven landets h\u00f6gsta punkt, p\u00e5 2 301 meter \u00f6ver havet.\n\n\n=== hydrografi ===\ni norr ligger ett enormt tr\u00e4skomr\u00e5de, lake bangweulu. andra sj\u00f6ar i norr \u00e4r mweru och tanganyika.av de stora floddalarna som str\u00e4cker sig genom landet \u00e4r luangwas st\u00f6rst. luangwa rinner i nord-sydlig riktning, och m\u00f6ter zambezi vid zumbo. zambezi rinner genom landets v\u00e4stra delar, d\u00e4r den upptar bifloderna lungwebungu och kabompo. vid cirka 18\u00b0 sydlig bredd kr\u00f6ker sig zambezi \u00e5t \u00f6st, och utg\u00f6r f\u00f6rst gr\u00e4ns mellan zambia och namibias capriviremsa, d\u00e4refter mellan zambia och zimbabwe. p\u00e5 denna str\u00e4cka bildar floden victoriafallen, och l\u00e4ngre \u00f6sterut ligger den stora, konstgjorda karibadammen, \u00e4ven den p\u00e5 gr\u00e4nsen till zimbabwe. tre fj\u00e4rdedelar av landet tillh\u00f6r zambezis avrinningsomr\u00e5de. zambezifloden \u00e4r vid sin l\u00e4gsta punkt, 329 meter \u00f6ver havet, \u00e4ven landets l\u00e4gsta punkt.\n\n\n=== klimat ===\nde l\u00e4gst liggande delarna av zambia har tropiskt klimat, men h\u00f6jden \u00f6ver havet g\u00f6r att klimatet i det mesta av landet har subtropisk pr\u00e4gel. medeltemperaturen f\u00f6r juni och juli, som \u00e4r \u00e5rets kallaste m\u00e5nader, \u00e4r cirka 15\u201318 \u00b0c. den varmaste \u00e5rstiden \u00e4r vid b\u00f6rjan av regnperioden, i regel i oktober, som har en medeltemperatur p\u00e5 24\u201327 \u00b0c. det ekvatoriala regnb\u00e4ltet drar in \u00f6ver landet n\u00e4r det s\u00f6dra halvklotet har sommar. inom loppet av oktober till april faller det cirka 750 mm nederb\u00f6rd l\u00e4ngst i s\u00f6der, och n\u00e4ra 1 500 mm i norr. fr\u00e5n maj till september \u00e4r det torrperiod, som \u00e4r s\u00e4rskilt tydlig l\u00e4ngst i s\u00f6der.\nzambia drabbades av sv\u00e5ra \u00f6versv\u00e4mningar efter kraftigt regnv\u00e4der i december 2008 och b\u00f6rjan av januari 2009. \u00f6versv\u00e4mningen f\u00f6rst\u00f6rde v\u00e4gar, broar, jordbruksytor, vattenk\u00e4llor, brunnar och skolor.\n\n\n=== naturskydd ===\nn\u00e5gra av zambias st\u00f6rsta milj\u00f6problem \u00e4r luftf\u00f6roreningar och surt regn p\u00e5 grund av gruvorna, kemikalier som smutsar ner vattnet, jorderosion samt tjuvjakt som allvarligt hotar m\u00e5nga djur, bland annat flodh\u00e4st, elefant, antilop och de stora kattdjuren. zambia har skrivit under kyoto-protokollet om klimatf\u00f6r\u00e4ndringar.\n\n\n== styre och politik ==\n\n\n=== administrativ indelning ===\nzambia \u00e4r indelat i tio provinser: centrala zambia, copperbelt, \u00f6stra zambia, luapula, lusaka, muchinga, norra zambia, nordv\u00e4stra zambia, s\u00f6dra zambia och v\u00e4stra zambia. dessa delas i sin tur in i 103 distrikt.\n\n\n=== politik ===\npartiet movement for multiparty democracy (mmd) satt mellan 1991 och 2011 i regeringsst\u00e4llning. vid presidentvalet 2011 besegrade dock patriotic fronts michael sata den sittande presidenten rupiah banda (mmd). michael sata var landets president fram till sin d\u00f6d 28 oktober 2014 d\u00e5 guy scott tog \u00f6ver som tillf\u00f6rordnad president. i det extra presidentvalet 20 januari 2015 vann regeringspartiets kandidat edgar lungu \u00f6ver huvudmotst\u00e5ndaren hakainde hichilema.vid parlamentsvalet 2006 erh\u00f6ll f\u00f6rutom mmd f\u00f6ljande politiska grupperingar parlamentarisk representation: patriotic front, united democratic alliance, united liberal party och national democratic focus. d\u00e4rtill kom ett par oberoende parlamentariker samt \u00e5tta ledam\u00f6ter som utn\u00e4mnts av presidenten.\nvalet i augusti 2021 vanns denna g\u00e5ng av hichilema och lungu l\u00e4mnade \u00e4mbetet. \n\n\n=== r\u00e4ttsv\u00e4sen ===\nzambias r\u00e4ttsv\u00e4sen \u00e4r baserat p\u00e5 engelsk common law, men har efterhand f\u00e5tt en mer zambisk pr\u00e4gel. domstolarna har traditionellt varit relativt oberoende. den h\u00f6gsta instansen \u00e4r high court, som omfattar en chefsdomare och fyra andra domare. det finns \u00e4ven en supreme court, som huvudsakligen \u00e4r en appellationsdomstol. vidare omfattar domstolsv\u00e4sendet tre klasser av magistrate's courts, d\u00e4r klasserna definieras efter m\u00e5lens allvarlighet eller viktighet. domarna i de h\u00f6gre domstolarna utn\u00e4mns f\u00f6rutom chefsdomaren av presidenten, de i de l\u00e4gre domstolarna av judicial services commission.\n\n\n=== internationella relationer ===\nzambia \u00e4r medlem av fn och de flesta av fn:s organisationer, bland andra v\u00e4rldsbanken, och dessutom av samv\u00e4ldet, afrikanska unionen (au), v\u00e4rldshandelsorganisationen, southern african development community (sadc) och cotonouavtalet.\n\n\n== ekonomi och infrastruktur ==\nzambia har goda naturliga f\u00f6ruts\u00e4ttningar f\u00f6r ekonomisk utveckling, b\u00e5de inom lantbruk och gruvdrift, inklusive f\u00f6rh\u00e5llandevis god tillg\u00e5ng p\u00e5 vatten f\u00f6r b\u00e5de bevattning och kraftproduktion. landet \u00e4r v\u00e4sentligen ett jordbrukssamh\u00e4lle, men en stark gruvsektor har bidragit till en relativt h\u00f6g grad av industrialisering. gruvdriften \u00e4r framf\u00f6rallt baserad p\u00e5 landets stora koppartillg\u00e5ngar, och gruvorna i copperbelt har under flera decennier varit viktig f\u00f6r syssels\u00e4ttningen och som bidrag till nationens ekonomi. samtidigt har det stora beroendet av koppar som den enda, dominerade exportartikeln, gjort den zambiska ekonomin utsatt f\u00f6r prissv\u00e4ngningar p\u00e5 den internationella marknaden. prisnedg\u00e5ngen p\u00e5 koppar fr\u00e5n mitten av 1970-talet medf\u00f6rde betydande ekonomiska problem som fortplantade sig till hela det zambiska samh\u00e4llet.\ntron p\u00e5 gruvdrift som en drivkraft f\u00f6r industrialisering, s\u00e4rskilt p\u00e5 1960- och 1970-talen innebar att utvecklingen av lantbruket, som syssels\u00e4tter majoriteten av befolkningen delvis negligerades. detta har bidragit till bristande social och ekonomisk utveckling p\u00e5 landsbygden och till utbredd fattigdom, trots att zambia normalt \u00e4r i st\u00e5nd att vara sj\u00e4lvf\u00f6rs\u00f6rjande p\u00e5 livsmedel. sviktande int\u00e4kter fr\u00e5n slutet av 1970-talet bidrog ocks\u00e5 till att denna sektor f\u00f6rf\u00f6ll till f\u00f6ljd av sviktande nyinvesteringar. zambia gick in i en djup ekonomisk kris som man fr\u00e5n 1980-talet f\u00f6rs\u00f6kte l\u00f6sa bland annat genom ekonomisk strukturrationalisering efter p\u00e5tryckningar fr\u00e5n bland andra v\u00e4rldsbanken och imf, och med ytterligare liberalisering \u2013 inklusive privatisering av statliga f\u00f6retag \u2013 p\u00e5 1990-talet. ekonomin har ytterligare f\u00f6rsvagats till f\u00f6ljd av hiv/aids. zambia \u00e4r ett av de l\u00e4nder som har drabbats h\u00e5rdast av epidemin, vilket bland annat har lett till en minskning av arbetskraften b\u00e5de i den moderna sektorn och i jordbruket, samt bidragit till ytterligare press p\u00e5 sjukv\u00e5rden s\u00e5v\u00e4l som p\u00e5 familjer och lokala samh\u00e4llen.den ekonomiska utvecklingen sedan sj\u00e4lvst\u00e4ndigheten har i h\u00f6g grad p\u00e5verkats av regionala politiska f\u00f6rh\u00e5llanden, med krig i grannl\u00e4nderna angola, kongo-kinshasa, mo\u00e7ambique, namibia och zimbabwe, samt kampen mot apartheid i sydafrika. zambia ansl\u00f6t sig till den internationella bojkotten av den illegala regimen i rhodesia 1965, och undvek till 1978 att exportera sina varor genom landet till utskeppningshamnar i sydafrika. under andra halvan av 1970-talet ledde kriget i angola till att j\u00e4rnv\u00e4gsf\u00f6rbindelsen till lobito och dess hamn br\u00f6ts, och zambia blev i st\u00e4llet beroende av f\u00f6rbindelserna \u00f6sterut, genom tanzania. zambia tog ocks\u00e5 emot ett stort antal flyktingar fr\u00e5n grannl\u00e4nderna.\n\n\n=== n\u00e4ringsliv ===\n\n\n==== jord-, skogsbruk och fiske ====\np\u00e5 det relativt torra plat\u00e5landet odlas s\u00e4rskilt majs och tobak. trots att merparten av befolkningen \u00e4r sysselsatt inom jordbruket \u00e4r jordbruksproduktionen l\u00e5g.\n\n\n==== energi och r\u00e5vara ====\nnaturtillg\u00e5ngar i landet \u00e4r koppar, kobolt, zink, bly, kol, smaragd, guld, silver, uran och vattenkraft.zambia \u00e4r rikt p\u00e5 metaller och mineraler, och i landet utvinns bland annat koppar, kobolt, kol, bly, zink, mangan, silver, j\u00e4rn, kalksten och \u00e4delstenar. sektorns ekonomiska betydelse har sjunkit efter en h\u00f6jdpunkt tidigt p\u00e5 1970-talet, och stod under det tidiga 2000-talet f\u00f6r under 10 % av bnp och sysselsatte cirka 10 % av den yrkesf\u00f6ra befolkningen. industriell gruvdrift har drivits fr\u00e5n tidigt 1900-tal, med bly, zink och koppar som de f\u00f6rsta produkterna. gruvorna nationaliserades (med 51 %) 1971, och 1973 tog regeringen full kontroll \u00f6ver de tv\u00e5 st\u00f6rsta gruvf\u00f6retagen. dessa slogs 1982 samman till zambia consolidated copper mines, v\u00e4rldens n\u00e4st st\u00f6rsta kopparf\u00f6retag, som under andra halvan av 1990-talet privatiserades. f\u00f6retaget styckades upp och s\u00e5ldes, och processen slutf\u00f6rdes 2000.zambias viktigaste enskilda metall \u00e4r koppar, och mycket av landets utveckling har varit knuten till exporten av koppar, som under l\u00e4ngre perioder har st\u00e5tt f\u00f6r mer \u00e4n 90 % av landets exportint\u00e4kter, innan den sj\u00f6nk under 1990-talet. f\u00f6rekomsterna har tunnats ut och produktionen har sjunkit, bland annat p\u00e5 grund av bristande investeringar och underh\u00e5ll. int\u00e4kterna och l\u00f6nsamheten har sjunkit b\u00e5de som en f\u00f6ljd av l\u00e4gre priser och l\u00e4gre produktivitet, samt av dyrare produktion. de st\u00f6rsta gruvorna ligger i en tio mil l\u00e5ng zon l\u00e4ngs gr\u00e4nsen mot katanga-regionen i kongo-kinshasa, k\u00e4nt som copperbelt (kopparb\u00e4ltet).den n\u00e4st viktigaste metallen \u00e4r kobolt, men ocks\u00e5 produkten av detta varierar med sv\u00e4ngningarna i de internationella marknadspriserna. utvinningen av smyckestenar \u00f6kade p\u00e5 1990-talet, men en betydande andel av produktionen utf\u00f6rs illegalt. vid kabwe (broken hill) utvinns fortfarande en del bly och zink, och i \u00f6stra delen av landet finns stora tillg\u00e5ngar av fosfat. zambia har \u00e4ven driftsv\u00e4rdiga f\u00f6rekomster av marmor, delvis av h\u00f6g kvalitet. i landet finns ocks\u00e5 mindre f\u00f6rekomster av bland annat guld och silver.zambia har goda f\u00f6ruts\u00e4ttningar f\u00f6r produktion av vattenkraft. landet \u00e4r sj\u00e4lvf\u00f6rs\u00f6rjande och exporterar sitt \u00f6verskott till zimbabwe, angola och kongo-kinshasa, samt fr\u00e5n 1998 \u00e4ven till sydafrika och tanzania. de viktigaste kraftstationerna ligger vid kafue gorge, karibasj\u00f6n och victoriafallen. f\u00f6r stora delar av befolkningen \u00e4r dock fortfarande tr\u00e4kol och ved de viktigaste energik\u00e4llorna.\n\n\n==== tj\u00e4nster och turism ====\nturism \u00e4r en n\u00e4ring p\u00e5 tillv\u00e4xt, och zambia f\u00f6rvaltar tillsammans med zimbabwe victoriafallen, som \u00e4r landets fr\u00e4msta turistattraktion.\n\n\n==== arbetsliv ====\nungdomsarbetsl\u00f6shet (\u00e5ldrarna 15-24 \u00e5r): 15,2 % (2012)\nhos m\u00e4n: 14,6 % (2012)\nhos kvinnor: 16,8 % (2012)\n\n\n=== handel ===\nzambia har i perioder haft en positiv handelsbalans med utlandet, b\u00e5de p\u00e5 grund av h\u00f6ga int\u00e4kter fr\u00e5n kopparexporten och str\u00e4nga importrestriktioner. landet \u00e4r beroende av bist\u00e5nd fr\u00e5n andra l\u00e4nder och internationella organisationer. betydelsen av landets tidigare s\u00e5 viktiga kopparexport har sjunkit v\u00e4sentligt sedan tidigt 1990-tal. de viktigaste handelspartnerna \u00e4r sydafrika och storbritannien, samt l\u00e4nderna i comesa-regionen.\n\n\n=== infrastruktur ===\n\n\n==== transporter ====\nv\u00e4g- och j\u00e4rnv\u00e4gsn\u00e4tet \u00e4r inte s\u00e4rskilt utbyggt, och delvis d\u00e5ligt underh\u00e5llet. kommunikationsn\u00e4tet \u00e4r i h\u00f6g grad inriktat p\u00e5 att f\u00f6rse copperbelt med varor och export av dess koppar. det fanns vid 2000-talets b\u00f6rjan 2 164 km j\u00e4rnv\u00e4g och cirka 67 000 km v\u00e4g. fram till 1969 gick mycket av godstrafiken med j\u00e4rnv\u00e4g till mo\u00e7ambique, angola och kongo-kinshasa, men p\u00e5 grund av krig i flera grannl\u00e4nder gick under en period mer och mer av frakten p\u00e5 landsv\u00e4gar till dar-es-salaam i tanzania. tazara-banan (tanzania-zambia railway) \u00f6ppnades 1974 med betydlig kinesisk hj\u00e4lp. benguelaj\u00e4rnv\u00e4gen till lobito i angola st\u00e4ngdes 1975 p\u00e5 grund av kriget d\u00e4r, och \u00e5teruppbyggnaden p\u00e5b\u00f6rjades f\u00f6rst 1997. huvudv\u00e4gar g\u00e5r ocks\u00e5 till malawi, med f\u00f6rbindelser vidare till mo\u00e7ambique och botswana. en oljer\u00f6rledning g\u00e5r fr\u00e5n tanzania med slutpunkt i ndola. efter zimbabwes sj\u00e4lvst\u00e4ndighet g\u00e5r mer av trafiken \u00e5terigen till zimbabwe \u2013 och vidare till sydafrika \u2013 samt till mo\u00e7ambique. v\u00e4gf\u00f6rbindelserna mellan zambia och botswana \u00f6ppnades 1984.\n\n\n==== utbildning och forskning ====\nl\u00e4s- och skrivkunnighet hos personer 15 \u00e5r och \u00e4ldre: 63,4 % (2015)\nhos m\u00e4n: 70,9 % (2015)\nhos kvinnor: 56,0 % (2015)\n\n\n== befolkning ==\n\n\n=== demografi ===\n\n\n==== statistik ====\nbefolkningens median\u00e5lder: 16,8 \u00e5r (2017)\nm\u00e4ns median\u00e5lder: 16,6 \u00e5r (2017)\nkvinnors median\u00e5lder: 16,9 \u00e5r (2017)\nmoderns median\u00e5lder vid f\u00f6rsta barnets f\u00f6delse f\u00f6r m\u00f6drar i \u00e5ldern 25-29 \u00e5r: 19,2 \u00e5r (2013/14)\n\n\n==== urbanisering ====\ndryga 40 % av befolkningen lever i st\u00e4der och t\u00e4torter. t\u00e4tast befolkat \u00e4r copperbelt och omr\u00e5det l\u00e4ngs j\u00e4rnv\u00e4gslinjen till livingstone. huvudstaden lusaka \u00e4r den st\u00f6rsta staden, f\u00f6ljt av ndola, kitwe och kabwe (broken hill).\n\n\n==== minoriteter ====\n\nbefolkningen best\u00e5r av ett stort antal olika bantufolk. den st\u00f6rsta folkgruppen \u00e4r bemba, som har sin tyngdpunkt i nordprovinsen. vid folkr\u00e4kningen 1983 utgjorde de 35 % av befolkningen. i \u00f6stprovinsen bor fyra st\u00f6rre folkgrupper: nsenga, cewa, kunda och ngoni. den sistn\u00e4mnda gruppen kom till sitt nuvarande omr\u00e5de fr\u00e5n natal i sydafrika i b\u00f6rjan av 1870-talet. sydprovinsen domineras av ilatonga-gruppen, med undantag av omr\u00e5det l\u00e4ngs j\u00e4rnv\u00e4gen mellan livingstone och copperbelt. centralprovinsen \u00e4r delad mellan ilatonga, lenje, soli och lala-lambafolk. nordv\u00e4stprovinsen \u00e4r sparsamt befolkad av en rad olika folkslag med stark historisk anknytning till s\u00f6dra kongo-kinshasa: lunda, lovale, chokwe och kaonde. v\u00e4stprovinsen domineras av lozi. zambias cirka 45 000 europ\u00e9er \u00e4r koncentrerade till copperbelt och de st\u00f6rre st\u00e4derna l\u00e4ngs j\u00e4rnv\u00e4gslinjerna. omkring 12 000 \u00e4r indier.\n\n\n=== spr\u00e5k ===\nengelska \u00e4r det officiella spr\u00e5ket. de cirka 30 afrikanska spr\u00e5ken i landet tillh\u00f6r alla bantuspr\u00e5ken. sju av dessa anv\u00e4nds i undervisning, administration, tidningar samt radio och tv: bemba, tonga, nyanja, lozi, kaonde, lunda och lovale. de fyra f\u00f6rstn\u00e4mnda \u00e4r utbredda som handelsspr\u00e5k j\u00e4mte swahili. bemba har blivit det gemensamma spr\u00e5ket i zambias industricentrum och gruvomr\u00e5den.\n\n\n=== religion ===\nomkring 75 % av zambias befolkning r\u00e4knas som kristna. strax under 25 % tillh\u00f6r traditionella, lokala religioner. skillnaden \u00e4r emellertid oklar, d\u00e5 m\u00e5nga kristna \u00e4r pr\u00e4glade av afrikanska religioner. av de kristna \u00e4r omkring 26 % katoliker, 35 % protestanter, resten anglikaner och afrikanska kristna. i den asiatiska minoriteten \u00e4r de flesta muslimer och bahaier, men det finns \u00e4ven n\u00e5gra hinduer.\n\n\n=== h\u00e4lsa ===\n\nliksom delar av den afrikanska kontinenten \u00e4r zambia h\u00e5rt drabbat av hiv och aids. men det g\u00e5r \u00e5t r\u00e4tt h\u00e5ll. fr\u00e5n en topp \u00e5r 1993 d\u00e5 110 000 personer ber\u00e4knades som nyinfekterade av hiv har antalet nysmittade sjunkit \u00f6ver tid, \u00e5r 2020 var antalet nysmittade 69 000, vilket var den l\u00e4gsta siffran p\u00e5 30 \u00e5r. \u00e4ven antalet d\u00f6dsfall minskar, fr\u00e5n en topp \u00e5r 2003, d\u00e5 antalet aids-relaterade d\u00f6dsfall ber\u00e4knades till 76 000, till 24 000 \u00e5r 2020.  andelen av de smittade som f\u00e5r l\u00e4kemedelsbehandling \u00f6kar samtidigt snabbt, fr\u00e5n 32 % \u00e5r 2010 till 81 % \u00e5r 2020.m\u00f6drad\u00f6dlighet: 224 d\u00f6dsfall per 100 000 f\u00f6dslar (2015)\n\n\n=== \u00f6vrig befolkningsdata ===\nden senaste folkr\u00e4kningen h\u00f6lls den 19 november 2013 och d\u00e5 uppgick den faktiskt befintliga befolkningen i zambia (de facto) till 12 526 314 inv\u00e5nare, varav 6 280 539 m\u00e4n och 6 780 700 kvinnor. i samma folkr\u00e4kningen uppgick den folkbokf\u00f6rda (de jure) befolkningen till 13 092 666 inv\u00e5nare. folkr\u00e4kningar hade tidigare h\u00e5llits 2000, 1990, 1980 och 1969. inv\u00e5nartalet i zambia uppskattades i juli 2018 av the world factbook till 16 445 079 inv\u00e5nare, av f\u00f6renta nationerna (befolkning den 1 juli 2017) till 17 094 130 inv\u00e5nare, av internationella valutafonden till 17 773 000 inv\u00e5nare (f\u00f6r \u00e5r 2018) samt av v\u00e4rldsbanken (juli 2016) till 16 591 390 inv\u00e5nare.\n\n\n== kultur ==\n\n\n=== massmedia ===\n\n\n==== press och f\u00f6rlag ====\ni zambia utkommer tre dagstidningar p\u00e5 engelska. tv\u00e5 \u00e4r statligt \u00e4gda, och en \u00e4r privat. st\u00f6rst \u00e4r de tv\u00e5 stats\u00e4gda zambia daily mail (upplaga 2005: 40 000) och the times of zambia (upplaga 2005: 25 000). f\u00f6rutom dessa ges ett stort antal veckotidningar och tidskrifter ut.\n\n\n==== radio och television ====\nradio och tv \u00e4r statsdrivna. vid sidan av det huvudsakliga radio- och tv-bolaget zambia national broadcasting corporation, som har radios\u00e4ndningar p\u00e5 engelska och sju lokala spr\u00e5k och tv-s\u00e4ndningar p\u00e5 engelska, finns det ett eget statligt bolag som s\u00e4nder undervisningsprogram i radio och tv. betal-tv med flera kanaler finns ocks\u00e5. det finns tv\u00e5 privata radiostationer, men de s\u00e4nder inte mycket politiskt stoff. bbc world service och radio france international finns p\u00e5 fm-bandet i lusaka och kitwe.\n\n\n==== pressfrihet ====\npressfriheten \u00e4r starkt begr\u00e4nsad genom flera lagar, n\u00e5got som har gjort journalisternas arbete sv\u00e5rt, s\u00e4rskilt arbetet mot korruption. \u00e4rekr\u00e4nkande uttalanden mot presidenten \u00e4r olagligt och straffbart.\n\n\n=== konstarter ===\n\n\n==== bildkonst ====\nkonsthantverk har en viktig plats hos m\u00e5nga av zambias folk. bland annat \u00e4r mbunda-, lovale- och chokwefolken k\u00e4nda f\u00f6r sina snidade och m\u00e5lade masker i tr\u00e4 eller bark. i de v\u00e4stra delarna av landet snidar man tr\u00e4statyetter, och lozifolket har traditionellt tillverkat dekorerade f\u00f6rem\u00e5l som husger\u00e5d, stolar och huvudst\u00f6d.\n\n\n=== litteratur ===\ndet har aldrig f\u00f6rekommit n\u00e5gon omfattande skriven litteratur i zambia. andreya masiye h\u00e5lls som den f\u00f6rsta f\u00f6rfattaren fr\u00e5n landet. hans debut, the lonely village, gavs ut 1946, och han skrev d\u00e4refter i tjugo \u00e5r p\u00e5 nyanja. bland annat skrev han kortromanen tsoka ndi mwai (\u201dfr\u00e5n sorg till gl\u00e4dje\u201d, 1962). den starkaste litteraturen p\u00e5 inhemska spr\u00e5k har varit den p\u00e5 bemba. bembafolket blev tidigt kristnade och fick ett skriftspr\u00e5k, vilket tillsammans med deras politiska dominans har lett till litteraturens styrka. den mest ber\u00f6mda f\u00f6rfattaren p\u00e5 bemba \u00e4r stephen andrea mpashi.efter zambias sj\u00e4lvst\u00e4ndighet uppmuntrades f\u00f6rfattarna att skriva p\u00e5 engelska, som s\u00e5gs som en enande kraft i landet, d\u00e4r \u00f6ver 50 spr\u00e5k talas. f\u00f6rfattarna skrev p\u00e5 en zambisk vardagsengelska, och ber\u00e4ttade om livet i de snabbt v\u00e4xande st\u00e4derna i landet. dominic mulaishos roman the tongue of the dumb (1971) h\u00e5lls som en h\u00f6jdpunkt i den zambiska litteraturen. i den skriver mulaisho om sv\u00e5righeten f\u00f6r den traditionella byn och missionsstationen att kommunicera och samarbeta.fr\u00e5n 1970-talets slut ledde den ekonomiska krisen till en nedg\u00e5ng i bokutgivningen, och under 1980- och 1990-talet gavs knappt n\u00e5gon sk\u00f6nlitteratur alls ut. zambiska f\u00f6rfattare har d\u00e4rf\u00f6r v\u00e4nt sig till zimbabwe f\u00f6r att ge ut sina verk. bland de viktigaste av de nyare zambiska f\u00f6rfattarna som getts ut i zimbabwe \u00e4r binwell sinyangwe.\n\n\n=== teater ===\nden zambiska dramatiken har haft stor betydelse i landet. fwanyanga matale mulikita har skrivit shaka zulu, som bygger p\u00e5 en biografi \u00f6ver zulukungen shaka. andreya masiye anv\u00e4nde sig i the lands of kazembe (1973) av gamla portugisiska dagb\u00f6cker. pj\u00e4sen utspelar sig p\u00e5 gr\u00e4nsen till angola, vid zambezifloden. en folklig teater uppstod ocks\u00e5 i landet, och det st\u00f6rsta namnet \u00e4r kabwe kasoma, vars satiriska pj\u00e4ser spreds framf\u00f6rallt \u00f6ver radion. the fools marry framh\u00e5lls ofta som hans st\u00f6rsta verk.\n\n\n=== idrott ===\nzambias herrlandslag i fotboll blev den 12 februari 2012 m\u00e4stare i afrikanska m\u00e4sterskapen. landslaget besegrade elfenbenskusten p\u00e5 straffar i finalen.\n\n\n== internationella rankningar ==\n\n\n== k\u00e4llor ==\n\u201dzambia\u201d. store norske leksikon. http://snl.no/zambia. l\u00e4st 13 september 2010. \n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r zambia."