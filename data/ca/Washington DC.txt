"washington dc (en angl\u00e8s\u02d0 washington d.c.), formalment el districte de col\u00fambia i comunament coneguda com a washington, \u00e9s la capital dels estats units d'am\u00e8rica. fundat el 16 de juliol de 1790, \u00e9s l'\u00fanic districte federal dels estats units. est\u00e0 situada a la riba del riu potomac, entre els estats de virg\u00ednia i maryland.\nla poblaci\u00f3 de l'\u00e0rea metropolitana de washington arriba als 4 milions d'habitants (i si s'hi inclouen els de baltimore \u2013tocant a washington, per\u00f2 ja dintre de l'estat ve\u00ed de maryland\u2013 i la seva l'\u00e0rea metropolitana, la poblaci\u00f3 arriba a m\u00e9s de 7 milions). com a capital dels estats units, a washington s'hi troben la casa blanca (oficina de la branca executiva del govern nord-americ\u00e0) i el capitoli (seu de la branca legislativa). a m\u00e9s de ser seu del govern, \u00e9s un centre tur\u00edstic molt important, amb monuments memorials als presidents abraham lincoln, thomas jefferson i george washington.\nla ciutat fou projectada per l'arquitecte franc\u00e8s pierre charles l'enfant, a l'acabament del segle xviii, com una ciutat destinada especialment a centre de govern.\n\n\n== hist\u00f2ria ==\nel districte de col\u00fambia, fundat el 16 de juliol del 1790, \u00e9s un districte federal, com especifica la constituci\u00f3 dels estats units. el congr\u00e9s estatunidenc t\u00e9 la m\u00e0xima autoritat sobre el districte de col\u00fambia, encara que aquest hagi delegat l'autoritat, de manera considerable, al govern municipal. la zona en la qual se situa el districte original sort\u00ed de l'estat de maryland, i la mancomunitat de virg\u00ednia. no obstant aix\u00f2, l'\u00e0rea al sud del riu potomac (aproximadament 100 km\u00b2) van ser retornats a virg\u00ednia el 1847 i ara formen part del comtat d'arlington i la ciutat d'alexandria. des del 1847, la resta de la superf\u00edcie que conforma el territori ara conegut com a districte de col\u00fambia era de maryland.\n\n\n=== planificaci\u00f3 ===\nthomas jefferson va rebre james madison i alexander hamilton per celebrar un sopar en el qual van acordar que la capital del nou pa\u00eds havia de ser en un dels anomenats estats del sud. aquesta decisi\u00f3 la prengueren a causa dels deutes provocats per la guerra d'independ\u00e8ncia\n(els estats del sud en gran part havien pagat els seus deutes de guerra; la col\u00b7lectivitzaci\u00f3 del deute era un avantatge per als estats del nord, per la qual cosa la capital es va portar al sud). la distribuci\u00f3 de la ciutat la dugu\u00e9 a terme, majorit\u00e0riament, per l'arquitecte franc\u00e8s pierre charles l'enfant,\nun enginyer i urbanista que en un primer moment va arribar a les col\u00f2nies nord-americanes com a enginyer militar del marqu\u00e8s de la fayette. l'enfant va preparar un pla b\u00e0sic per a washington dc el 1791 que consistia a edificar una ciutat d'estil barroc, que era el dominant en moltes de les ciutats que es van planificar en aquella \u00e8poca a europa i als estats units. el pla incorporava \u00e0mplies avingudes, a les quals desembocaven els carrers principals per mitj\u00e0 de grans rotondes, que proporcionen vistes d'importants monuments. a difer\u00e8ncia del que hom va fer en les altres col\u00f2nies, on les grans avingudes rebien el nom de la col\u00f2nia, en aquesta nova ciutat les avingudes prengueren el nom dels estats m\u00e9s prominents de l'\u00e8poca. l'avinguda de massachusetts era la m\u00e9s septentrional de les tres principals art\u00e8ries que anirien d'est a oest, l'avinguda de virg\u00ednia la m\u00e9s meridional i pennsilv\u00e0nia va obtenir l'honor de donar nom a l'avinguda que uniria la casa blanca i el futur capitoli.\n\nl'empla\u00e7ament sobre el riu potomac va ser escollit pel president george washington, que potser escoll\u00ed el lloc pel paisatge natural, imaginant que el canal de patowmack transformaria el potomac en una gran via fluvial navegable que arribaria fins a ohio i l'interior nord-americ\u00e0. la ciutat fou anomenada oficialment washington el 9 de setembre del 1791.\nper motius de mod\u00e8stia, george washington mai es va referir a la ciutat amb aquest nom i preferia anomenar-la \u00abciutat federal\u00bb.\ntot i escollir el lloc i viure a prop (a mount vernon), ell rares vegades visitava la ciutat. el districte federal va ser anomenat districte de col\u00fambia perqu\u00e8 col\u00fambia era la denominaci\u00f3 po\u00e8tica d'am\u00e8rica, molt utilitzada als estats units en aquella \u00e8poca, a l'entorn del tres-cent\u00e8 aniversari del primer viatge de crist\u00f2for colom a am\u00e8rica el 1492.\ninicialment, el districte de col\u00fambia inclo\u00efa quatre seccions diferents, de les quals la ciutat de washington nom\u00e9s n'era una. les altres tres eren el comtat d'alexandria, georgetown i el comtat de washington. georgetown ocupava el territori que delimiten les seves actuals fronteres. el comtat d'alexandria inclo\u00efa parts de l'actual ciutat d'alexandria, a m\u00e9s de l'actual comtat d'arlington (a virg\u00ednia). washington ocupava la major part de la seva superf\u00edcie actual, per\u00f2 finalitzava en l'actual rock creek park. la resta del districte formava part del comtat de washington dc.\nel 1791 i el 1792, andrew ellicott i benjamin banneker inspeccionaren la frontera del districte, tant amb maryland com amb virg\u00ednia, posant pilons divisoris en cada punt de milla, molts dels quals encara es conserven.\nla primera pedra de la casa blanca, el primer edifici constru\u00eft de la nova capital, va ser posada el 13 d'octubre de 1792,\nque fou l'endem\u00e0 de les primeres celebracions del 12 d'octubre als eua.\n\n\n=== segle xix ===\nel 24 d'agost de 1814, forces canadenques sota comandament brit\u00e0nic van cremar la ciutat durant la incursi\u00f3 de la guerra anglo-americana en repres\u00e0lia al saqueig i incendi de york (la toronto dels nostres dies) durant els mesos d'hivern, que havia deixat molts canadencs sense llar. el president james madison i altres forces nord-americanes van poder fugir abans que les forces brit\u00e0niques arribessin i van cremar els edificis p\u00fablics, incloent el capitoli, l'edifici del tresor i la casa blanca.\nmariners nord-americans tamb\u00e9 van cremar la washington navy yard, per impedir que els vaixells i les botigues caiguessin en mans brit\u00e0niques. la casa del comandant de la infanteria de marina, empla\u00e7ada a les casernes mar\u00edtimes, va ser un dels pocs edificis governamentals que no es van cremar i \u00e9s ara l'edifici p\u00fablic en \u00fas m\u00e9s antic de la ciutat. tamb\u00e9 es va salvar de la crema l'oficina de patents, perqu\u00e8 el superintendent de patents suplic\u00e0 als soldats brit\u00e0nics dient-los que si la destru\u00efen seria en contra del coneixement hum\u00e0.durant els anys 1830, el districte de col\u00fambia va ser un dels centres de comer\u00e7 d'esclaus m\u00e9s gran dels estats units.\nel 1846 la poblaci\u00f3 del comtat d'alexandria, que es va ressentir econ\u00f2micament de la p\u00e8rdua del port de georgetown, va t\u00e9mer un impacte m\u00e9s gran si l'esclavitud era proscrita a la capital, per la qual cosa va impulsar un plebiscit perqu\u00e8 alexandria fos retornada a la mancomunitat de virg\u00ednia. el congr\u00e9s va estar-hi d'acord i finalment alexandria va passar a mans de virg\u00ednia el 9 de juliol d'aquell any. la venda d'esclaus, encara que no l'esclavitud, va ser proscrita a la capital com a part del comprom\u00eds de 1850.\n\nel 1860 washington era una ciutat petita, el cens d'aquell any li atorgava una poblaci\u00f3 de poc m\u00e9s de 75.000 persones, per\u00f2 aix\u00f2 va canviar quan es va iniciar la guerra civil nord-americana el 1861. el govern federal va cr\u00e9ixer significativament en haver d'administrar la guerra i a causa de les seves seq\u00fceles, com la gesti\u00f3 de les pensions dels veterans, la qual cosa va provocar un notable creixement de la poblaci\u00f3 de la ciutat. cap al 1870, la poblaci\u00f3 del districte de col\u00fambia havia crescut fins a gaireb\u00e9 les 132.000 persones.\nel juliol del 1864, forces confederades, sota el comandament del general jubal anderson early, van fer una breu incursi\u00f3 a washington, que va culminar amb la batalla de la fortalesa stevens. els confederats van ser frenats i early retroced\u00ed a la vall de shenandoah. el fort est\u00e0 localitzat prop de l'actual centre m\u00e8dic de l'armada de walter reed, al nord-oest de washington. aquesta va ser l'\u00fanica batalla en qu\u00e8 va ser-hi present -i sota el foc enemic- un president nord-americ\u00e0 (abraham lincoln).a principis dels anys 1870, van concedir a washington un govern territorial, per\u00f2 la reputaci\u00f3 del governador, alexander robey shepherd, va fer que el congr\u00e9s es fes c\u00e0rrec del governament del districte de col\u00fambia. el congr\u00e9s dirigiria el districte durant el proper segle.\nel monument a washington hi va ser inaugurat l'any 1888. va haver-hi diversos projectes per desenvolupar l'aspecte monumental de la ciutat, que van comptar amb arquitectes com frederick law olmsted i daniel burnham. tanmateix, la construcci\u00f3 del monument a lincoln, el monument a jefferson i la construcci\u00f3 del potomac park no va comen\u00e7ar fins a principis del segle xx.\n\n\n=== segle xx ===\nmoltes ag\u00e8ncies creades per alleujar la situaci\u00f3 creada per la gran depressi\u00f3 en el marc del new deal de franklin d. roosevelt van portar la ciutat a un notable augment de poblaci\u00f3, que va continuar durant la segona guerra mundial. la poblaci\u00f3 del districte va assolir el seu punt m\u00e0xim el 1950, quan el cens d'aquell any va registrar un total de 802.178 habitants.\nper aquell temps, la ciutat era la novena m\u00e9s poblada del pa\u00eds, just per davant de boston i s'acostava a saint louis. en les d\u00e8cades seg\u00fcents, la poblaci\u00f3 va disminuir, a conseq\u00fc\u00e8ncia de l'emigraci\u00f3 suburbana de molts dels m\u00e9s vells centres urbans dels eua despr\u00e9s de la segona guerra mundial.\nsegons la vint-i-tresena esmena a la constituci\u00f3 dels estats units -ratificada el 29 de mar\u00e7 del 1961-, els residents de washington dc voten en les eleccions presidencials i els seus vots es tenen en compte, ja que washington dc t\u00e9 un electorat m\u00e9s petit que l'estat menys poblat.\ndespr\u00e9s de l'assassinat de l'activista dels drets civils martin luther king (memphis, 4 d'abril de 1968), hi va haver aldarulls en algunes zones de la ciutat. els actes de viol\u00e8ncia van durar quatre dies i alguns edificis van ser cremats. quan els esvalotadors van arribar a dos carrers de la casa blanca, el president lyndon johnson va ordenar a m\u00e9s de 13.000 soldats federals ocupar la ciutat, la qual cosa va representar l'ocupaci\u00f3 m\u00e9s gran d'una ciutat nord-americana des de la guerra civil. despr\u00e9s d'aix\u00f2, la ciutat va tardar dos anys a tornar a la normalitat.\nun dels esdeveniments m\u00e9s importants d'aquella \u00e8poca a la ciutat va ser l'arribada del metro. els primers 7,4 quil\u00f2metres del metro de washington es van inaugurar el 27 de mar\u00e7 del 1976. avui aquest sistema de transport uneix washington i els seus suburbis amb una xarxa de 86 estacions i 171,1 quil\u00f2metres de vies.\nel 1973, el congr\u00e9s va promulgar l'autonomia del districte de col\u00fambia i l'acte de reorganitzaci\u00f3 governamental, assegurant l'elecci\u00f3 d'un batlle per a la municipalitat del districte. per tant, walter washington va ser el primer batlle electe del districte, el 1975. marion barry va arribar al c\u00e0rrec el 1979 i s'hi va mantenir durant tres mandats seguits, per\u00f2 despr\u00e9s de la seva detenci\u00f3 per possessi\u00f3 de droga en una operaci\u00f3 de l'fbi el 18 de gener de 1990 i ser sentenciat a sis mesos de pres\u00f3, ja no va intentar la reelecci\u00f3. la seva successora, sharon pratt kelly, es va convertir en la primera dona afroamericana que dirigia una ciutat de la mida i la import\u00e0ncia de washington dc. tanmateix, barry es va presentar a la reelecci\u00f3 el 1994 i la va derrotar, passant a ser altra vegada batlle de la ciutat. durant el seu quart mandat, la ciutat esdevingu\u00e9 gaireb\u00e9 insolvent i es va veure obligat a deixar-ne el control financer a c\u00e0rrec del congr\u00e9s. el 1998, anthony a. williams va ser elegit nou batlle de la ciutat i la condu\u00ed cap a la recuperaci\u00f3 fiscal.\ndurant els anys setanta, molts anomenaven el districte la \u00abciutat de xocolata\u00bb, en honor de la cultura afroamericana de la ciutat. popularitzat per dos disc jockeys locals, el sobrenom fa tamb\u00e9 refer\u00e8ncia a l'\u00e0lbum xocolata city (ciutat de xocolata, 1975) de parliament-funkadelic. encara que el renom no va calar entre la societat, sempre ser\u00e0 un recordatori commovedor de les contribucions a la ciutat d'icones com ara duke ellington, chuck brown i altres famosos afroamericans.\n\n\n=== segle xxi ===\nl'11 de setembre del 2001, el vol 77 d'american airlines, un boeing 757, fou segrestat i es va estavellar deliberadament contra el pent\u00e0gon a les 9:37am, a l'altre costat del riu de potomac, en el comtat d'arlington, causant l'ensorrada parcial d'un costat de l'edifici. en un interrogatori, el militant d'al-qaeda abu zubaydah comunic\u00e0 a funcionaris estatunidencs que l'objectiu previst del vol segrestat 93 d'united airlines era la casa blanca,\nmentre que kh\u00e0lid xeikh moh\u00e0mmed i ramzi binalshibh digueren que el blanc previst era el capitoli dels estats units.\ntamb\u00e9 existeixen una s\u00e8rie de teories conspiratives sobre l'origen i el desenvolupament dels atemptats. (conspiracions de l'11-s).\nel 29 de setembre del 2004, les grans lligues de beisbol traslladaren a washington l'equip montreal expos per la temporada del 2005, a pesar de l'oposici\u00f3 de peter angelos (amo dels baltimore orioles).\nl'equip fou rebatejat com als washington nationals.\nuna disputa entre el consell de ciutat i el glb amena\u00e7\u00e0 de trencar l'acord fins que el 21 de desembre del 2004 s'anunci\u00e0 el projecte de la construcci\u00f3 d'un nou camp de beisbol al sud-est del districte de col\u00fambia. els washington nationals jugaran en el robert f. kennedy memorial stadium, fins que el nou estadi estigui constru\u00eft al marge del riu anacostia el 2008.a m\u00e9s, la ciutat ha experimentat un enorme creixement a l'\u00e0rea de l'avinguda massachusetts, a la zona mar\u00edtima del sud-oest, al carrer h i a l'encreuament del carrer shaw amb el carrer u. tota aquesta \u00e0rea ha sofert una gran gentrificaci\u00f3.\n\n\n== geografia ==\n\n\n=== topografia ===\nwashington dc es localitza a 38 \u00b0 53' 42'' n, 77 \u00b0 2' 11'' w (les coordenades del zero milestone, a l'el\u00b7lipse). d'acord amb el departament censal dels estats units, la ciutat t\u00e9 una \u00e0rea de 177 km\u00b2.\nd'aquest total, 159 km\u00b2 \u00e9s terra i 18 km\u00b2 (el 10,16%) \u00e9s aigua.\nwashington est\u00e0 envoltat pels estats de maryland (al sud-est, nord-est i nord-oest) i virg\u00ednia (a l'oest); interromp la frontera entre ambd\u00f3s estats, la qual segueix el llit del riu potomac. aquest riu al passar per washington est\u00e0 gaireb\u00e9 completament dins de la frontera del districte de col\u00fambia a causa dels drets riberencs colonials entre maryland i virg\u00ednia.\nel districte t\u00e9 tres principals afluents naturals: el riu potomac, el riu anacostia i rock creek. el riu anacostia i rock creek s\u00f3n afluents del riu potomac. tamb\u00e9 hi ha tres embassaments artificials:\n\ndalecarlia (que creua la frontera nord-occidental del districte amb maryland).\nmcmillan (prop de la universitat howard)\ngeorgetown (riu amunt de georgetown).el punt m\u00e9s alt en el districte de col\u00fambia es troba en tenleytown, a 125 msnm.\nel punt m\u00e9s baix \u00e9s al nivell del mar, el qual es presenta al llarg de la riba del anacostia i tota la riba del potomac, excepte la part m\u00e9s alta (l'\u00e0rea de little falls i chain bridge).\nel centre geogr\u00e0fic del districte de col\u00fambia es localitza a prop del carrer 4, carrer l i l'avinguda nova york (no sota del domo del capitoli, com se sol dir).\nels accidents geogr\u00e0fics de washington dc inclouen a l'illa theodore roosevelt, l'illa de col\u00fambia, les illes tres hermanas i hains point.\n\n\n=== clima ===\nwashington est\u00e0 a la perif\u00e8ria nord de la zona clim\u00e0tica humida subtropical. el seu clima \u00e9s t\u00edpic de les zones de l'atl\u00e0ntic mitj\u00e0 allunyades de les masses d'aigua, amb quatre estacions diferents. l'estiu tendeix a ser c\u00e0lid i humit, amb temperatures altes di\u00e0riament al juliol i agost, la mitjana entre 30 i 33\u00b0c (que equivaldria a entre 85 i 95 \u00b0f).\nla combinaci\u00f3 de calor i humitat a l'estiu atrau tempestes el\u00e8ctriques freq\u00fcents, algunes de les quals ocasionalment produeixen tornados a l'\u00e0rea.\nla primavera i la tardor s\u00f3n temperades, amb temperatures altes a l'abril i octubre, la mitjana 20 \u00b0c (entre 65 i 75 \u00b0f aproximadament).\nl'hivern presenta temperatures fresques sostingudes i nevades ocasionals. des de mitjans de desembre a mitjans de febrer, les temperatures mitjana m\u00e9s altes tendeixen a estar al voltant dels 6 a 8 \u00b0c i les m\u00e9s baixes entre \u00ac -5 i -2 \u00b0c.\nla dist\u00e0ncia amb la badia de chesapeake fa a la ciutat m\u00e9s freda a l'hivern que altres ciutats m\u00e9s cap septentrionals, com baltimore. mentre que els ciclons tropicals (o els seus romanents) ocasionalment travessen l'\u00e0rea al final de l'estiu i al comen\u00e7ament de la tardor, normalment ja s'han debilitat quan arriben a washington, en part gr\u00e0cies a la localitzaci\u00f3 terra endins de la ciutat.\nno obstant aix\u00f2, el desbordament del riu potomac -causat per la combinaci\u00f3 de la marea alta, la maror cicl\u00f2nica i una s\u00e8rie de tempestes- \u00e9s ben conegut per causar grans danys materials a georgetown i alexandria (virg\u00ednia).\nla primavera \u00e9s generalment la temporada m\u00e9s benigna de l'any, amb humitat baixa, temperatures temperades i vegetaci\u00f3 en floraci\u00f3. aquest per\u00edode generalment dura des de la fi de mar\u00e7 fins a mitjans de maig. la temperatura en l'\u00e0rea de l'aeroport dulles i en els suburbis l'oest i sud \u00e9s en mitjana 3 \u00b0c m\u00e9s fresca que la de washington.\nla caiguda de neu anual mitjana \u00e9s de 381 mm i la temperatura m\u00e9s alta el gener de mitjana \u00e9s de 5 \u00b0c.\nal gener, la temperatura m\u00ednima mitjana \u00e9s de -3 \u00b0c.\n\n\n=== naturalesa ===\nwashington dc t\u00e9 moltes \u00e0rees naturals i llocs d'observaci\u00f3 d'aus dins de la ciutat. els parcs i \u00e0rees naturals del districte de col\u00fambia inclouen el parc anacostia, l'arboretum nacional dels estats units, l'enorme parc rock creek, el parc zool\u00f2gic nacional smithsoni\u00e0, l'illa theodore roosevelt, el canal chesapeake i ohio, el riu potomac i el riu anacostia.\nel riu potomac, que flueix a trav\u00e9s de washington dc, ha estat considerat un dels rius urbans m\u00e9s naturals de la naci\u00f3. el congost potomac \u00e9s considerat una de les \u00e0rees naturals m\u00e9s significants en tot el sistema de parcs nacionals. el riu va ser considerat una desgr\u00e0cia nacional pel president lyndon johnson, per\u00f2 actualment \u00e9s la llar d'una vibrant piscifactoria d'aigua temperada. s'hi han celebrat tornejos professionals de pesca, i pigargs americans que s'han reprodu\u00eft en estat salvatge han tornat a la zona.\n\n\n== demografia ==\nl'estimaci\u00f3 del 2005 de la poblaci\u00f3 de la ciutat era de 582.049 habitants, per part de la census bureau. aquest resultat es va donar a con\u00e8ixer despr\u00e9s que l'ajuntament de la ciutat q\u00fcestion\u00e9s la veracitat dels resultats originals, amb una estimaci\u00f3 de 550.521 habitants, i la census bureau despr\u00e9s aix\u00f2 va revisar l'estimaci\u00f3.\ndespr\u00e9s de revisar els resultats, es va confirmar el primer augment de la poblaci\u00f3 de la ciutat des de 1950.\nsegons el cens de l'any 2000, hi havia 572.059 habitants, 248.338 habitatges, i 114.235 fam\u00edlies que es trobaven a la ciutat. la densitat demogr\u00e0fica era de 3.597,3 per quil\u00f2metre quadrat. el grup hisp\u00e0 m\u00e9s gran \u00e9s el salvadorenc, amb aproximadament 18.505 dels 45.901 hispans que resideixen a washington. la poblaci\u00f3 afroamericana del districte de col\u00fambia disminueix regularment, a causa de molts dels afroamericans de classe mitjana es muden als suburbis, sobretot a maryland (per exemple, la majoria afroamericana en el comtat de prince george) i al nord de virg\u00ednia, baltimore, richmond, i hampton roads.\nactualment washington dc t\u00e9 una poblaci\u00f3 de 581.530 persones, de les quals:\nel 55,4% s\u00f3n negres.\nel 31,6% s\u00f3n blancs (europeus o descendents d'europeus).\nel 8,2% s\u00f3n llatins o hispans (entre els quals predominen els salvadorencs i els mexicans).\nel 3,4% s\u00f3n asi\u00e0tics.\nla resta el conformen persones d'altres races.la poblaci\u00f3 d'origen llat\u00ed/hisp\u00e0 \u00e9s la de m\u00e9s r\u00e0pid creixement, a causa de l'alta taxa de fecunditat de les dones llatines residents als eua, i tamb\u00e9 a causa de la immigraci\u00f3 legal i il\u00b7legal provinent de l'am\u00e8rica llatina i el carib.\n\n\n== cultura ==\n\n\n=== turisme ===\nes tracta d'un centre d'atracci\u00f3 tur\u00edstica important, amb monuments i obres arquitect\u00f2niques d'especial inter\u00e8s. a l'entorn del national mall destaquen:\n\nel monument a washington\nel monument a lincoln\nel monument a jefferson\nel monument a franklin delano roosevelt\nel monument nacional a la segona guerra mundial\nel monument als veterans de la guerra de corea\nel monument als veterans del vietnam\nel monument a albert einsteinaltres visites obligades s\u00f3n:\n\nla catedral nacional de washington\nla bas\u00edlica del santuari nacional de la immaculada concepci\u00f3\nla blair house\n\n\n=== institucions ===\ninstitut smithsoni\u00e0\n\n\n=== museus ===\nmuseu nacional d'art i cultura afroamericana\nmuseu nacional de l'aire i l'espai\nmuseu nacional d'hist\u00f2ria estatunidenca\nmuseu nacional d'hist\u00f2ria \u00edndia\ngaleria arthur m. sackler\ngaleria corcoran\ngaleria freer\nmuseu hirshhorn i jard\u00ed d'escultures\nmuseu de l'holocaust\nmuseu internacional de l'espionatge\narxius nacionals\nnational gallery of art\nmuseu nacional d'art afric\u00e0\nmuseu nacional d'hist\u00f2ria natural\ngaleria nacional de retrats\ncol\u00b7lecci\u00f3 phillips\ngaleria renwick\n\n\n=== programes de televisi\u00f3 ===\nhi ha hagut diverses s\u00e8ries de televisi\u00f3 que s'han desenvolupat dins del districte. la majoria han estat relacionades amb el govern (the west wing i commander in chief) o amb organitzacions de seguretat (the district, get smart i the x-files). altres programes tenien a la capital de la naci\u00f3 com un punt secundari, usat merament com a escenari. per exemple, murphy brown s'enfocava en les vides dels reporters de la revista de not\u00edcies (fict\u00edcia) basada a washington, la fyi. la telenovel\u00b7la capitol contava hist\u00f2ries sobre la intriga pol\u00edtica. la com\u00e8dia 227 presentava la vida de la majoria afroamericana vista des dels ulls dels residents en un edifici d'apartaments a washington. cory a la casa blanca de disney channel es desenvolupa a washington dc. tamb\u00e9 hi ha moltes pel\u00b7l\u00edcules rodades i filmades a la ciutat cada any.\n\n\n=== esport ===\naltres equips professionals i semi-professionals amb seu a la ciutat inclouen: baltimore washington eagles de la usafl, dc divas de la nwfa, dc explosion de la minor league football, l'equip de rugbi washington rfc de la rugby super league, aix\u00ed com d'altres equips participants de la potomac rugby union i de la lliga de criquet de washington. tamb\u00e9 va ser seu del washington freedom de la wusa, del 1987 al 1989 llar del washington wave de la national lacrosse league, i durant les temporades del 2000 al 2002 d'aquesta lliga, el washington power va estar a la ciutat.\n\nhi va haver dos equips de les grans lligues de beisbol anomenats washington senators a principis i mitjans del segle xx, els quals van anar-se'n de la ciutat i es van convertir en els minnesota twins i els texas rangers. al segle xix, la ciutat va ser seu d'equips anomenats washington nationals, washington statesman i washington senators des de la d\u00e8cada de 1870 fins al final del segle.\n\nwashington va ser la llar de diversos equips de beisbol de les lligues negres, incloent als homestead grays, washington black senators, washington elite giants, washington pilots i washington potomacs.\nel verizon center al barri xin\u00e8s, seu dels capitals, mystics, wizards i georgetown hoyas, \u00e9s tamb\u00e9 un recinte m\u00e9s gran per a concerts, lluita lliure professional de world wrestling entertainment (wwe), i altres esdeveniments, havent reempla\u00e7at l'antic capital centre. des de la seva obertura el 1997, l'estadi ha servit com un catalitzador de prosperitat al barri xin\u00e8s. edificis d'oficines, condominis d'alta qualitat, cadenes de restaurants, sales de cinema i altres luxes han sorgit al voltant del barri xin\u00e8s. d'altra banda, el creixement ha eliminat moltes figures de barri xin\u00e8s, i nom\u00e9s una fracci\u00f3 del lloc continua sent \"xina\".\nl'equip de futbol de la ciutat, el dc united, \u00e9s la franqu\u00edcia m\u00e9s reeixida en la hist\u00f2ria de la mls, amb 4 campionats de lliga i 10 campionats totals guanyats, ambd\u00f3s r\u00e8cords de la lliga. la ciutat tamb\u00e9 \u00e9s considerada el mercat de futbol m\u00e9s apassionat, amb una llista de persones incloent al comissionat de la mls don garber i al comentarista de la televisi\u00f3 (i antic jugador de la selecci\u00f3 nacional i de la mls) eric wynalda, que declaren rotundament que washington \u00e9s el millor mercat futbol\u00edstic. washington ser\u00e0 seu de l'edici\u00f3 del 2007 de la copa mls a l'estadi rfk.\nel 1994, el robert f. kennedy memorial stadium va ser seu de 5 partits de la copa mundial de futbol d'aquell any (4 de primera ronda i 1 de vuitens de final). tamb\u00e9 es van celebrar jocs de la copa del m\u00f3n femenina de futbol de 2003 en aquest estadi.\nwashington \u00e9s amfitri\u00f3 del torneig anual de tennis legge mason tennis classic que se celebra al centre de tennis carter barron al carrer 17.\nla marat\u00f3 de la infanteria de marina i la marat\u00f3 nacional se celebren anualment a washington.\n\n\n== educaci\u00f3 ==\nescoles p\u00fabliques del districte de col\u00fambia opera escoles p\u00fabliques a washington dc.\n\n\n=== universitats ===\nwashington dc, malgrat el seu car\u00e0cter de capital administrativa, t\u00e9 una gran comunitat universit\u00e0ria. algunes de les millors universitats del pa\u00eds es troben en aquesta ciutat:\n\nla universitat de georgetown \u00e9s la m\u00e9s antiga del districte. va ser fundada el 1789 per john carroll. \u00e9s la universitat cat\u00f2lica m\u00e9s antiga del pa\u00eds. a m\u00e9s, el primer president d'universitat d'ascend\u00e8ncia afroamericana dels eua. (patrick francis healy) va ser el de georgetown. la universitat \u00e9s reconeguda mundialment per l'escola edmund walsh de servei diplom\u00e0tic i per la facultat de dret.\nla universitat george washington, creada pel congr\u00e9s el 1821, \u00e9s la instituci\u00f3 d'educaci\u00f3 m\u00e9s gran de washington amb el campus principal a foggy bottom i el campus de mount vernon al barri de foxhall, a la zona nord-oest de washington. \u00e9s coneguda per la seva facultat de dret i per la seva prestigiosa facultat de relacions internacionals (the elliott school of international affairs).\nla universitat cat\u00f2lica d'am\u00e8rica, en el quadrant nord-est del districte, \u00e9s la universitat pontif\u00edcia dels eua. es va fundar el 1887 gr\u00e0cies a l'aprovaci\u00f3 del papa lle\u00f3 xiii per ser centre d'investigaci\u00f3 i postgrau. no va ser fins a 1904 que la universitat cat\u00f2lica va oferir estudis de grau. la universitat cat\u00f2lica va comprar 20 hect\u00e0rees de l'armed forces retirement home, amb el qual s'ha convertit en la major universitat de dc per superf\u00edcie.\nla universitat howard, en el quadrant nord-oest del districte, \u00e9s una de les m\u00e9s reconegudes universitats hist\u00f2ricament per a alumnes afroamericans. la universitat es va fundar el 1867 amb estatuts creats pel congr\u00e9s i aprovats pel president andrew johnson. l'escola es va nomenar en honor del general oliver howard que fou comissari de l'ag\u00e8ncia d'homes lliures (freedman's bureau) i fou anomenat el tercer president de la universitat.\nla universitat de trinity, una instituci\u00f3 femenina cat\u00f2lica, \u00e9s a prop de la cua.\nla universitat americana, una instituci\u00f3 privada creada pel congr\u00e9s el 1893, est\u00e0 situada en un terreny de 34 hect\u00e0rees a la zona alta del nord-oest de washington. \u00e9s coneguda per la facultat de dret, la facultat d'empresarials i la facultat de relacions p\u00fabliques i de relacions internacionals.\nla universitat johns hopkins compta amb un campus urb\u00e0 a l'entorn del dupont circle, on es concentren la paul h. nitze school of advanced international studies i l'escola de negocis carey.\nla universitat del districte de col\u00fambia \u00e9s la universitat p\u00fablica de la ciutat i es troba entre les m\u00e9s antigues universitats per negres. l'escola de postgrau del departament d'agricultura ofereix educaci\u00f3 cont\u00ednua en moltes disciplines.\nel departament de defensa administra la national defense university a fort mcnair.\n\n\n== ciutats agermanades ==\nwashington dc mant\u00e9 una relaci\u00f3 d'agermanament amb les seg\u00fcents ciutats:\n\n\n== refer\u00e8ncies =="