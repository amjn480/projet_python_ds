"lo zecchino d'oro \u00e8 un festival musicale dedicato alla musica per bambini che si tiene annualmente in italia dal 1959; chiamato anche festival internazionale della canzone del bambino, viene trasmesso in un apposito programma televisivo.\n\u00e8 considerato un evento divenuto parte del costume e del patrimonio culturale italiano delle generazioni nate a partire dagli anni sessanta. tale valore \u00e8 testimoniato dall'attribuzione, nell'aprile 2008, della targa \"patrimoni per una cultura di pace\", consegnata nel corso di una cerimonia organizzata dai club e centri unesco.\nla manifestazione intende favorire la creazione di canzoni per bambini, ovvero stimolare l'impegno dei compositori a realizzare opere destinate al mondo dell'infanzia.\ncome viene regolarmente ed esplicitamente sottolineato nel corso della manifestazione, a vincere lo zecchino d'oro, cos\u00ec come gli altri riconoscimenti, sono gli autori e compositori delle canzoni, non i bambini che le interpretano; l'unica eccezione a ci\u00f2, ad oggi, \u00e8 yumiko ashikawa, partecipante alla 40\u00aa edizione, che scrisse e compose il brano da lei interpretato.\n\n\n== storia ==\n\n\n=== il periodo d'oro (anni '60) ===\nlo zecchino d\u2019oro nasce nel 1959 da un'idea di cino tortorella, presentatore conosciuto nell\u2019ambito della tv dei ragazzi per il personaggio del mago zurl\u00ec.\nanche la musicista milanese niny comolli, prima musicista donna dell'orchestra della rai, viene citata come ideatrice dello zecchino d'oro, quando la manifestazione fu organizzata per la prima volta nella sua milano. le prime due edizioni, ancora lontane dalla forma definitiva,  andarono in onda dalla fiera di milano. all\u2019inizio di questa avventura, tortorella porta in scena un nuovo format: una trasmissione televisiva in cui 10 canzoni, scritte appositamente per un pubblico di bambini, si contendono il premio chiamato appunto zecchino d\u2019oro. a sostenerlo nell'idea furono alcuni imprenditori che nel 1959 organizzavano alla triennale di milano il \"salone del bambino\", e che gli chiesero di inventare una trasmissione per quell'occasione: il risultato fu una sorta di festival di sanremo per bambini. gli organizzatori introdussero l'idea di premiare i bambini con uno zecchino d'oro, mutuando l'idea dalla favola di pinocchio. la trasmissione and\u00f2 in onda per la prima volta dal 24 al 26 settembre 1959. a presentare la manifestazione avrebbe dovuto essere il presentatore e autore tony martucci, che per\u00f2 non era disponibile. decise allora di mettersi in gioco in prima persona tortorella, gi\u00e0 conosciuto grazie al programma della tv dei ragazzi zurl\u00ec, il mago del gioved\u00ec, in cui interpretava il ruolo del mago zurl\u00ec. due mesi dopo, il 20 novembre dello stesso anno, l'assemblea generale delle nazioni unite promulg\u00f2 la nuova dichiarazione dei diritti del fanciullo, una coincidenza singolare ma senza dubbio significativa.\nla prima edizione dello zecchino d'oro alternava alle canzoni una successione di momenti rievocativi (con qualche libera interpretazione) della favola di pinocchio, sino al momento in cui in scena si faceva rivivere la nascita dell'albero degli zecchini d'oro, da cui il nome della rassegna canora. una delle canzoni proposte in quella prima edizione, lettera a pinocchio (dal famoso incipit carissimo pinocchio, amico dei giorni pi\u00f9 lieti), dedicata al famoso burattino di legno e scritta da mario panzeri, ha conosciuto una straordinaria fortuna anche al di fuori della manifestazione canora ed \u00e8 stata interpretata poi da johnny dorelli.\nnel 1961, a causa di alcuni contratti televisivi scaduti, lo zecchino d'oro dovette cercare un'altra sede. nel corso di un soggiorno a bologna, tortorella incontr\u00f2 i frati minori dell'antoniano, con i quali era gi\u00e0 in rapporti di amicizia, che accettarono di ospitare la rassegna e gli presentarono mariele ventre, una musicista frequentatrice della loro parrocchia che avrebbe potuto insegnare le canzoni ai bambini protagonisti della rassegna. da allora lo zecchino d'oro \u00e8 legato inscindibilmente all'antoniano, che tuttora organizza e produce la gara canora. gi\u00e0 nel 1962 la popolarit\u00e0 dello zecchino d'oro era altissima: giunsero all'antoniano 216 canzoni per la selezione, lo stesso numero di brani che arrivarono quello stesso anno al festival di sanremo.\nnell'ottobre 1963, in seguito al fortissimo desiderio dei bambini partecipanti alle precedenti edizioni, venne l'idea di creare un coro di accompagnamento. nacque quindi il piccolo coro dell'antoniano, coordinato e diretto da mariele ventre (che manterr\u00e0 tale ruolo fino alla sua scomparsa), composto all'inizio da soli otto coristi (sei bambine e due bambini). da allora il piccolo coro accompagna tutte le canzoni della rassegna. nello stesso anno, le canzoni presentate allo zecchino d'oro iniziarono ad essere incise su disco (allora in vinile a 33 giri).\nnel 1965 la manifestazione si spost\u00f2 dal cinema teatro dell'antoniano al neonato studio televisivo, dove si svolge ancora oggi. l'anno seguente i piccoli cantanti, il coro e i frati, insieme a tutti i collaboratori, vennero ricevuti in udienza speciale da papa paolo vi.\nnel 1969, per la prima volta, la rassegna venne trasmessa in eurovisione, raggiungendo il record di ascolti di 150 milioni di spettatori, superato quell'anno solo dalla trasmissione televisiva del primo sbarco sulla luna.\ndurante gli anni '60 vengono presentate canzoni che rimarranno nell'immaginario collettivo (oltre alla gi\u00e0 citata lettera a pinocchio del 1959): popoff (edizione del 1967), quarantaquattro gatti, il valzer del moscerino e torero camomillo (tutte del 1968), volevo un gatto nero (del 1969), il lungo, il corto e il pacioccone (del 1970).\n\n\n=== gli anni '70, '80 e '90 ===\nnonostante il grande successo, nel 1973 la rai ridusse la trasmissione televisiva della manifestazione alla sola giornata finale (trasmettendo per\u00f2 via radio le giornate precedenti). nello stesso anno cino tortorella abbandon\u00f2 il costume di scena del mago zurl\u00ec e per la prima volta i bambini iniziarono a cantare su basi musicali preregistrate (non pi\u00f9 dunque eseguite in diretta dall'orchestra).\nnel 1976 la rassegna divenne internazionale: parteciparono 7 canzoni italiane e 7 canzoni straniere. dalla stessa edizione vennero introdotti anche i due zecchini d'argento per la pi\u00f9 votata canzone italiana e per la pi\u00f9 votata canzone straniera. il programma assunse cos\u00ec ulteriormente interesse internazionale, aiutato dalla trasmissione in eurovisione e dal patrocinio dell'unicef. quell'anno vennero realizzate due edizioni (ragion per cui il numero risulta maggiore di due edizioni rispetto alla numerazione annuale) e venne spostata la cadenza da primaverile (in prossimit\u00e0 della festa del pap\u00e0 del 19 marzo) ad autunnale (nella terza settimana di novembre). sempre nel 1976, per la prima volta, lo zecchino d'oro venne trasmesso a colori e nel 1981 la rai torn\u00f2 a trasmetterne in televisione tutte le puntate.\ndal 1987 al 2000 la puntata conclusiva dello zecchino d'oro si svolse in prima serata. questa usanza rientrer\u00e0 in vigore con l'edizione 2019. inoltre, le edizioni sono precedute da un'anteprima, sempre in prima serata, in onda la settimana precedente.\ndal 1991 i ricavi economici della manifestazione sono devoluti ad opere di bene, attraverso una speciale raccolta di fondi chiamata il \"fiore della solidariet\u00e0\".\nnell'edizione del 1993 vince il coccodrillo come fa?, canzone che ottenne molto successo.\nnella 38\u00aa edizione del 1995 il coro dell'antoniano viene diretto per l'ultima volta da mariele ventre, che muore prematuramente 20 giorni dopo per complicazioni dovute a un cancro al seno, venendo sostituita dalla sua allieva sabrina simoni dall'edizione successiva.\n\n\n=== i cambiamenti dal 2000 ===\ndal 2001 l'ultima puntata di ogni edizione non viene pi\u00f9 trasmessa in prima serata e cino tortorella comincia a delegare sempre pi\u00f9 la conduzione ai co-conduttori. la scenografia, inoltre, diventa progressivamente pi\u00f9 sobria e minimalista, e si iniziano a utilizzare in studio tecnologie moderne e digitali (uso del computer in studio per le novit\u00e0 in tempo reale, led-wall sulle pareti dello studio, ecc.).\nnel 2001 il segretariato sociale della rai istitu\u00ec un premio annuale, intitolato a mariele ventre, da assegnare a personalit\u00e0 distintesi per il loro impegno a favore del mondo dell'infanzia.\nnel 2003 viene presentata la canzone le tagliatelle di nonna pina, che riesce a ottenere molto successo venendo adottata in alcune trasmissioni.\ndal 2007 (e fino al 2016) non fu pi\u00f9 presente topo gigio. sempre nel 2007 lo zecchino d'oro festeggi\u00f2 la sua 50\u00aa edizione e per la prima volta venne introdotto il telezecchino. per celebrare le 50 edizioni, il 21 dicembre dello stesso anno venne trasmesso il gran gal\u00e0 dello zecchino d'oro. nello stesso anno lo zecchino ha ricevuto dai club unesco il riconoscimento di \"patrimonio per una cultura di pace\", prima trasmissione televisiva a ricevere un simile riconoscimento. l'annuncio venne dato durante il \"gran gal\u00e0 dello zecchino d'oro\"; la cerimonia ufficiale avvenne il 5 aprile 2008 e il piccolo coro ricevette il riconoscimento in rappresentanza dello zecchino.\nnel 2008, per la prima volta, oltre allo zecchino d'oro ed al telezecchino vennero introdotti come premi anche lo zecchino rosso, bianco, blu e verde, assegnati ogni giorno da una giuria diversa. il 2008 fu anche l'ultimo anno in cui fu presente lo storico ideatore e presentatore della manifestazione cino tortorella.\nnel 2009, in occasione dei 50 anni dello zecchino d'oro, il programma venne trasmesso per la prima volta in formato 16:9.\ndal 2016 al 2018, al fine di mantenere il programma pi\u00f9 a lungo in palinsesto, la rai decide di trasmettere lo zecchino per quattro sabati consecutivi, partendo dal penultimo sabato di novembre e finendo il secondo sabato di dicembre.\nnel 2017, per festeggiare le 60 edizioni dello zecchino d'oro, il piccolo coro \"mariele ventre\" dell'antoniano fu invitato come ospite nella terza serata del festival di sanremo, dove si esib\u00ec in un medley di alcune fra le pi\u00f9 note canzoni della storia dello zecchino.. il 23 marzo 2017 mor\u00ec cino tortorella, ideatore e presentatore dello zecchino d'oro. sempre nel 2017 ritorn\u00f2 topo gigio, storica presenza della trasmissione, dopo un\u2019assenza durata 11 anni. per festeggiare le 60 edizioni, l\u20198 dicembre dello stesso anno venne trasmesso uno speciale dal titolo 60 zecchini, in onda non dagli studi dell\u2019antoniano di bologna, ma dagli studi fabrizio frizzi (ex-studi dear nomentano) di roma, dedicato alla memoria di cino tortorella e condotto da carlo conti, direttore artistico di questa edizione. da questa edizione la rassegna non \u00e8 pi\u00f9 stata internazionale, ma solo con canzoni italiane.\n\n\n== selezione di canzoni e concorrenti ==\nogni anno vengono presentate centinaia di canzoni in risposta al bando di concorso emesso dall'antoniano. una commissione interna/esterna all'antoniano si occupa di effettuare una prima scrematura, scegliendo i componimenti giudicati pi\u00f9 adatti. le canzoni selezionate vengono sottoposte al vaglio di una commissione (scelta dall'antoniano stesso), composta da musicisti, educatori, giornalisti ed operatori del mondo dell'infanzia e in generale da vari esperti che normalmente si occupano di \"prodotti culturali\" per bambini. a questa giuria \u00e8 assegnato il compito di ascoltare le 100 canzoni che passano la prima selezione ed eliminare via via le meno gradite finch\u00e9 non si raggiunge accordo sulle canzoni che parteciperanno alla trasmissione. fino al 2011 questa modalit\u00e0 era valida solo per la scelta delle canzoni italiane, mentre per le canzoni straniere la scelta veniva effettuata direttamente dall'antoniano.\ngli autori delle canzoni selezionate cedono all'antoniano i diritti di riproduzione dei pezzi e la met\u00e0 dei proventi da essi derivanti.\nla selezione dei piccoli cantanti avviene in varie fasi, durante un tour che raggiunge le principali citt\u00e0 d'italia. possono partecipare coloro che abbiano compiuto tre anni di et\u00e0 al momento della selezione e che non compiano undici anni prima dello svolgimento della trasmissione.\ni bambini candidati vengono sottoposti ad una audizione a porte chiuse nella quale devono cantare, accompagnati dal pianoforte, una canzone a scelta tra quelle delle passate edizioni dello zecchino d'oro, a partire dalla trentesima edizione. coloro che superano questa prima fase partecipano ad un'ulteriore audizione che si tiene durante uno spettacolo pubblico, dove devono cantare la stessa canzone accompagnati dalla base musicale. gli interpreti per le canzoni straniere venivano scelti attraverso audizioni separate.\ncoloro che superano le selezioni locali partecipano ad una selezione finale presso l'antoniano di bologna. la prova consiste nell'interpretazione di due brani, uno melodico ed uno ritmico, scelti tra una rosa di canzoni delle precedenti edizioni. la commissione pu\u00f2 cos\u00ec selezionare gli interpreti ritenuti pi\u00f9 adatti per i brani che parteciperanno alla trasmissione, che in questa fase sono gi\u00e0 stati scelti.\n\n\n== il concorso ==\ndurante la trasmissione vengono proposte un totale di 14 canzoni, tra italiane e non italiane (fino all'edizione 2019 erano 12 e in precedenza erano 14, sette italiane e sette straniere e prima sempre 12, sei italiane e sei straniere) che concorrono per vari premi. i bambini sono solo gli interpreti delle canzoni e non concorrono in nessun modo, in quanto la gara si svolge tra le canzoni e non tra i cantanti. la trasmissione si articola nel corso di tre o quattro serate (in precedenza cinque), nelle quali vengono ascoltate le canzoni, assegnati i diversi premi, oltre a lasciare spazio a varie esibizioni per bambini.\ni piccoli cantanti sono accompagnati dal piccolo coro \"mariele ventre\" dell'antoniano diretto da sabrina simoni, che \u00e8 anche vocal coach dei bambini solisti (ha sostituito in entrambi i ruoli mariele ventre dopo la sua prematura scomparsa nel 1995).\nil premio principale \u00e8 proprio lo zecchino d'oro. il premio viene assegnato al termine della serata finale da una giuria composta esclusivamente da bambini, ognuno dei quali pu\u00f2 assegnare alla canzone un voto da sei a dieci. al termine delle votazioni la canzone che ha realizzato il totale pi\u00f9 alto derivante dalla somma dei voti ricevuti vince lo zecchino d'oro, che viene consegnato all'autore. nel 2004 \u00e8 stato introdotto il televoto, che si andava a sommare ai voti dati dalla giuria. questo sistema \u00e8 stato abolito nel 2007 con l'introduzione del telezecchino. in caso di parit\u00e0 tra due canzoni si pu\u00f2 ricorrere ad uno spareggio o assegnare il premio ad entrambe le canzoni, a seconda del regolamento di quell'anno. in alcune edizioni le canzoni meno votate nelle puntate precedenti non raggiungevano la serata finale, non concorrendo quindi per il premio principale.\ninsieme al premio principale, nel corso degli anni sono stati assegnati altri riconoscimenti collaterali:\n\nlo zecchino d'argento, assegnato dalla 18\u00aa alla 50\u00aa edizione durante due semifinali, una dedicata alle canzoni italiane e una dedicata alle canzoni straniere. tale premio ritorner\u00e0 alla 56\u00aa e 57\u00aa edizione ma concorre per tutte le canzoni in un'unica semifinale. le modalit\u00e0 di votazione sono identiche a quelle dello zecchino d'oro.\ngli zecchini colorati (rosso, bianco, blu e verde), assegnati dalla 51\u00aa alla 55\u00aa edizione, uno per ogni puntata che precede la finale. le modalit\u00e0 di assegnazione variano a seconda dell'edizione, ma si basano sempre su una giuria composta da bambini.\nil telezecchino, assegnato dalla 50\u00aa edizione alla 54\u00aa alla canzone che abbia ricevuto il maggior numero di preferenze da parte dei telespettatori.\nlo zecchino web, assegnato dalla 56\u00aa edizione alla canzone pi\u00f9 votata sulla pagina internet dello zecchino, come una sorta di versione 2.0 del telezecchino.\nla targa g d'oro \"sorella letizia\", assegnata dal periodico per ragazzi il giornalino dalla 5\u00aa alla 48\u00aa edizione, eccetto nelle edizioni dalla 31\u00aa alla 33\u00aa. veniva assegnata alla canzone il cui testo meglio esprimeva lo spirito di gioia, fratellanza e amore.\n\n\n== conduzione ==\nl'ideatore della trasmissione cino tortorella ne \u00e8 stato per decenni anche il conduttore, fino al 1972 nei panni del mago zurl\u00ec: in totale ha presentato 51 edizioni dello zecchino d\u2019oro (record assoluto) l\u2019ultima delle quali \u00e8 stata quella del 2008. nel 2009, infatti, ha dovuto lasciare la conduzione per via di un contenzioso con l'antoniano. al secondo posto in questa particolare classifica troviamo veronica maya, al timone di 9 edizioni della manifestazione dal 2006 al 2014. segue carlo conti (dal 2017 anche direttore artistico della rassegna), con 7 edizioni presentate; al quarto posto maria teresa ruta, al timone di 6 edizioni consecutive della rassegna dal 1989 al 1994.\na quota 5 troviamo cristina d\u2019avena, pino insegno, paolo conticini e francesca fialdini; poi milly carlucci, francesco salvi e chiara tortorella con 3 edizioni condotte a testa e, infine, massimo giletti, mara venier, ettore bassi, heather parisi, mauro serio, giorgio comaschi, roberto ciufoli, gigi e ross, lorena bianchetti e anna falchi che hanno presentato 2 edizioni della rassegna.\n\nstatistiche\n\n\n== brani vincitori ==\n\n\n== brani partecipanti ==\n\n\n== paesi partecipanti ==\n\n\n== personaggi ==\ntra i personaggi che hanno acquistato notoriet\u00e0 grazie a questa trasmissione televisiva, si ricordano:\n\nla co-ideatrice niny comolli, deceduta nel 2010.\nromolo siena, il regista della prima edizione, deceduto nel 2004.\nl'ideatore della manifestazione e primo presentatore cino tortorella, deceduto nel 2017.\nl'animatrice, creatrice e direttrice del piccolo coro dell'antoniano, mariele ventre, deceduta nel 1995.\nl'ideatrice di topo gigio maria perego, deceduta nel 2019.\nil personaggio del mago zurl\u00ec (impersonato da cino tortorella fino al 1972).\nil pupazzo topo gigio (doppiato da peppino mazzullo fino al 2006).\nla direttrice di coro sabrina simoni, allieva di mariele ventre, alla quale \u00e8 subentrata alla direzione del coro dell'antoniano dal 1996.\n\n\n=== piccoli cantanti ===\ntra i piccoli partecipanti allo zecchino d'oro vanno ricordati:\n\nviviana stucchi, che nella sesta edizione del 1964 interpret\u00f2 il pulcino ballerino, brano dello zecchino che ha venduto il maggior numero di copie.\ngian marco gualandi, interprete nel 1964 di da grande voglio fare, divenuto autore di molte canzoni tra le quali la celebre le tagliatelle di nonna pina.\nwalter brugiolo, che dopo aver partecipato nel 1967 con popoff divenne personaggio popolarissimo partecipando come protagonista a diverse pubblicit\u00e0 trasmesse da carosello e recitando da comprimario in vari film.\ncristina d'avena, che nel 1968 interpret\u00f2 il valzer del moscerino e successivamente, dopo aver fatto parte per diversi anni del piccolo coro dell'antoniano, acquis\u00ec grande notoriet\u00e0 grazie alle numerose sigle di cartoni animati da lei cantate, ed \u00e8 diventata un'ospite ricorrente in molte altre edizioni e trasmissioni legate al concorso.\nmaria sole tognazzi, figlia dell'attore ugo tognazzi, che partecip\u00f2 nel 1976 con show nella foresta, fu presentata sul palco con il nome di maria sole per evitare favoritismi. oggi \u00e8 una regista cinematografica.\nclarissa d'avena, che nel 1978 interpret\u00f2 e l'arca navigava, \u00e8 la sorella minore di cristina d'avena e, come lei, divenne parte del piccolo coro dell'antoniano per qualche anno.\ndiana vasquez, interprete nel 1984 di per me cantare \u00e8 un gioco, brano che ha ottenuto il massimo punteggio in quella edizione.\nfilippo gaspare, interprete nel 1991 di monta in mountain bike, brano che ha ottenuto il massimo punteggio in quella edizione.\nelisa pucci, che nel 1992 interpret\u00f2 luccioletta, dove sei?, ha intrapreso in seguito la carriera di cantautrice, partecipando anche alla nona edizione di x factor italia (2015) con il suo gruppo, i moseek, e poi come solista con lo pseudonimo mille dal 2020.\ngabriele patriarca, che nel 1993 interpret\u00f2 il coccodrillo come fa?, \u00e8 diventato un noto doppiatore di film e cartoni animati.\nleonardo curcio, interprete nel 1994 di metti la canottiera, brano che ha ottenuto il massimo punteggio in quella edizione.\nevgenija otradnych, che ha rappresentato la russia nel 1995 interpretando il sole verr\u00e0, l'ultima interprete diretta da mariele ventre.\nemily meade, interprete nel 1997 di sottosopra \u00e8 oggi un'attrice di successo negli stati uniti.\nyumiko ashikawa, rappresentante del giappone, interprete nel 1997 di la pioggia, di cui \u00e8 autrice, l\u2019unica nella storia dello zecchino d\u2019oro.\nhala al sabbagh, rappresentante della siria e interprete nel 1998 di la terraluna, l'ultimo brano non italiano a vincere lo zecchino d'oro.\nernesto schinella, che partecip\u00f2 nel 2002 con il ramarro con tre erre, e che divenne poi famoso dopo aver partecipato come giovane cantante al programma ti lascio una canzone ed aver presentato poco dopo assieme a pupo il programma volami nel cuore.\nottavia dorrucci, interprete nel 2003 di le tagliatelle di nonna pina, brano divenuto famosissimo negli anni a seguire.\naljaksej \u017eyhalkovi\u010d, che ha rappresentato la bielorussia nel 2005 interpretando lo zio b\u00e8, ha in seguito vinto lo junior eurovision song contest 2007.\nvirgilia siddi, interprete nel 2007 di ma che mondo l'acquario, brano che ha ottenuto il massimo punteggio in quella edizione.\nalice risolino, che nel 2008 interpret\u00f2 la canzone vincitrice le piccole cose belle, ha poi partecipato e vinto con l'intero cast dei ragazzi al programma ti lascio una canzone.\nfiamma boccia, che nel 2013 ha cantato ninnaneve, \u00e8 poi stata scelta per rappresentare l'italia al junior eurovision song contest 2016, classificandosi al terzo posto.\nolga rui marchi\u00f2, che nel 2017 interpret\u00f2 radio giungla, ha recitato nel 2019 al film che narra le origini dello zecchino d'oro, i ragazzi dello zecchino d'oro.\ncarlo antonio fortino, che nel 2019 ha cantato l'inno del girino, ha poi partecipato e vinto nel programma all together now kids.\n\n\n=== autori delle canzoni ===\n\n\n=== registi ===\n1959: romolo siena\n1960: maria maddalena yon\n1961-1963, 1965, 1971: lyda c. ripandelli\n1964: alberto gagliardelli\n1966: beppe recchia\n1967, 1970, 1972-1975: eugenio giacobino\n1968: carla ragionieri\n1969, 1976-1978, 1981: fernanda turvani\n1979-1980: giuliano nicastro\n1982: enrico vincenti\n1983: ezio pecora\n1984: fausto dall'olio\n1985: clelio regazzi\n1986: mario caiano\n1987-1989, 1992: adolfo lippi\n1990: tonino nieddu\n1991, 1993-1994, 1996-2001: furio angiolella\n1995: marco aleotti\n2002-2011: maurizio ventriglia\n2012-2015: igor skofic\n2016-2018: roberto croce\n2019, 2021: maurizio pagnussat\n2021: flavia unfer\n\n\n== critiche ==\nle prime critiche al programma arrivarono nel 1970, quando la trasmissione fu accusata di \"incoraggiare il divismo infantile\". l'antoniano recep\u00ec la critica e dall'edizione successiva venne superato definitivamente il concetto dell'interprete della canzone come protagonista, per favorire invece l'idea di \"gioco-spettacolo corale\", dove i bambini sono tutti vincitori e sono le canzoni a sfidarsi.\nnel 1997 il programma \u00e8 stato al centro di una polemica sollevata da striscia la notizia su un presunto trucco nella scelta della canzone vincitrice, che sarebbe stata scelta prima della finale e indipendentemente dal verdetto della giuria. il tutto partiva da un video pervenuto alla redazione del telegiornale satirico in cui si vedeva cino tortorella parlare a mattia pisanu (interprete di un bambino terribile, canzone vincitrice della 40\u00aa edizione) dicendogli \u00absei contento se vinci tu stasera?\u00bb. tortorella ha difeso la trasmissione mostrando la versione integrale dello stesso video, in cui si vedeva che la stessa domanda era posta a tutti i bambini partecipanti al centro di un discorso nel quale tortorella, come era sua abitudine, spiegava loro che a vincere o a perdere era solo la canzone e non il cantante, e che quindi non si dovevano preoccupare di una loro eventuale sconfitta in quanto i bambini erano tutti vincitori. in seguito, striscia la notizia ha avanzato l'ipotesi che il video, arrivato anonimo alla redazione, fosse stato inviato dallo stesso tortorella, che ha fermamente smentito, querelando il programma e dichiarando che un eventuale risarcimento danni sarebbe stato devoluto per i terremotati di umbria e marche.\nnel 2003 un autore ha inviato una lettera al settimanale tv sorrisi e canzoni per manifestare il suo disappunto per il fatto che un brano da lui presentato per la trasmissione non fosse stato selezionato. in particolare la lettera poneva l'accento sul fatto che alcuni autori fossero presenti in quasi tutte le edizioni degli ultimi dieci anni, mettendo quindi in dubbio la correttezza delle operazioni di selezione, sottolineando anche come la partecipazione al bando fosse a pagamento. alla lettera ha risposto la giornalista fernanda pirani, che ha partecipato per il settimanale alle selezioni per diversi anni. la giornalista ha descritto il sistema di selezione utilizzato (affidato ad una giuria esterna all'antoniano) garantendone la correttezza e ha spiegato la ricorrenza di certi nomi con il fatto che quelli che sono ormai affermati professionisti del mondo della musica per bambini siano in grado di produrre brani migliori pi\u00f9 adatti alla trasmissione.\nnel 2005, striscia la notizia ha accusato l'antoniano di porre come condizione per la partecipazione allo zecchino l'acquisto da parte della famiglia del bambino delle enciclopedie della casa editrice sei, realizzate dalla san paolo. nel 2009, quando striscia torn\u00f2 sul caso, cino tortorella replic\u00f2 dicendo che l'acquisto delle enciclopedie non era in alcun modo obbligatorio e chi le acquistava non era in nessun modo avvantaggiato nelle selezioni rispetto a chi non lo faceva, anche se alcuni venditori avevano fatto intendere questo ad alcune famiglie. le edizioni san paolo erano semplicemente lo sponsor del programma, e come tale gli veniva consentito di vendere i loro prodotti durante le selezioni.nello stesso anno per\u00f2 \u00e8 stato lo stesso tortorella (che in passato aveva gi\u00e0 polemizzato con i vertici rai in occasione dell'esclusione di topo gigio) ad attaccare la trasmissione, sostenendo che a causa del comportamento dell'antoniano la rai stava cancellando tutte le trasmissioni legate all'antoniano stesso, e che presto sarebbe toccato anche allo zecchino d'oro. per tali motivi il conduttore e ideatore della trasmissione ha intentato una causa per \"danni morali\" all'antoniano, con l'intento dichiarato di riavere i diritti televisivi della trasmissione al fine di risollevarne le sorti. questo ha portato alla sua esclusione dalla partecipazione alla trasmissione. contestualmente la cisl aveva lanciato un allarme su una possibile chiusura del centro di produzione dell'antoniano.\nnel 2010, tortorella \u00e8 tornato ad attaccare lo zecchino d'oro nella trasmissione mattina in famiglia. durante la puntata andata in onda il 21 novembre 2010, il conduttore si \u00e8 espresso in maniera molto critica sulle ultime edizioni dello zecchino d'oro, in particolare sulla 53\u00aa, conclusasi il giorno precedente.\nnella stessa puntata, gabriele patriarca, (interprete de \"il coccodrillo come fa\", canzone vincitrice della 36\u00aa edizione), ha affermato che l'edizione ha il sapore di \"minestra riscaldata\", pur apprezzando l'inserimento di pino insegno.\n\n\n== altre trasmissioni ==\nnel corso degli anni l'antoniano ha prodotto diverse trasmissioni legate allo zecchino d'oro, in particolare in occasione del natale.\n\n\n=== trasmissioni legate al natale ===\ncartoline d'auguri (programma nazionale, 1965)\nla befana vien di notte (programma nazionale, 1966)\ntutte le feste si porta via (programma nazionale, 1969)\ncosa t'ha portato il bambino?  (programma nazionale, 1969)\nfeste, festaioli e guastafeste (programma nazionale, 1969)\ncanta con noi (programma nazionale, 1971)\nlasciati dire buon natale (rai 1, 1976)\nspeciale natale (rai 1, 1985)\nbuon natale a tutto il mondo (rai 1, 1986-1992, 1995-2001, 2003, 2018)\nnatale a piazza navona con disney e mille bambini (rai 1, 1986)\ni bambini cantano il natale (rai 1, 1993)\nl'attesa (rai 1, 1987-2001, 2015-2021)\nla canzone del cuore (rai 1, 2002-2005)\nnatale con topo gigio (rai 1, 2002)\nnatale da favola (rai 1, 2004-2009)\naspettando il natale (rai 1, 2006-2008)\nnatale con lo zecchino (rai 1, 2009)\n\u00e8 quasi natale (rai 1, 2010-2011)\nmagico natale (rai 1, 2010-2011)\nnatale in casa zecchino (rai 1, 2012)\nbuon natale con lo zecchino (rai 1, 2012)\nnatale da ama...re, (rai 1, 2013)\nla grande magia del natale (rai 1, 2013)\nvigilia in famiglia (rai 1, 2014)\nun natale d'oro zecchino (rai 1, 2014, 2018)\nlo zecchino di natale (rai 1, dal 2015)\nle strenne de lo zecchino d'oro (rai 1 2018, 2023)\nuno zecchino nella calza (rai 1, 2023)\n\n\n=== altre trasmissioni legate allo zecchino d'oro ===\nselezioni per lo zecchino d'oro (antennatre)\nfesta del primo giorno di scuola (programma nazionale, 1965)\nla festa della mamma (programma nazionale, 1972-1975; rete 1, 1976-1982; rai 1, 1983-2005; rai 2, 2006-2009; rai yoyo, 2013, 2015-2017)\nprima elementare: noi siamo le colonne (programma nazionale, 1966-1967, 1969)\ndue nel sacco (programma nazionale, 1967)\ncetrauguri '67 (programma nazionale, 1967)\nfantasia di fine anno (programma nazionale, 1968)\npiccolo concerto (programma nazionale, 1968)\nmeno due (programma nazionale, 1969)\npartita di carnevale (programma nazionale, 1969)\ne adesso poveri scolari? (programma nazionale, 1970) \u2013 speciale in occasione della fine delle scuole\nche noia le vacanze! (programma nazionale, 1970)\nmarionette e burattini a convegno (programma nazionale, 1970)\nil pianeta scuola (programma nazionale, 1970)\ni remigini (programma nazionale, 1971)\nliberi tutti (programma nazionale, 1971)\nil sabato dello zecchino (rai 1, 1983-1991)\nconcerto di primavera (rai 1, 1990-2005; rai 3, 2006-2008 col titolo \u00e8 pasqua che sorpresa)\nla banda dello zecchino (rai 1, 1991-2001)\navventura estate (rai 1, 1993)\n44 gatti (canale 5, 1993)\naspetta la banda (rai 1, 1995-1996)\nla festa dei nonni (rai 1, 1995)\nciao mariele (rai 1, 1995)\nserata gemelli (rai 1, 1997)\nquaranta zecchini d'oro (rai 1, 1997)\nma che domenica! (rai 1, 2002)\nterraluna (sat 2000, 2002-2006)\nparol\u00e0 (sat 2000, 2005-2006)\ngran gal\u00e0 dello zecchino d'oro (rai 1, 2007)\narriva lo zecchino (dea kids, 2010-2013)\nzecchino show (dea kids, 2010)\nzecchino d'oro show (dea kids, 2011-2012)\naspettando lo zecchino (rai yoyo, 2012)\nuno zecchino per i nonni (rai yoyo, 2012; dea junior, 2015; rai yoyo, 2016-2017)\nuno zecchino per pap\u00e0 (rai yoyo, 2013, 2015-2017)\ncasa zecchino (tv2000, 2013)\nzecchino family show (dea junior, 2015)\n60 zecchini (rai 1, 2017)\nlo zecchino siamo noi (rai yoyo, 2019-2021)\nuno zecchino per i buffycats (raiplay, 2021)\u00e8 inoltre stata creata una web radio, radio zecchino web, che trasmette tutti i brani delle edizioni dello zecchino d'oro.\nper alcune delle canzoni dello zecchino d'oro sono stati realizzati dei videoclip per la tv e l'home video (vhs e/o dvd): i cartoni dello zecchino d'oro. il primo volume \u00e8 uscito nel 2000, nel 2014 \u00e8 uscito il decimo volume.\n\u00e8 stato inoltre prodotto il film tv i ragazzi dello zecchino d'oro, andato in onda domenica 3 novembre 2019, in prima visione su rai 1.\n\n\n== ascolti ==\n\n\n== note ==\n\n\n== altri progetti ==\n\n wikiquote contiene citazioni di o su zecchino d'oro\n wikimedia commons contiene immagini o altri file su zecchino d'oro\n\n\n== collegamenti esterni ==\n\n sito ufficiale, su zecchinodoro.org. \n piccolo coro dell'antoniano - topic (canale), su youtube. \n(en) zecchino d'oro, su imdb, imdb.com. \n sito del programma televisivo, su zecchinodoro.rai.it."