"zara maria larsson, f\u00f6dd 16 december 1997 i stockholm, \u00e4r en svensk s\u00e5ngerska och l\u00e5tskrivare.\nhon slog f\u00f6rst igenom i tv4:s talang 2008 som tio\u00e5ring d\u00e4r hon vann finalen med l\u00e5ten \"my heart will go on\" och fick ge ut l\u00e5ten som singel. larsson kontrakterades av skivbolaget ten music group 2012 och gav ut sin debut-ep, introducing, i januari 2013. singeln \"uncover\" toppade landslistorna i b\u00e5de sverige och norge, men tog sig \u00e4ven upp till topp tio p\u00e5 flera europeiska listor. p\u00e5 rockbj\u00f6rnen i augusti 2013 vann larsson tv\u00e5 priser: \"\u00e5rets genombrott\" och \"\u00e5rets kvinnliga liveartist\" och blev den yngsta artist som vunnit tv\u00e5 rockbj\u00f6rnar.\ni maj 2014 lanserade larsson sin nya singel, \"carry you home\", som blev hennes st\u00f6rsta hit i sverige sedan \"uncover\", d\u00e5 den n\u00e5dde tredje plats p\u00e5 sverigetopplistan. i september 2014 lanserade hon sin nya singel \"rooftop\" och kort efter\u00e5t debutalbumet 1, vilket \u00e4ven utgavs i usa. \"carry you home\" blev \u00e4ven nominerad f\u00f6r det \u00e5rets svenska grammisgala. i maj 2015 hade larsson en egen spelning p\u00e5 gr\u00f6na lund, och strax d\u00e4refter kom singeln \"lush life\" som snabbt blev en hit. \"lush life\" var den mest spelade l\u00e5ten i sverige under sommaren 2015 och har s\u00e5lt fyra g\u00e5nger platina i sverige samt platina i norge och danmark. den 11 september samma \u00e5r gav larsson ut l\u00e5ten \"never forget you\" tillsammans med den brittiska s\u00e5ngaren mnek, som blev en singeletta i sverige och en topp 5-singel i norge, danmark, tyskland, storbritannien och finland. den 11 november 2016 gav larsson ut \"i would like\". hennes tredje album, poster girl, sl\u00e4pptes den 5 mars 2021. den 26 januari 2023 utgavs singeln \"can't tame her\" fr\u00e5n hennes kommande fj\u00e4rde album.\n\n\n== biografi ==\nlarsson \u00e4r uppvuxen i tallkrogen i enskede med en mor som \u00e4r undersk\u00f6terska och en far som \u00e4r officer samt en tre \u00e5r yngre syster.larsson gick i gubb\u00e4ngsskolan innan hon fr\u00e5n tredje klass bytte till balettundervisning p\u00e5 kungliga svenska balettskolan. hon b\u00f6rjade tidigt att sjunga, men valde bort m\u00f6jligheten att g\u00e5 i adolf fredriks musikklasser, eftersom hon inte trivs med att sjunga i k\u00f6r. d\u00e5 hon fr\u00e5n nionde klass b\u00f6rjade p\u00e5  kulturama, beskrev hon sj\u00e4lv att den nya milj\u00f6n snabbt gjorde henne mycket mer medveten om v\u00e4rlden, samh\u00e4llsfr\u00e5gorna och k\u00f6nsm\u00f6nstren, vilket alltmer kom att g\u00f6ra avtryck i hennes offentliga roll. i syfte att \u00f6ka allm\u00e4nhetens f\u00f6rst\u00e5else f\u00f6r funktionsneds\u00e4ttningen inkontinens har hon \u00f6ppet ber\u00e4ttat om att hon anv\u00e4nde bl\u00f6ja till sju \u00e5rs \u00e5lder.\n\n\n=== talang-vinst ===\n\u00e5r 2007 var hon med i talangt\u00e4vlingen stj\u00e4rnskott och spelade ocks\u00e5 marta von trapp i musikalen sound of music. som tio\u00e5ring vann hon tv4:s talang 2008 efter att ha sjungit c\u00e9line dions \"my heart will go on\" under finalen. som pris fick hon en summa p\u00e5 500 000 kronor och \"my heart will go on\" gavs senare ut som larssons debutsingel. en video av framtr\u00e4dandet p\u00e5 finalen fick n\u00e4ra 15 miljoner visningar p\u00e5 youtube, och singeln l\u00e5g p\u00e5 sverigetopplistan i totalt sex veckor i f\u00f6ljd; l\u00e5ten peakade p\u00e5 plats sju den femte veckan, och l\u00e5g aldrig l\u00e4gre \u00e4n p\u00e5 21:a plats. efter succ\u00e9n i talang medverkade hon i tv4:s dokument\u00e4rserie jag ska bli stj\u00e4rna, som s\u00e4ndes vintern 2009/2010, d\u00e4r hon bland annat var p\u00e5 provspelning med laila bagge.\n\n\n=== genombrott ===\n\u00e5r 2012 skrev hon kontrakt med skivbolaget ten music group och 9 december 2012 blev en prelimin\u00e4r musikvideo av l\u00e5ten \"uncover\" tillg\u00e4nglig p\u00e5 youtube. ep:n introducing gavs ut 21 januari 2013 med fem nyskrivna l\u00e5tar, d\u00e4r \"uncover\" blev huvudsingeln. l\u00e5ten blev snabbt etta p\u00e5 b\u00e5de sverigetopplistan och digilistan, och n\u00e5dde \u00e4ven topp tio p\u00e5 flera europeiska listor, d\u00e4ribland en f\u00f6rstaplats i norge och femteplats i frankrike. \"uncover\" certifierades med en platinaskiva i sverige p\u00e5 mindre \u00e4n en m\u00e5nad. i juli 2013 fick larsson ta emot ett pris i sommarkrysset f\u00f6r att hennes debut-ep introducing certifierats med en platinaskiva, det vill s\u00e4ga \u00f6ver 120 000 kopior i sverige.\nhon deltog i alls\u00e5ng p\u00e5 skansen 2013, d\u00e4r hon framf\u00f6rde \"uncover\", \"leva livet\" och \"when worlds collide\". \"uncover\" sj\u00f6ng hon \u00e4ven p\u00e5 kronprinsessans f\u00f6delsedag p\u00e5 \u00f6land, och p\u00e5 nobels fredspriskonsert. p\u00e5 rockbj\u00f6rnen p\u00e5 gr\u00f6na lund 28 augusti 2013 vann larsson tv\u00e5 priser: \"\u00e5rets genombrott\" och \"\u00e5rets kvinnliga liveartist\". hon blev som femton\u00e5ring d\u00e4rmed den yngsta artist som vunnit tv\u00e5 rockbj\u00f6rnar. larsson sade efter\u00e5t att:\n\n\n=== 2013 och fram\u00e5t ===\n27 mars 2013 f\u00f6rhandsvisades l\u00e5ten \"she's not me (pt.1)\" som musikvideo. ep:n gavs ut 5 juli 2013 och inneh\u00f6ll fem l\u00e5tar, men dubbelsingeln \"she's not me\" (best\u00e5ende av \"she's not me (pt. 1)\" och \"she's not me (pt. 2)\"), kom 25 juni 2013. senare under \u00e5ret kom singeln \"bad boys\" som, som b\u00e4st, n\u00e5dde tjugosjunde plats i sverige, men lyckades \u00e4nnu b\u00e4ttre i danmark.i maj 2014 lanserade larsson sin nya singel, \"carry you home\", som blev hennes st\u00f6rsta succ\u00e9 i sverige sedan \"uncover\", d\u00e5 den n\u00e5dde tredje plats p\u00e5 sverigetopplistan. i september 2014 lanserade hon sin nya singel \"rooftop\", som \u00e4ven var med p\u00e5 hennes debutalbum 1 som kom den 1 oktober 2014. albumet gavs \u00e4ven ut i usa.p\u00e5 grammisgalan 2015 upptr\u00e4dde hon med l\u00e5ten \"carry you home\" i en specialversion, och samma l\u00e5t var \u00e4ven nominerad \"\u00e5rets l\u00e5t\", men priset gick ist\u00e4llet till tove lo.i maj 2015 hade larsson en egen spelning p\u00e5 gr\u00f6na lund, d\u00e4r hon sj\u00f6ng 13 l\u00e5tar, d\u00e4ribland v\u00e4rldspremi\u00e4ren f\u00f6r den nya singeln \"lush life\". konserten lockade till sig 5 000 personer i publiken och fick fyra stj\u00e4rnor av aftonbladet. \"lush life\" gavs ut i juni 2015 och redan en m\u00e5nad senare gick l\u00e5ten upp p\u00e5 f\u00f6rsta plats p\u00e5 spotifys svenska topplista.den 14 juli 2015 upptr\u00e4dde hon f\u00f6r andra g\u00e5ngen p\u00e5 alls\u00e5ng p\u00e5 skansen, d\u00e4r hon framf\u00f6rde \"lush life\" i programmet och \"wanna be your baby\" i svt play.p\u00e5 rockbj\u00f6rnen i kungstr\u00e4dg\u00e5rden 12 augusti 2015 vann larsson tv\u00e5 priser: \"\u00e5rets kvinnliga liveartist\" och ett specialpris kallat \"j\u00e4mst\u00e4lldhetspris\" f\u00f6r j\u00e4mst\u00e4lldhetskamp inom musikbranschen. den 11 september samma \u00e5r kom l\u00e5ten \"never forget you\" tillsammans med den brittiska s\u00e5ngaren mnek. l\u00e5ten toppade singellistan i sverige d\u00e4r den ocks\u00e5 s\u00e5lde dubbel platina. \"never forget you\" gick \u00e4ven in p\u00e5 topp 5 i norge, danmark och finland.tillsammans med musikproducenten och dj:en david guetta gav hon 13 maj 2016 ut l\u00e5ten \"this one's for you\" som \u00e4r officiell l\u00e5t f\u00f6r europam\u00e4sterskapet i fotboll 2016.den 2 september 2016 kom singeln \"ain't my fault\" som zara larsson skrivit tillsammans med mnek.i mars 2017 upptr\u00e4dde larsson i finalen i melodifestivalen 2017, d\u00e4r hon framf\u00f6rde ett antal l\u00e5tar som pausnummer. samma m\u00e5nad sl\u00e4pptes hennes andra studioalbum, so good. det lanserades \u00e4ven internationellt.2 december 2018 gick l\u00e5ten \"ruin my life\" in p\u00e5 svensktoppen.\nfr\u00e5n september 2017 arbetade larsson med att spela in sitt tredje album, poster girl, som kom ut 2021.\n\n\n=== corona-pandemin 2020 - \"late night concert\" ===\ntill f\u00f6ljd av den r\u00e5dande corona-pandemin under 2020 tvingades zara larsson att st\u00e4lla in samtliga planerade spelningar och turn\u00e9er. i ett samarbete med tv4 producerade zara larsson en \"late night concert\" som visas i augusti p\u00e5 kanalen. tv-programmet beskrivs som sommarens st\u00f6rsta musikinspelning och genomf\u00f6rdes under tv\u00e5 dygn p\u00e5 ett tomt gr\u00f6na lund.\n\n\n== uppm\u00e4rksamhet utanf\u00f6r musiken ==\nsedan sommaren 2014 har hon uppm\u00e4rksammats f\u00f6r sina feministiska st\u00e4llningstaganden i olika fr\u00e5gor. hennes f\u00f6rsta uppm\u00e4rksammade inl\u00e4gg var en text fr\u00e5n ung v\u00e4nster om \"8 tips till killar f\u00f6r att inte v\u00e5ldta\". hon blev som mest uppm\u00e4rksammad n\u00e4r hon lade ut en bild p\u00e5 instagram d\u00e4r hon tr\u00e4tt en kondom \u00f6ver sitt ben. budskapet fr\u00e5n larsson innebar att m\u00e4n aldrig skall kunna undvika kondomanv\u00e4ndning med argumentet att kondomer \u00e4r f\u00f6r sm\u00e5 f\u00f6r deras k\u00f6nsorgan, n\u00e5got som v\u00e4ckte debatt i sverige och usa.den 25 juni 2015 blev hon \u00e5terigen uppm\u00e4rksammad, d\u00e5 hon st\u00e4llde sig fr\u00e5gande till huruvida br\u00e5valla festival alls hade n\u00e5got genusperspektiv, eftersom all dess marknadsf\u00f6ring och programs\u00e4ttning helt dominerades av manliga artister. hon undrade ocks\u00e5 varf\u00f6r hon sj\u00e4lv heller inte presenterades bland festivalens huvudakt\u00f6rer, trots att hon var den mest popul\u00e4ra artisten p\u00e5 bland annat spotify av alla festivalens bokade artister. samma dag skrev mats s\u00f6derlund, framg\u00e5ngsrik med l\u00e5tar som \"ding dong song\", d\u00e5 under artistnamnet g\u00fcnther, p\u00e5 sin facebook-sida att \"du \u00e4r en av m\u00e5nga fjortisbrudar som \u00e4r v\u00e4rldsber\u00f6mda i stockholm och som hypas maximalt men som inte kommer med hits utan endast en massa tjafs.\" larsson sade under sitt upptr\u00e4dande p\u00e5 festivalen \"fuck g\u00fcnther, fuck alla kvinnohatare,\" och senare skapades hashtaggen #backazara, d\u00e4r tusentals personer, d\u00e4ribland marit bergman och alice bah kuhnke, visade sitt st\u00f6d f\u00f6r larsson.den 25 juli 2015 var hon sommarv\u00e4rd i sommar i p1, och med sina 17 \u00e5r slog hon robyns och gina dirawis tidigare rekord, 20 \u00e5r, som den dittills yngsta sommarprataren.den 18 maj 2017 sl\u00e4ppte zara larsson en h&m-kollektion som best\u00e5r av olika kl\u00e4desplagg och accessoarer. hon har varit involverad i skapandeprocessen genom att ta beslut om tryck, f\u00e4rger och passform. rosa \u00e4r den genomg\u00e5ende f\u00e4rgen i hela kollektionen.\n\n\n== diskografi ==\n\n1 (2014)\nso good (2017)\nposter girl (2021)\n\n\n== priser och nomineringar ==\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r zara larsson.\nofficiell webbplats"