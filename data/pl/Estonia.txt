"estonia (est. eesti), republika esto\u0144ska (est. eesti vabariik) \u2013 pa\u0144stwo unitarne w europie p\u00f3\u0142nocnej, nad morzem ba\u0142tyckim, nad zatok\u0105 fi\u0144sk\u0105, nad kt\u00f3r\u0105 le\u017cy tallinn, stolica i najwi\u0119ksze miasto kraju, i zatok\u0105 rysk\u0105. powsta\u0142o po i wojnie \u015bwiatowej. cz\u0142onek unii europejskiej i nato. graniczy z \u0142otw\u0105 od po\u0142udnia i z rosj\u0105 od wschodu oraz z finlandi\u0105 przez zatok\u0119 fi\u0144sk\u0105. jedno z najbardziej zinformatyzowanych pa\u0144stw \u015bwiata.\n\n\n== nazwa ==\nnazwa estonia (we wsp\u00f3\u0142czesnym j\u0119zyku esto\u0144skim eesti) mo\u017ce by\u0107 wywodzona ze s\u0142owa aestii, zlatynizowanej nazwy nadanej przez staro\u017cytnych german\u00f3w ludom zamieszkuj\u0105cym tereny na p\u00f3\u0142nocny wsch\u00f3d od wis\u0142y. rzymski historyk tacyt w 98 r. n.e. po raz pierwszy pisa\u0142 o ludach aestii i wczesnych skandynawach.\ndawne skandynawskie sagi nazywaj\u0105 ziemie na po\u0142udnie od zatoki fi\u0144skiej eistland.\n\n\n== to\u017csamo\u015b\u0107 ==\n\n\n=== estonia a skandynawia ===\nestonia ma silne wp\u0142ywy skandynawskie, szczeg\u00f3lnie szwedzkie i du\u0144skie. sama nazwa stolicy estonii \u2013 tallinn znaczy \u201edu\u0144skie miasto\u201d.\npo uzyskaniu przez estoni\u0119 niepodleg\u0142o\u015bci w 1918 roku rz\u0105d esto\u0144ski rozpocz\u0105\u0142 starania o przyj\u0119cie do kr\u0119gu kraj\u00f3w nordyckich. osob\u0105 szczeg\u00f3lnie zainteresowan\u0105 w\u0142\u0105czeniem estonii do tej grupy by\u0142 aleksander kesk\u00fcla. pr\u00f3by te zosta\u0142y zahamowane po drugiej wojnie \u015bwiatowej, po aneksji kraju przez zsrr.\npo odzyskaniu niepodleg\u0142o\u015bci w 1991 r. powr\u00f3cono do idei identyfikacji z kultur\u0105 nordyck\u0105. kluczowym momentem by\u0142a przemowa esto\u0144skiego ministra spraw zagranicznych toomasa hendrika ilvesa w szwedzkim instytucie spraw zagranicznych w 1999 r.\n\n\n=== estonia a finlandia ===\npod wzgl\u0119dem kulturowym, j\u0119zykowym, wyznaniowym i wieloma innymi estonia jest podobna do finlandii (esto\u0144czycy s\u0105 najbli\u017cszymi krewnymi fin\u00f3w). r\u00f3\u017cnicami mi\u0119dzy krajami mog\u0105 by\u0107 silne wp\u0142ywy niemieckie w estonii, kt\u00f3rych w finlandii nie by\u0142o, a tak\u017ce inna historia najnowsza, du\u017ca mniejszo\u015b\u0107 rosyjska oraz liberalny model gospodarczy.\n\n\n=== wp\u0142ywy niemieckie ===\nestonia (podobnie jak jej po\u0142udniowy s\u0105siad \u2013 \u0142otwa) od wczesnego \u015bredniowiecza, a\u017c do pocz\u0105tk\u00f3w xx wieku, a wi\u0119c przez wieleset lat, znajdowa\u0142a si\u0119 pod bardzo silnym wp\u0142ywem kultury niemieckiej. by\u0142o to spowodowane tym, \u017ce obecne estonia i \u0142otwa to dawne inflanty i inne krainy historyczne (np. terra mariana), kt\u00f3re najd\u0142u\u017cej w swej historii by\u0142y pod niemieckim panowaniem. kultura niemiecka oddzia\u0142ywa\u0142a tam jednak znacznie d\u0142u\u017cej ni\u017c tylko w czasie oficjalnego panowania niemc\u00f3w na tym terenie. oddzia\u0142ywa\u0142a r\u00f3wnie\u017c w czasie panowa\u0144 szwedzkiego, polskiego czy te\u017c rosyjskiego \u2013 wy\u017csz\u0105 klas\u0119 spo\u0142ecze\u0144stwa stanowili tam wci\u0105\u017c niemcy, obejmowali oni te\u017c cz\u0119sto najwa\u017cniejsze urz\u0119dy w administracji, a miasta w tych krajach wci\u0105\u017c mia\u0142y niemiecki charakter. jeden z polskich student\u00f3w, boles\u0142aw limanowski, w swych pami\u0119tnikach (1835\u20131870) opisuje, b\u0119d\u0105ce ju\u017c pod rosyjskim panowaniem, miasto tartu w estonii: \u201etartu mia\u0142o charakter zupe\u0142nie niemieckiego miasta. j\u0119zyk niemiecki panowa\u0142 wsz\u0119dzie: w urz\u0119dach, na katedrach uniwersyteckich, w sklepach, na ulicy. w\u0142a\u015bciwe miasto by\u0142o z prawej strony embachu. mia\u0142o ono pi\u0119kny staroniemiecki wygl\u0105d, zw\u0142aszcza g\u0142\u00f3wna ulica ritterstrasse (rycerska) przedstawia\u0142a si\u0119 wspaniale. lecz najwi\u0119ksz\u0105 ozdob\u0105 by\u0142o wzg\u00f3rze pi\u0119trz\u0105ce si\u0119 nad miastem i poros\u0142e bujnym lasem, tak zwane domberg, od dawnej katedry katolickiej, w kt\u00f3rej ongi\u015b kaza\u0142 piotr skarga\u201d. kultura niemiecka silnie oddzia\u0142ywa\u0142a na, skupione g\u0142\u00f3wnie na wsiach, ludy fi\u0144skie, czyli przodk\u00f3w obecnych esto\u0144czyk\u00f3w oraz ludy ba\u0142tyckie \u2013 przodk\u00f3w obecnych \u0142otyszy. kultura niemiecka wci\u0105\u017c obecna jest w wielu aspektach kulturowych dzisiejszych esto\u0144czyk\u00f3w i \u0142otyszy.\n\n\n== geografia ==\nca\u0142kowita granica l\u0105dowa: 681,6 km, w tym z rosj\u0105 338,6 km, z \u0142otw\u0105 343 km\nd\u0142ugo\u015b\u0107 granicy morskiej: 3780 km\nd\u0142ugo\u015b\u0107 wybrze\u017ca: 3780 km, w tym bez wysp: 1240 km\nnajwy\u017cszy punkt: suur munam\u00e4gi 318 m n.p.m.\nnajni\u017cszy punkt: ba\u0142tyk 0 mw sk\u0142ad estonii wchodzi 2355 wysp i wysepek w zatoce ryskiej (najwi\u0119ksze sarema i hiuma) o \u0142\u0105cznej powierzchni 4,2 tys. km\u00b2 (9,2% powierzchni kraju). zachodnie wybrze\u017ce silnie rozcz\u0142onkowane, niskie, p\u00f3\u0142nocne \u2013 wysokie i strome. wi\u0119kszo\u015b\u0107 obszaru stanowi\u0105 tereny nizinne (\u015brednia wysoko\u015b\u0107 50 m) z najwy\u017cszym wzniesieniem suur munam\u00e4gi, si\u0119gaj\u0105cym 318 m n.p.m. rze\u017aba polodowcowa (moreny, drumliny, ozy, jeziora). w p\u00f3\u0142nocno-wschodniej cz\u0119\u015bci wysoczyzna pandivere (wys. do 166 m), na po\u0142udniu i po\u0142udniowym wschodzie wzniesienia sakala, otep\u00e4\u00e4 i haanja (do 318 m). klimat umiarkowany, przej\u015bciowy mi\u0119dzy morskim i kontynentalnym. \u015brednia temperatura w najch\u0142odniejszym miesi\u0105cu (w lutym) wynosi od \u20137 \u00b0c na wschodzie, do \u20133 \u00b0c na zachodnich wyspach, w lipcu 16\u201317 \u00b0c. suma roczna opad\u00f3w 500\u2013700 mm, maksimum od lipca do wrze\u015bnia. g\u0119sta sie\u0107 rzeczna, zw\u0142aszcza w po\u0142udniowej cz\u0119\u015bci, g\u0142\u00f3wne rzeki: narwa, ema, parnawa; ponad 1000 jezior (ok. 5% powierzchni kraju), najwi\u0119ksze pejpus (graniczne z rosj\u0105). estonia le\u017cy w strefie las\u00f3w mieszanych. na ubogich glebach piaszczystych rosn\u0105 bory sosnowe (z sosn\u0105 zwyczajn\u0105), na glebach bardziej \u017cyznych lasy \u015bwierkowe (ze \u015bwierkiem pospolitym), niekiedy ze znacznym udzia\u0142em d\u0119bu szypu\u0142kowego i innych drzew li\u015bciastych. lasy zajmuj\u0105 ok. 38,5% powierzchni kraju, torfowiska (przewa\u017cnie wysokie) i tereny podmok\u0142e \u2013 20%. na wsch\u00f3d od tallinna (na wybrze\u017cu zatoki fi\u0144skiej) le\u017cy park narodowy lahemaa. zgodnie z ostatnimi badaniami powierzchnia estonii wzros\u0142a o 112 km\u00b2. najd\u0142u\u017csz\u0105 rzek\u0105 estonii jest v\u00f5handu.\n\nzobacz te\u017c: rzeki estonii, jeziora estonii\n\n\n== historia ==\n8000 p.n.e. \u2013 najstarsze \u015blady osadnictwa na terenie estonii;\n3000 p.n.e. \u2013 osiedlaj\u0105 si\u0119 plemiona ugrofi\u0144skie;\n100 \u2013 rzymski historyk tacyt wspomina w swoich kronikach o estach (aestii, aestiorum gentes);\n525 \u2013 poselstwo est\u00f3w do kr\u00f3la ostrogot\u00f3w teodoryka w rzymie\nviii wiek \u2013 pocz\u0105tki osiedlania si\u0119 wiking\u00f3w na terenie estonii.\nix\u2013xii wiek \u2013 uzale\u017cnienie od ksi\u0119stw fi\u0144skich;\n1030 \u2013 pierwsze wzmianki o tartu (dorpat);\n1050 \u2013 pojawiaj\u0105 si\u0119 zr\u0119by p\u00f3\u017aniejszego miasta tallinna;\n1154 \u2013 arabski badacz al-idrisi umieszcza tallinn w swoim atlasie pod nazw\u0105 kalawin (kalevan);\n1208 \u2013 niemieccy kawalerowie mieczowi rozpoczynaj\u0105 swoj\u0105 ekspansj\u0119 na tereny esto\u0144skie (z teren\u00f3w opanowanej ju\u017c \u0142otwy), pocz\u0105tek dwustuletniej walki z zakonem. od tego czasu zacz\u0119\u0142y si\u0119 w estonii d\u0142ugie i bardzo silne wp\u0142ywy niemieckie, rozpocz\u0119\u0142y si\u0119 niemieckie osadnictwo, panowanie i dominacja nad terytorium estonii, w miastach zacz\u0119\u0142a dominowa\u0107, niemal ca\u0142kowicie, kultura niemiecka, sytuacja ta trwa\u0142a setki lat.1219 \u2013 du\u0144ski kr\u00f3l waldemar ii zwyci\u0119ski opanowuje p\u00f3\u0142nocn\u0105 cz\u0119\u015b\u0107 estonii, w tym miasto tallinn (zob. te\u017c dannebrog \u2013 flaga du\u0144ska), powstaje ksi\u0119stwo estonii;\n1248 \u2013 tallinn (rewal) otrzymuje prawa miejskie; w xiii w. powstaj\u0105 kolejne miasta: parnawa, dorpat, haapsalu, fellin i paide;\nok. 1285 \u2013 miasta tallinn i dorpat zostaj\u0105 cz\u0142onkami hanzy\n1343\u20131345 \u2013 powstanie esto\u0144skie, du\u0144czycy sprzedaj\u0105 swoje terytorium inflanckiej ga\u0142\u0119zi zakonu krzy\u017cackiego, likwidacja ksi\u0119stwa estonii;\n1523\u20131526 \u2013 reformacja w estonii;\n1525 \u2013 pojawia si\u0119 pierwsza ksi\u0105\u017cka w j\u0119zyku esto\u0144skim (szybko zniszczona z powodu oskar\u017ce\u0144 o herezj\u0119);\n1535 \u2013 pierwszy katechizm w j\u0119zyku esto\u0144skim;\n1558\u20131583 \u2013 wojna o inflanty, sekularyzacja inflanckiej ga\u0142\u0119zi zakonu krzy\u017cackiego, obszar dzisiejszej estonii podzielony mi\u0119dzy szwecj\u0119 (p\u00f3\u0142noc: ksi\u0119stwo estonii), polsk\u0119 (po\u0142udnie: ksi\u0119stwo zad\u017awi\u0144skie) i dani\u0119 (wyspa ozylia); kraj (po obu stronach granicy) liczy ok. 250 tys. mieszka\u0144c\u00f3w;\n1598 \u2013 w p\u00f3\u0142nocnej liwonii (dzisiejszej po\u0142udniowej estonii) powstaj\u0105 wojew\u00f3dztwa parnawskie i dorpackie;\n1600 \u2013 zygmunt iii waza og\u0142osi\u0142 inkorporacj\u0119 \u00f3wczesnej estonii (dzisiejszej p\u00f3\u0142nocnej estonii) do rzeczypospolitej, wybuch wojny polsko-szwedzkiej. na terenie dzisiejszej estonii polacy odnosili liczne zwyci\u0119stwa: pod karksi, fellinem, rewlem, pod bia\u0142ym kamieniem (dwukrotnie), rakvere i parnaw\u0105.1629 \u2013 szwecja opanowuje tereny na p\u00f3\u0142noc od d\u017awiny: dotychczasow\u0105 polsk\u0105 liwoni\u0119;\n1632 \u2013 powstaje uniwersytet dorpacki, b\u0119d\u0105cy obecnie najstarszym, najwi\u0119kszym i najbardziej presti\u017cowym uniwersytetem estonii. estonia liczy ok. 70\u2013100 tys. mieszka\u0144c\u00f3w;\n1648 \u2013 wyspa ozylia przechodzi z r\u0105k du\u0144skich do szwedzkich, ca\u0142y obszar dzisiejszej estonii w granicach szwecji, ostateczny koniec w\u0142adztwa du\u0144skiego w estonii;\n1686 \u2013 pierwszy elementarz w j\u0119zyku esto\u0144skim;\n1690 \u2013 estonia liczy ok. 350 tys. mieszka\u0144c\u00f3w;\n1700\u20131721 \u2013 wielka wojna p\u00f3\u0142nocna: estonia staje si\u0119 cz\u0119\u015bci\u0105 imperium rosyjskiego, wyznanie lutera\u0144skie, administracja niemiecka i status szlachty pozostaj\u0105 niezmienione; estonia liczy ok. 150\u2013170 tys. mieszka\u0144c\u00f3w;\n1739 \u2013 pierwsza biblia po esto\u0144sku;\n1790 \u2013 estonia liczy ok. 500 tys. mieszka\u0144c\u00f3w, sk\u0142ada si\u0119 z dw\u00f3ch guberni: esto\u0144skiej (stolica rewal/tallinn) i liwlandzkiej (stolica ryga);\n1816 \u2013 zniesienie niewolnictwa w guberni esto\u0144skiej;\n1819 \u2013 zniesienie niewolnictwa w guberni liwlandzkiej;\n1857\u20131861 \u2013 ukazuje si\u0119 kalevipoeg, esto\u0144ski epos narodowy;1880\u20131890 \u2013 nasila si\u0119 polityka rusyfikacji;\n1897 \u2013 najwi\u0119kszymi miastami obszaru dzisiejszej estonii s\u0105 tallinn, tartu, narwa, jednak\u017ce populacja \u017cadnego nie przekracza 100 tys.;\n1918 \u2013 zjednoczenie wszystkich ziem esto\u0144skich w jedn\u0105 guberni\u0119 esto\u0144sk\u0105;\n24 lutego 1918 \u2013 deklaracja niepodleg\u0142o\u015bci estonii;\n1918\u20131920 \u2013 zwyci\u0119ska wojna o niepodleg\u0142o\u015b\u0107 estonii przeciwko rosji i niemcom;\n1919 \u2013 wprowadzenie prohibicji w finlandii powoduje rozw\u00f3j nielegalnej produkcji i przemytu alkoholu do finlandii\n2 lutego 1920 \u2013 traktat w tartu, rosja radziecka uznaje niepodleg\u0142o\u015b\u0107 estonii i rezygnuje z \u201eeksportu rewolucji\u201d. pierwsze wybory do riigikogu. uchwalenie konstytucji na wz\u00f3r szwajcarski: silna pozycja parlamentu, brak g\u0142owy pa\u0144stwa, zmiany w prawie uchwalane w referendum. g\u0142\u00f3wne si\u0142y polityczne to: socjaldemokraci, prawicowy zwi\u0105zek ludowy oraz centrowe partie drobnomieszcza\u0144skie. wi\u0119kszo\u015b\u0107 mieszka\u0144c\u00f3w to esto\u0144czycy (86%), ponadto rosjanie (9%) oraz niemcy. liczna mniejszo\u015b\u0107 szwedzka. wyznaniowo kraj zdominowany przez ko\u015bci\u00f3\u0142 lutera\u0144ski;\n1924 \u2013 powstanie komunistyczne w tallinnie inspirowane przez zsrr;\n1933 \u2013 nowy projekt konstytucji przygotowany przez elv i zatwierdzony w referendum. wprowadzenie systemu prezydenckiego: rz\u0105d i parlament wykonawcami jego woli. ostatecznie konstytucja nie wchodzi w \u017cycie;\n1934 \u2013 konstantin p\u00e4ts ze \u201ezwi\u0105zku ludowego\u201d obejmuje urz\u0105d premiera, pracuje nad zmianami w konstytucji, zawiesza dzia\u0142alno\u015b\u0107 parlamentu, stowarzysze\u0144 i partii politycznych (w tym faszystowskiego ruchu wabs\u00f3w), pocz\u0105tek rz\u0105d\u00f3w autorytarnych \u2013 tzw. ery milczenia;\n1934 \u2013 estonia liczy 1 126 416 mieszka\u0144c\u00f3w, w tym 93% esto\u0144czyk\u00f3w;\npolityka zagraniczna: kraj przy\u0142\u0105cza si\u0119 do powsta\u0142ej 12.09 w genewie \u201eententy ba\u0142tyckiej\u201d. ponadto utrzymuje dobre stosunki z polsk\u0105, wielk\u0105 brytani\u0105 i krajami skandynawskimi. poprawnie uk\u0142adaj\u0105 si\u0119 relacje z zsrr;\n1938 \u2013 reforma ustrojowa. nowa konstytucja. wybory do dwuizbowego parlamentu. konstantin p\u00e4ts zostaje prezydentem.23 sierpnia 1939 \u2013 pakt ribbentrop-mo\u0142otow. estonia w radzieckiej strefie wp\u0142yw\u00f3w.\n28 wrze\u015bnia 1939 \u2013 estonia godzi si\u0119 na stacjonowanie armii czerwonej na swym terytorium. liczba \u017co\u0142nierzy radzieckich przewy\u017csza prawie dwukrotnie liczb\u0119 wojska esto\u0144skiego (25 tys.: 15 tys.).\n17 czerwca 1940 \u2013 sowieci wkraczaj\u0105 do estonii. nast\u0119puje zmiana rz\u0105du na \u017c\u0105danie \u017cdanowa (emisariusza zsrr w estonii), nowym premierem zostaje johannes vares. 6 sierpnia kraj \u201ewspania\u0142omy\u015blnie\u201d przy\u0142\u0105czony do zsrr, \u015bmier\u0107 ok. 15 000 esto\u0144czyk\u00f3w w wyniku eksterminacji.\n1941 \u2013 deportacje czerwcowe (ok. 10 tys. os\u00f3b zes\u0142anych na sybir, w tym by\u0142y prezydent konstantin p\u00e4ts). mniejszo\u015b\u0107 szwedzka ewakuowana na wniosek rz\u0105du szwecji do swego kraju.\n22 czerwca 1941 \u2013 wkroczenie wojsk niemieckich do estonii spotyka si\u0119 z pozytywn\u0105 reakcj\u0105 du\u017cej cz\u0119\u015bci mieszka\u0144c\u00f3w.\n1942-1945 \u2013 w ograniczonym zakresie dzia\u0142a esto\u0144ski ruch oporu.\n1944 \u2013 mniejszo\u015b\u0107 szwedzka ewakuowana na wniosek rz\u0105du szwecji do swego kraju.\nponowne zaj\u0119cie przez zsrr, aneksja 5% terytorium z miastem pieczory przez rosyjsk\u0105 fsrr\n1944\u20131953 \u2013 esto\u0144ski ruch oporu przeciwko sowieckiej okupacji (\u201ele\u015bni bracia\u201d), 15 tys. os\u00f3b ginie lub umiera z g\u0142odu.\n1944\u20131990 \u2013 na emigracji dzia\u0142a esto\u0144ski rz\u0105d przeciwstawiaj\u0105cy si\u0119 aneksji kraju przez zsrr (sw\u0105 siedzib\u0119 ma w sztokholmie i oslo). aneksji estonii nie uznaj\u0105 m.in. stany zjednoczone i watykan.\n1949 \u2013 pocz\u0105tek kolektywizacji i \u201erozku\u0142aczania\u201d.\n1959 \u2013 1 203 000 mieszka\u0144c\u00f3w w estonii, w tym 74% esto\u0144czyk\u00f3w.\n1968 \u2013 pierwsze oznaki oporu przeciwko radzieckiej rzeczywisto\u015bci.\n1980 \u2013 \u201elist 40\u201d. protest przeciwko zmasowanej rusyfikacji. strajki student\u00f3w w obronie kultury narodowej.\n1988 \u2013 \u201e\u015bpiewaj\u0105ca rewolucja\u201d. demonstracje 300 tys. esto\u0144czyk\u00f3w w tallinnie. przywr\u00f3cenie flagi narodowej. w listopadzie rada najwy\u017csza przyjmuje deklaracj\u0119 suwerenno\u015bci mia\u017cd\u017c\u0105c\u0105 wi\u0119kszo\u015bci\u0105 g\u0142os\u00f3w (254:7).\n1990 \u2013 obywatele organizuj\u0105 si\u0119 w kongres ludowy maj\u0105cy doprowadzi\u0107 do przywr\u00f3cenia pa\u0144stwowo\u015bci esto\u0144skiej.\n1991 \u2013 w referendum marcowym 78% obywateli popiera niepodleg\u0142o\u015b\u0107 pa\u0144stwa.\n1991 \u2013 na podstawie rezolucji rady bezpiecze\u0144stwa onz nr 709 z 12 wrze\u015bnia 1991 roku estonia zosta\u0142a cz\u0142onkiem onz.\n20 sierpnia 1991 \u2013 po puczu janajewa estonia deklaruje niepodleg\u0142o\u015b\u0107, 6 wrze\u015bnia uznan\u0105 przez zsrr. na czele pa\u0144stwa stoi reformatorski komunista edgar savisaar.\n1992 \u2013 wprowadzenie restrykcyjnego prawa o obywatelstwie. pojawia si\u0119 korona esto\u0144ska zamiast przej\u015bciowych talon\u00f3w. pierwsze wybory do riigikogu. na czele pa\u0144stwa staj\u0105 dwaj konserwaty\u015bci: lennart meri (prezydent) i mart laar (premier).\n1993 \u2013 estonia przyj\u0119ta do rady europy.\n1994 \u2013 rosyjskie wojska opuszczaj\u0105 kraj.\n1995 \u2013 powr\u00f3t postkomunist\u00f3w do w\u0142adzy,\n1996\u20131999 \u2013 projekt tygrysi skok\n1998 \u2013 pocz\u0105tek negocjacji o cz\u0142onkostwie w unii europejskiej.1999 \u2013 rz\u0105dy ponownie obejmuje prawica.\n2001 \u2013 postkomunista arnold r\u00fc\u00fctel wybrany na prezydenta.\n2002 \u2013 zako\u0144czenie negocjacji przedakcesyjnych.\n2003 \u2013 referendum unijne, zako\u0144czone sukcesem zwolennik\u00f3w akcesji.\n2004 \u2013 akces do nato.\n2004 \u2013 akces do ue.\n2007 \u2013 gwa\u0142towne zamieszki w tallinnie organizowane przez rosyjsk\u0105 mniejszo\u015b\u0107, a spowodowane przeniesieniem pomnika \u017co\u0142nierza radzieckiego z centrum miasta na cmentarz wojskowy. w tym samym roku estonia zosta\u0142a przy\u0142\u0105czona do strefy schengen.\n2011 \u2013 estonia przyj\u0119\u0142a walut\u0119 euro.\n\n\n== ustr\u00f3j polityczny ==\nestonia jest republik\u0105 wielopartyjn\u0105. ustr\u00f3j polityczny kraju ukszta\u0142towa\u0142a konstytucja z 1992 roku. k\u0142adzie ona szczeg\u00f3lny nacisk na dominacj\u0119 jednoizbowego parlamentu, kt\u00f3ry nazywa si\u0119 riigikogu. jest on cia\u0142em legislacyjnym, wybieranym w 5-przymiotnikowych wyborach (proporcjonalnych) na 4 lata z 5% progiem wyborczym dla partii. w parlamencie zasiada 101 deputowanych. najwa\u017cniejszymi zadaniami parlamentu, opr\u00f3cz stanowienia prawa, s\u0105:\n\nzatwierdzanie rz\u0105du\nwyb\u00f3r prezydenta na 5-letni\u0105 kadencj\u0119.mimo \u017ce prezydent posiada prawo weta wobec ustaw parlamentu, jego kompetencje ograniczaj\u0105 si\u0119 do reprezentowania pa\u0144stwa i wskazania premiera po wyborach, kt\u00f3rych termin tak\u017ce on wyznacza.\ng\u0142\u00f3wnym organem wykonawczym polityki pa\u0144stwa jest rz\u0105d, odpowiedzialny przed parlamentem. parlament kontroluje go nie tylko przez votum zaufania/nieufno\u015bci, ale tak\u017ce przez interpelacje i zapytania (tzw. godzina pyta\u0144 do premiera w ka\u017cd\u0105 \u015brod\u0119).\n\n\n== si\u0142y zbrojne ==\nestonia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych estonii sk\u0142ada\u0142o si\u0119 w 2014 roku m.in. z: 272 opancerzonych pojazd\u00f3w bojowych oraz 144 zestaw\u00f3w artylerii holowanej. marynarka wojenna estonii (eesti merev\u00e4gi) dysponowa\u0142a w 2014 roku jedn\u0105 fregat\u0105 oraz siedmioma okr\u0119tami obrony przeciwminowej. esto\u0144skie si\u0142y powietrzne z kolei posiada\u0142y w 2014 roku uzbrojenie w postaci m.in. dw\u00f3ch samolot\u00f3w szkolno-bojowych oraz czterech \u015bmig\u0142owc\u00f3w.\nwojska esto\u0144skie w 2014 roku liczy\u0142y 3,2 tys. \u017co\u0142nierzy zawodowych oraz 60 tys. rezerwist\u00f3w. wed\u0142ug rankingu global firepower (2014) esto\u0144skie si\u0142y zbrojne stanowi\u0105 96. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 335 mln dolar\u00f3w (usd).\n\n\n== podzia\u0142 administracyjny ==\nestonia jest podzielona na 15 prowincji (est. maakonnad; lp. \u2013 maakond; \u2018powiat\u2019). prowincje z kolei dziel\u0105 si\u0119 w sumie na 227 gmin dw\u00f3ch rodzaj\u00f3w: 33 miejskie (linn) i 194 wiejskie (vald).\n\n\n== demografia ==\nliczba ludno\u015bci estonii na koniec 2018 roku wynios\u0142a 1 323 820 os\u00f3b, o 4690 os\u00f3b wi\u0119cej ni\u017c na koniec 2017. zmiana ta wynika przede wszystkim z migracji. w 2018 roku do estonii przyjecha\u0142o 13030 os\u00f3b, a wyjecha\u0142o 6940. wzros\u0142a r\u00f3wnie\u017c liczba urodze\u0144 dzieci do oko\u0142o 14 270, o oko\u0142o 500 wi\u0119cej ni\u017c w poprzednim roku.\nesto\u0144czycy stanowi\u0105 68,6% ludno\u015bci (spis z 2006 r.), rosjanie 25,6% (g\u0142\u00f3wnie w tallinnie, kohtla-jarve i narwie), ukrai\u0144cy 2,1%, bia\u0142orusini 1,3%, finowie 0,9%; pozostali to g\u0142\u00f3wnie tatarzy, \u0142otysze, \u017cydzi, polacy i litwini. od pocz\u0105tk\u00f3w lat 90. spadek liczby ludno\u015bci. przyrost naturalny od 1991 ujemny (\u20135,3\u2030 w 1995 i \u20134,1\u2030 w 1997). wska\u017anik urodze\u0144 8,7\u2030 (1997); w wieku do 14 lat 19% populacji, 65 lat i wi\u0119cej 14%. ludno\u015b\u0107 miejska 69% (1997). g\u0119sto\u015b\u0107 zaludnienia 29,4 os\u00f3b na km\u00b2 (najwi\u0119ksza w p\u00f3\u0142nocnej cz\u0119\u015bci, mi\u0119dzy tallinnem a narw\u0105). g\u0142\u00f3wne miasta poza stolic\u0105: tartu, narwa, kohtla-j\u00e4rve, parnawa.\n\n\n=== struktura etniczna ===\npo zaj\u0119ciu estonii przez zsrr, do tego kraju przesiedlono wielu rosjan i innych s\u0142owian stanowi\u0105cych dzi\u015b ponad 28% mieszka\u0144c\u00f3w kraju, ludzie ci w du\u017cej cz\u0119\u015bci nie znaj\u0105 j\u0119zyka esto\u0144skiego, dlatego nie mog\u0105 zda\u0107 egzaminu przyznaj\u0105cego obywatelstwo esto\u0144skie. po odzyskaniu niepodleg\u0142o\u015bci estonii obywatelstwo esto\u0144skie nie zosta\u0142o przyznane przywiezionym za zsrr rosjanom i ich potomkom, musz\u0105 oni ubiega\u0107 si\u0119 o nie tak jak obcokrajowcy.\nnarodowo\u015bci wed\u0142ug spisu z 2000 roku:\n\n67,9% esto\u0144czycy\n25,6% rosjanie\n2,1% ukrai\u0144cy\n1,3% bia\u0142orusini\n0,9% finowie\n2,2% inni\n\n\n==== polacy w estonii ====\nemigracja polska do estonii w latach 30. xx w. liczy\u0142a ok. 1 tys. os\u00f3b. polacy skupieni byli g\u0142\u00f3wnie w tallinnie, narwie i tartu. byli to g\u0142\u00f3wnie rzemie\u015blnicy i robotnicy. pierwsze polskie organizacje w estonii to: za\u0142o\u017cony w 1929 roku zwi\u0105zek narodowy polski jutrzenka w tartu i za\u0142o\u017cony w 1930 zwi\u0105zek narodowy polak\u00f3w w estonii w tallinnie (1937 \u2013 340 cz\u0142onk\u00f3w). rozwijano dzia\u0142alno\u015b\u0107 kulturalno-o\u015bwiatow\u0105 (ch\u00f3ry, biblioteki, teatry amatorskie i k\u00f3\u0142ka samokszta\u0142ceniowe j\u0119zyka polskiego, historii i geografii).\nw 1934 utworzono w tallinnie pierwsz\u0105 polsk\u0105 dru\u017cyn\u0119 harcersk\u0105. w 1937\u20131939 w estonii pracowa\u0142o sezonowo oko\u0142o 4 tysi\u0119cy robotnik\u00f3w rolnych, g\u0142\u00f3wnie z wojew\u00f3dztw wile\u0144skiego i nowogrodzkiego. cz\u0119\u015b\u0107 pozosta\u0142a na sta\u0142e. w 1939 liczb\u0119 polak\u00f3w w estonii szacowano na 1,5 tys. os\u00f3b. w latach 1940\u20131941 i 1944\u20131945 mia\u0142y miejsce prze\u015bladowania ludno\u015bci polskiej przez nkwd (m.in. deportacje na syberi\u0119). w 2016 roku estoni\u0119 zamieszkiwa\u0142o 1747 polak\u00f3w.\n\n\n== cyberpa\u0144stwo ==\nestonia jest jednym z najbardziej zinformatyzowanych pa\u0144stw \u015bwiata, w kt\u00f3rym 99% us\u0142ug publicznych administracji dokonywane jest on-line, za\u015b 67% spo\u0142ecze\u0144stwa u\u017cywa elektronicznych identyfikator\u00f3w. w 2019 roku 43,8% wyborc\u00f3w w wyborach do krajowego parlamentu odda\u0142o sw\u00f3j g\u0142os u\u017cywaj\u0105c do tego celu internetu, w tym samym roku 46,7% wyborc\u00f3w odda\u0142o on-line sw\u00f3j g\u0142os w wyborach do parlamentu europejskiego.\nwysoki stopie\u0144 informatyzacji pa\u0144stwa i spo\u0142ecze\u0144stwa spowodowa\u0142, \u017ce w roku 2007 \u2013 po usuni\u0119ciu br\u0105zowego pomnika \u017co\u0142nierza radzieckiego w tallinie \u2013 estonia sta\u0142a si\u0119 celem pochodz\u0105cego z zagranicy najwi\u0119kszego w historii ataku cybernetycznego na infrastruktur\u0119 informatyczn\u0105 rz\u0105du, oraz wi\u0119kszo\u015b\u0107 krajowych medi\u00f3w i bank\u00f3w, kt\u00f3ry spowodowa\u0142 parali\u017c pa\u0144stwa w znacznej jego cz\u0119\u015bci. po tych atakach, w ramach nato rozpocz\u0119to prace nad w\u0142\u0105czeniem cyberprzestrzeni do domen operacyjnych sojuszu p\u00f3\u0142nocnoatlantyckiego \u2013 obok domen: morskiej, l\u0105dowej i powietrznej. b\u0119d\u0105ce ich nast\u0119pstwem zmiany prawa mi\u0119dzynarodowego doprowadzi\u0142y do zmian doktryn obronnych sojuszu, kt\u00f3ry zr\u00f3wna\u0142 atak cybernetyczny na pa\u0144stwo cz\u0142onkowskie sojuszu z atakami na nie w kt\u00f3rejkolwiek z pozosta\u0142ych domen, za\u015b podczas szczytu nato w brukseli w 2018 roku, postanowiono o utworzeniu w estonii centrum operacji w cyberprzestrzeni nato (nato cyberspace operations centre), wchodz\u0105cego w sk\u0142ad struktury dowodzenia nato.\nw wyniku podj\u0119tych przez w\u0142adze kraju i spo\u0142ecze\u0144stwo esto\u0144skie po atakach cybernetycznych z 2007 roku dzia\u0142a\u0144, estonia uwa\u017cana jest dzi\u015b za jedno z 5 najlepiej zabezpieczonych przed atakami cybernetycznymi pa\u0144stw \u015bwiata.\n\n\n== religia ==\nestonia jest krajem silnie zlaicyzowanym, wyznaniem tradycyjnym jest luteranizm. struktura religijna kraju w 2010 roku wed\u0142ug pew research center:\n\nprotestantyzm \u2013 21,2% (g\u0142\u00f3wnie esto\u0144czycy, a tak\u017ce fi\u0144skie i \u0142otewskie mniejszo\u015bci narodowe)\nprawos\u0142awie \u2013 18,9% (w wi\u0119kszo\u015bci rosyjskoj\u0119zyczne mniejszo\u015bci narodowe)\nkatolicyzm \u2013 0,7% (g\u0142\u00f3wnie polacy i litwini)\ninne od\u0142amy chrze\u015bcija\u0144stwa \u2013 0,5% (g\u0142\u00f3wnie \u015bwiadkowie jehowy)\nislam \u2013 0,2%\njudaizm \u2013 0,1%\npozostali \u2013 58,4%\n\n\n== j\u0119zyk ==\noficjalnym j\u0119zykiem kraju jest j\u0119zyk esto\u0144ski, nale\u017c\u0105cy do grupy j\u0119zyk\u00f3w ugrofi\u0144skich. esto\u0144ski jest bardzo blisko spokrewniony z j\u0119zykiem fi\u0144skim.\nj\u0119zyk esto\u0144ski posiada tak\u017ce bardzo silne wp\u0142ywy germa\u0144skie (g\u0142\u00f3wnie z niemieckiego i szwedzkiego), oko\u0142o 30% wszystkich s\u0142\u00f3w pochodzi z tych j\u0119zyk\u00f3w, w tym najwi\u0119cej z dolnosakso\u0144skiej odmiany j\u0119zyka niemieckiego. spowodowane jest to wielowiekow\u0105, niemieck\u0105, szwedzk\u0105 i du\u0144sk\u0105 dominacj\u0105, osadnictwem i panowaniem na terenie estonii.\npodczas ery radzieckiej j\u0119zyk rosyjski by\u0142 obowi\u0105zkowo nauczany w szko\u0142ach i st\u0105d powszechna jego znajomo\u015b\u0107, nie tylko w\u015br\u00f3d etnicznych rosjan, ale r\u00f3wnie\u017c w\u015br\u00f3d starszych, 30-70-letnich esto\u0144czyk\u00f3w. historia estonii sprawia jednak, \u017ce nawet znaj\u0105cy j\u0119zyk rosyjski esto\u0144czycy nie chc\u0105 go u\u017cywa\u0107 i w praktyce wol\u0105 porozumiewa\u0107 si\u0119 w dowolny inny spos\u00f3b, przy pomocy kilku znanych s\u0142\u00f3w angielskich lub na migi. wsp\u00f3\u0142cze\u015bnie w szko\u0142ach, jako pierwszy obcy j\u0119zyk wyk\u0142adany jest raczej angielski, kt\u00f3ry jest stosunkowo powszechnie znany w\u015br\u00f3d m\u0142odych ludzi.\nj\u0119zyki, wed\u0142ug spisu z 2000 roku:\n\nj\u0119zyk esto\u0144ski 67,3%\nj\u0119zyk rosyjski 29,7%\nj\u0119zyk v\u00f5ro 2%\ninne 1%analfabetyzm, dane szacunkowe na rok 2003:\n\nog\u00f3lnie: 0,2%\nm\u0119\u017cczy\u017ani: 0,2%\nkobiety: 0,2%\n\n\n== najwi\u0119ksze miasta ==\n\n\n== gospodarka ==\nestonia jest jednym z najlepiej rozwini\u0119tych gospodarczo pa\u0144stw dawnego bloku wschodniego oraz razem z litw\u0105 jest jedn\u0105 z najbogatszych republik dawnego zwi\u0105zku radzieckiego.\nw 2015 r. estonia by\u0142a 25. gospodark\u0105 unii europejskiej pod wzgl\u0119dem wielko\u015bci pkb w parytecie si\u0142y nabywczej i 108. gospodark\u0105 \u015bwiata, a pod wzgl\u0119dem wielko\u015bci pkb nominalnego \u2013 26. gospodark\u0105 ue i 102. gospodark\u0105 \u015bwiata.\nw 2015 r. pkb per capita w parytecie si\u0142y nabywczej estonii wyni\u00f3s\u0142 21 400 pps (74,6% \u015bredniej ue), a pkb per capita nominalny \u2013 15 580 euro (54,2% \u015bredniej ue).\nestonia jest pa\u0144stwem przemys\u0142owo-rolniczym. do 1991 wchodzi\u0142a w sk\u0142ad nadba\u0142tyckiego regionu ekonomicznego zsrr, by\u0142a silnie uzale\u017cniona od importu surowc\u00f3w i paliw. reforma systemu gospodarczego zosta\u0142a zapocz\u0105tkowana przed uzyskaniem niepodleg\u0142o\u015bci. estonia jako pierwsze z pa\u0144stw powsta\u0142ych po rozpadzie zsrr opu\u015bci\u0142a w 1992 stref\u0119 rublow\u0105. obecnie dynamicznie rozwijaj\u0105cy si\u0119 kraj (\u015bredniorocznie 9\u201312%), gospodarka oparta o us\u0142ugi (69%). przemys\u0142 to 28% pkb, a rolnictwo 4%.\ndu\u017ca komputeryzacja pa\u0144stwa. znaczne pozyskanie torfu. silnie rozwini\u0119ty przemys\u0142 maszynowy, elektroniczny, drzewny i meblarski, chemiczny i spo\u017cywczy. g\u0142\u00f3wnym o\u015brodkiem jest stolica tallinn. produkcja energii 8,8 twh, piwa 95 mln litr\u00f3w. uprawa g\u0142\u00f3wnie j\u0119czmienia, pszenicy, ziemniak\u00f3w i \u017cyta, w hodowli wi\u0119ksze znaczenie maj\u0105 trzoda i byd\u0142o mi\u0119sne. pomy\u015blnie rozwija si\u0119 rybo\u0142\u00f3wstwo \u2013 104 tys. ton ryb.\nport morski w tallinnie nale\u017cy do wi\u0119kszych na ba\u0142tyku. sie\u0107 drogowa liczy 28 tys. km, a jej uzupe\u0142nieniem jest 958 km kolei (2005 r.). coraz wi\u0119ksze znaczenie ma turystyka (dochody przekraczaj\u0105 p\u00f3\u0142 miliarda dolar\u00f3w). eksport 9,65 mld dolar\u00f3w (2006 rok), import 12,61 mld (2006) dolar\u00f3w. warto\u015b\u0107 pkb w 2004 roku wynios\u0142a 7,2 mld euro, czyli 5,4 tys. na mieszka\u0144ca.\nbezrobocie: \u015brednio 2% (2007 r.) (regiony zamieszkane przez rosjan 10%).\n\n\n=== rolnictwo ===\nu\u017cytki rolne zajmuj\u0105 32% powierzchni kraju (2000). zbiory zb\u00f3\u017c (j\u0119czmie\u0144, owies, pszenica) 643 tys. t (1996), ro\u015bliny pastewne (g\u0142. wieloletnie trawy), ziemniaki (0,6 mln t), len, w strefach podmiejskich \u2013 warzywa. intensywna hodowla byd\u0142a mleczno-mi\u0119snego (758 tys. sztuk \u2013 1990), trzody chlewnej typu mi\u0119snego (1 mln), owiec, k\u00f3z, drobiu. rybo\u0142\u00f3wstwo morskie, g\u0142\u00f3wne porty rybackie: tallinn, parnawa, haapsalu i kuressaare.\n\n\n=== turystyka ===\nw 2015 roku kraj ten odwiedzi\u0142o 2,763 mln turyst\u00f3w (5,3% mniej ni\u017c w roku poprzednim), generuj\u0105c dla niego przychody na poziomie 1,5 mld dolar\u00f3w. g\u0142\u00f3wnym celem turystycznym jest tallinn ze starym miastem, wpisanym na list\u0119 \u015bwiatowego dziedzictwa unesco.\nwed\u0142ug danych za 2018 rok, najwi\u0119cej turyst\u00f3w pochodzi\u0142o z finlandii, rosji, \u0142otwy, niemiec i szwecji.\n\n\n== galeria ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== zobacz te\u017c ==\nesto\u0144scy szwedzi\n\n\n== przypisy ==\n\n\n== bibliografia ==\njan lewandowski, historia estonii, wroc\u0142aw-warszawa-krak\u00f3w 2002.\njan lewandowski, estonia, warszawa 2001.\ntomasz paluszy\u0144ski, walka o niepodleg\u0142o\u015b\u0107 estonii 1914-1920, pozna\u0144 2007.\n\n\n== linki zewn\u0119trzne ==\n\noficjalna strona pa\u0144stwa\nestonica\nestonia online \u2013 eesti.pl"