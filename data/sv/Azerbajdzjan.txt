"azerbajdzjan (azerbajdzjanska: az\u0259rbaycan), formellt republiken azerbajdzjan, alternativt azerbajdzjanska republiken (az\u0259rbaycan respublikas\u0131), \u00e4r en republik i syd\u00f6stra kaukasien som geografiskt ligger till st\u00f6rsta del i asien men med en liten landremsa i europa. f\u00f6renta nationerna r\u00e4knar azerbajdzjan som ett v\u00e4stasiatiskt land, men politiskt ses landet ibland som europeiskt. landet gr\u00e4nsar till armenien, georgien, iran, ryssland och turkiet (den senare via exklaven nachitjevan) samt har kust mot kaspiska havet. st\u00f6rre st\u00e4der \u00e4r baku, ganja och sumgait. landets styrs som en diktatur av en familjedynasti.majoritetsbefolkningen i azerbajdzjan kallas azerer, azerier eller azerbajdzjanturkar.\n\n\n== etymologi ==\nnamnet azerbajdzjan h\u00e4rstammar fr\u00e5n medelpersiskans \u0101turp\u0101t\u0101k\u0101n i betydelsen \"eldens v\u00e4ktare\" eller \"eldens boning\". den medelpersiska beteckningen \u00f6vergick under medeltiden i nypersiskans \u0101dharb\u0101dhag\u0101n och till sist i \u0101zarb\u0101ydj\u0101n. p\u00e5 republikens officiella spr\u00e5k, azerbajdzjanska, heter landet az\u0259rbaycan, vilket vid translitterering till svenska egentligen blir az\u00e4rbaycan. den svenska stavningen azerbajdzjan \u00e4r kvar sedan den tid ryskan hade mer dominerande status i omr\u00e5det.\n\n\n== historia ==\n\n\n=== iranska statsbildningar ===\nklassamh\u00e4llet formades i azerbajdzjan  i b\u00f6rjan av f\u00f6rsta \u00e5rtusendet f.kr. de f\u00f6rsta staterna i omr\u00e5det var mannai, medien, atropatene och kaukasiska albanien. befolkningen talade olika iranska spr\u00e5k. landet har h\u00e4mtat sitt namn fr\u00e5n persiskans \u0101zar (\"eld\") och p\u0101ig\u0101n (\"v\u00e4ktare\") har med h\u00e4nvisning till att en av de fr\u00e4msta zoroastriska eldarna brann i nuvarande takht-e soleiman. under 700-talet er\u00f6vrades landet av umayyadiska kalifatet och omr\u00e5det islamiserades.\n\n\n=== turkiskans spridning ===\nunder 900-talet b\u00f6rjade turkiska stammar flytta till omr\u00e5det, och under seljukisk tid b\u00f6rjade dessa blandas med den iranska befolkningen, vilket resulterade i att st\u00f6rre delen av nuvarande azerbajdzjan var turkisktalande p\u00e5 1600-talet under safaviderna. landets officiella spr\u00e5k, azerbajdzjanska eller azeriska, \u00e4r ett turkspr\u00e5k, som var safavidernas modersm\u00e5l.\ndet finns \u00e4nnu en minoritet i azerbajdzjan som talar tati, ett iranskt spr\u00e5k, som talades av majoriteten av befolkningen f\u00f6re turkiskan.\n\n\n=== regionens styre och namnvalet f\u00f6r den moderna republiken ===\ndagens republik azerbajdzjan blev safavidiskt under b\u00f6rjan av 1500-talet och f\u00f6rblev s\u00e5 till b\u00f6rjan av 1800-talet d\u00e5 ryssland avancerade s\u00f6der om kaukasus. safaviderna styrde fr\u00e5n iran och inf\u00f6rde shia-islam i omr\u00e5det. efter det rysk-persiska kriget 1804-1813 sl\u00f6ts i gulistan ett f\u00f6rdrag som satte gr\u00e4nsen mellan ryssland och persien till floden aras. \u00e5r 1828 sl\u00f6ts en fred i torkmanchay som \u00e5ter stadf\u00e4ste gr\u00e4nsen efter att persien brutit det f\u00f6rra fredsf\u00f6rdraget och inlett det andra rysk-persiska kriget (1826-1828). s\u00f6dra delen av det kulturella azerbajdzjan \u00e4r ett iranskt landskap (se vidare azarbaijan). \n\ndet b\u00f6r p\u00e5talas att namnvalet \"azerbajdzjan\", vid utropandet av republiken 28 maj 1918 av allt att tyda var ett politiskt val och inte hade n\u00e5gon f\u00f6rankring i historisk bem\u00e4rkelse. f\u00f6re detta datum hade ben\u00e4mningen azerbajdzjan (eller dess tidigare form \"atropatene\"), aldrig anv\u00e4nts f\u00f6r att geografiskt ben\u00e4mna omr\u00e5den norr om floden aras. dagens azerbajdzjan har fram till 1918 ist\u00e4llet varit k\u00e4nt som albanien eller kaukasiska albanien. albanien kom senare att splittras upp i olika delar och ersattes av bl.a. provinserna shirvan och aran. fram till 1918 brukade man anv\u00e4nda ben\u00e4mningar som \u201dmuslimer\u201d, \u201dkaukasiska turkar\u201d eller den term som anv\u00e4ndes mest, n\u00e4mligen \u201dtatarer\u201d f\u00f6r dess inv\u00e5nare.valet av namnet azerbajdzjan 1918 f\u00f6rargade regeringen i persien (dagens iran) som misst\u00e4nkte att republiken inte var n\u00e5got annat \u00e4n ett verktyg i de osmanska turkarnas planer f\u00f6r att s\u00e5 sm\u00e5ningom \u00e4ven g\u00f6ra anspr\u00e5k p\u00e5 den persiska provinsen azarbaijan i persiens nordv\u00e4stra spets som angr\u00e4nsade till turkiet och det nybildade azerbajdzjan. denna misstanke kunde \u00e4ven bekr\u00e4ftas i de osmanska ledarnas planer, bl.a. genom ett citat av den turkiske generalen vehib pascha under f\u00f6rhandlingarna med armenien. historieprofessorn och orientalexperten bert g. fragner h\u00e5ller med sin kollega tadeusz swietochowski n\u00e4r denne h\u00e4vdar att namnet azerbajdzjan valdes med intentionen att p\u00e5 sikt g\u00f6ra anspr\u00e5k p\u00e5 persiska azarbaijan. historikern och fr\u00e4mre orientexperten igor m. diakonoff skriver att d\u00e5tidens st\u00f6rsta muslimska politiska parti i transkaukasus, musavat-partiet, \u201df\u00f6rlitade sig p\u00e5 att persien skulle uppl\u00f6sas totalt under denna period och hoppades att, p\u00e5 ett enkelt s\u00e4tt, kunna annektera iranska azarbaijan. fram till 1900-talet kallade f\u00f6rf\u00e4derna till dagens azerier sig f\u00f6r turki medan ryssarna kallade dem f\u00f6r tatarer.\u201d \u00e4ven nationernas f\u00f6rbund (f\u00f6reg\u00e5ngaren till dagens fn), avslog den nya republikens medlemsans\u00f6kan och f\u00f6rklarade att beslutet bland annat baserades p\u00e5 f\u00f6ljande: \n\u2026[azerbajdzjan] verkar aldrig tidigare ha utgjort en stat, men ist\u00e4llet alltid varit en del av st\u00f6rre statsbildningar som det mongoliska eller det persiska och sedan 1813, ryska imperiet. namnet azerbajdzjan som valts f\u00f6r den nya republiken \u00e4r ocks\u00e5 namnet p\u00e5 den angr\u00e4nsande persiska provinsen.\n\n\n=== er\u00f6vring av r\u00f6da arm\u00e9n ===\nden norra delen av det historiska landet styrdes efter ryska revolutionen f\u00f6rst av armeniska bolsjeviker och dasjnaker. den 28 maj 1918 blev landet sj\u00e4lvst\u00e4ndigt (fr\u00e5n transkaukasiska demokratiska federativa republiken) och v\u00e4rldens f\u00f6rsta republik med muslimsk majoritetsbefolkning grundades (azerbajdzjanska folkrepubliken). \u00e4ven kvinnlig r\u00f6str\u00e4tt inf\u00f6rdes. regeringen, ledd av m. ee. rasulzade, arbetade h\u00e5rt f\u00f6r att l\u00f6sa ekonomiska och andra problem och bygga upp en fungerande f\u00f6rsvarsmakt. trots alla dessa anstr\u00e4ngningar existerade republiken endast i tv\u00e5 \u00e5r. r\u00f6da arm\u00e9n invaderade den 28 april 1920 huvudstaden baku och landet inf\u00f6rlivades med sovjetunionen.\n\n\n=== sovjetstyret ===\nlandet var mellan 1922 och 1936 en del av den transkaukasiska sovjetrepubliken och blev efter detta azerbajdzjanska ssr. sovjetstyret gick h\u00e5rt \u00e5t den azeriska kulturen. bland annat revs m\u00e5nga mosk\u00e9er och kollektiviseringen av jordbruket var mycket h\u00e5rdf\u00f6r. befolkningspolitiken var ocks\u00e5 brutal mot befolkningen, d\u00e5 hundratusentals azerbajdzjaner p\u00e5 1930- och 1940-talet tvingades att l\u00e4mna sina hem i armenien och nagorno-karabach till f\u00f6ljd av josef stalins politik.\n\n\n=== nationalism ===\ni och med den politiska os\u00e4kerheten i sovjet i slutet av 1980-talet b\u00f6rjade nationalistiska str\u00f6mningar \u00e5teruppliva den etniska konflikten mellan azerer och armenier. detta ledde till att det armenier-dominerade omr\u00e5det nagorno-karabach sattes direkt under den sovjetiska centralregeringens styre, n\u00e5got som dock inte erk\u00e4ndes av vare sig den armeniska lokalbefolkningen eller armeniens regering.\n\n\n=== sj\u00e4lvst\u00e4ndighet ===\ni slutet av 1980-talet tog sj\u00e4lvst\u00e4ndighetsr\u00f6relsen i azerbajdzjan fart, precis som i de flesta andra sovjetrepubliker. i b\u00f6rjan av 1990 valde centralregeringen i moskva att sl\u00e5 ner denna huvudsakligen fredliga r\u00f6relse milit\u00e4rt under s\u00e5 kallade svarta januari, vilket ledde till civilas d\u00f6d och avgjorde azerbajdzjans slutliga uttr\u00e4de ur sovjetunionen. i samband med sovjetunionens uppl\u00f6sning blev det f\u00f6re detta sovjetiska azerbajdzjan \u00e5terigen sj\u00e4lvst\u00e4ndigt den 30 augusti 1991. nagorno-karabach inkluderades d\u00e5 som ett autonomt omr\u00e5de inom azerbajdzjan, vilket inte erk\u00e4ndes av den armeniska regeringen vilket f\u00f6rklarade omr\u00e5det vara armeniskt.\n\n\n=== konflikten om nagorno-karabach ===\nkonflikten om enklaven nagorno-karabach (h\u00e4rlett fr\u00e5n ryskans nagorny, \"bergigt\") g\u00e5r tillbaka till perioden efter f\u00f6rsta v\u00e4rldskriget, n\u00e4rmare best\u00e4mt 1918 d\u00e5 de tre republikerna armenien, azerbajdzjan och georgien utropade sig som sj\u00e4lvst\u00e4ndiga fr\u00e5n det ryska imperiet. i ett h\u00f6gst heterogent kaukasus som bestod av en mosaik av olika etniska grupper, uppkom flera territoriella dispyter mellan de tre nya staterna. som direkt f\u00f6ljd av den d\u00e5tida, ungturkiska ledningens planer p\u00e5 att f\u00f6rena det osmanska imperiet med dess turkiska kusiner i centralasien (den s.k. panturkiska dr\u00f6mmen, som var ett av grundsk\u00e4len till armeniska folkmordet) uppmanade man ledarna i baku att g\u00f6ra anspr\u00e5k p\u00e5 de armeniskbefolkade regionerna nachitjevan, zangezur (azeriska: z\u00e4ng\u00e4zur) och nagorno-karabach. detta skulle skapa en landkorridor mellan osmanska imperiet och republiken azerbajdzjan och bana v\u00e4g att f\u00f6r ytterligare expansion till andra turkisktalande folk i centralasien. dock m\u00f6ttes man av armeniska protester i respektive omr\u00e5den och mynnade s\u00e5 sm\u00e5ningom ut i regelr\u00e4tt krig mellan armenien och azerbajdzjan, vilket slutade med armenisk kontroll \u00f6ver samtliga omr\u00e5den. dock gick man med p\u00e5 att inv\u00e4nta p\u00e5 ett officiellt utslag fr\u00e5n den p\u00e5g\u00e5ende fredskonferensen i paris. under tiden skulle karabach, under brittisk \u00f6versyn, kvarst\u00e5 under azerisk suver\u00e4nitet.\nmen snart invaderades alla tre republikerna av r\u00f6da arm\u00e9n och inf\u00f6rlivades i det blivande sovjetunionen. fr\u00e5gan om gr\u00e4nsdragningarna i kaukasus blev en angel\u00e4gen fr\u00e5ga f\u00f6r ledningen i moskva och i synnerhet f\u00f6r josef stalin, d\u00e5tida sovjetkommissarie f\u00f6r nationaliteter. den 12 juni 1921 tog kommunistpartiets byr\u00e5 i kaukasus upp fr\u00e5gan till debatt och besl\u00f6t att \u201dbaserat p\u00e5 deklarationen fr\u00e5n revolution\u00e4ra kommitt\u00e9n i socialistiska sovjetiska republiken azerbajdzjan och i enlighet med \u00f6verenskommelse mellan armeniska ssr och azerbajdzjanska ssr, deklareras h\u00e4rmed att bergiga karabach fr\u00e5n och med nu \u00e4r en del av armeniska ssr.\u201d azerbajdzjans representant vid m\u00f6tet varnade att f\u00f6rlusten av karabach skulle kunna orsaka antisovjetisk aktivitet i azerbajdzjan men det p\u00e5verkade knappast kommissionens rekommendation. kommunistpartiets byr\u00e5 m\u00f6ttes \u00e5ter f\u00f6r att granska kommissionens rekommendationer och en g\u00e5ng f\u00f6r alla l\u00f6sa de territoriella konflikterna i transkaukasus. den 4 juli best\u00e4mde byr\u00e5n, med majoritetsr\u00f6st, att \u00f6verf\u00f6ra karabach till armeniska ssr. \u00e4ven josef stalin var n\u00e4rvarande vid m\u00f6tet men deltog inte i debatten. man k\u00e4nner inte till detaljerna i vad stalin sagt, men efter att m\u00f6tet avslutats ska han i ett slutet och hemligt m\u00f6te inf\u00f6r byr\u00e5medlemmarna ha yppat sin \u00e5sikt ang\u00e5ende beslutet att \u00f6verf\u00f6ra nagorno-karabach till armeniska ssr. dagen efter, utan vare sig \u00f6verl\u00e4ggning eller formell omr\u00f6stning kungjorde byr\u00e5n f\u00f6ljande uttalande:\nmed h\u00e4nsyn till n\u00f6dv\u00e4ndigheten av nationell fred mellan muslimer och armenier och med h\u00e4nsyn till de ekonomiska banden mellan \u00f6vre [bergiga] och l\u00e4gre karabach samt dess permanenta band med azerbajdzjan, ska bergiga karabach kvarst\u00e5 inom azerbajdzjanska ssr:s gr\u00e4nser, f\u00e5 bred regional autonomi med administrativt centrum i sjusja och bli en autonom region.\nl\u00e4get blev mer eller mindre s\u00e5 under sovjettiden fram till 1980-talet d\u00e5 gorbatjov lanserade sin policy f\u00f6r perestrojka (ombyggnad och ekonomiska reformer) och glasnost (\u00f6ppenhet och yttrandefrihet). denna uppluckring av det starkt auktorit\u00e4ra sovjetiska styret blev den katalysator som olika undertryckta konflikter och fr\u00e5gor i sovjetunionen beh\u00f6vde f\u00f6r att utl\u00f6sas p\u00e5 nytt. karabach-befolkningens krav p\u00e5 \u00e5terf\u00f6rening med armeniska ssr och med p\u00e5f\u00f6ljande demonstrationer var de allra f\u00f6rsta i sitt slag i sovjetunionen. den folkliga r\u00f6relsen n\u00e5dde sin h\u00f6jdpunkt n\u00e4r karabachs sovjet f\u00f6r folkets representanter (motsvarigheten till parlament), den 20 februari 1988, med siffrorna 110 mot 17, r\u00f6stade f\u00f6r ett krav p\u00e5 \u00f6verf\u00f6ring av regionen till armenien. detta var utan motstycke regional sovjet i sovjetunionens historia, men fullt enlighet med sovjetunionens konstitution, n\u00e4rmare best\u00e4mt artikeln om r\u00e4tten till uttr\u00e4de. beslutet f\u00f6rde ut tiotusentals demonstranter, b\u00e5de i stepanakert och i jerevan, men moskva beslutade s\u00e5 sm\u00e5ningom att avsl\u00e5 karabachs krav p\u00e5 \u00e5terf\u00f6rening (23 mars). svaret p\u00e5 dessa krav inne i azerbajdzjan blev brutala d\u00e5d, utf\u00f6rda den 26 februari 1988 av azeriska nationalister i sumgait, den tredje st\u00f6rsta staden i azerbajdzjan och dess n\u00e4st st\u00f6rsta industristad vid kaspiska havet. armeniska individer attackerades i sina hem, p\u00e5 sina jobb och p\u00e5 gatorna. den h\u00e4tska f\u00f6rf\u00f6ljelsen av armenier p\u00e5gick under tv\u00e5 dagar utan att de azeriska auktoriteterna gjorde det minsta ingrepp. enligt officiella siffror miste minst 32 personer (26 armenier och 6 azerier) livet innan sovjetiska trupper satte stopp f\u00f6r blodbadet. efter h\u00e4ndelserna i sumgait blev en fredlig \u00f6verf\u00f6ring av karabach till armenien om\u00f6jlig.\nsnart intr\u00e4ffade \u00e4nnu fler armeniska massakrer (kirovabad, 1988 och baku, 1990). pogromer och \u00f6msesidiga trakasserier av respektive minoritet ledde till att b\u00e5de armenien och azerbajdzjan t\u00f6mdes p\u00e5 sina respektive minoritetsgrupp. den v\u00e4pnade konflikten eskalerade snart till regelr\u00e4tt krig som utk\u00e4mpades fram till 12 maj 1994 d\u00e5 ett avtal om eldupph\u00f6r undertecknades mellan parterna. d\u00e5 hade kriget kr\u00e4vt uppemot 30 000 liv medan uppemot en miljon m\u00e4nniskor hade tvingats bort fr\u00e5n sina hem (cirka 300 000 armenier samt uppemot 700 000 azerier). \nsedan dess har minskgruppen inom organisationen f\u00f6r s\u00e4kerhet och samarbete i europa (osse) f\u00f6rs\u00f6kt att medla fram en varaktig fred - dock utan framg\u00e5ng. under \u00e5ren har flera olika f\u00f6rslag till l\u00f6sning av konflikten, men varken armenien eller azerbajdzjan har accepterat dessa f\u00f6rslag som tillfredsst\u00e4llande.\nfrustrationen \u00f6ver bristande framsteg i fredsprocessen har utmynnat i \u00f6kad sp\u00e4nning vid frontlinjen som orsakat m\u00e5nga d\u00f6dsfall, fr\u00e4mst p\u00e5 grund av prickskyttar. i april 2016 eskalerade situationen vilket ledde till krig. stridigheterna varade i fyra dagar med slutligen azerbajdzjansk seger. det var f\u00f6rsta g\u00e5ngen p\u00e5 24 \u00e5r som azerbajdzjan \u00e5tertog delar av karabach. \nden 27 september 2020 br\u00f6t konflikten ut igen, vilket \u00e4r ett forts\u00e4ttningskrig mellan samma parter. striderna r\u00e4knas som de st\u00f6rsta sedan 2016. armenien har anklagat turkiet f\u00f6r inblandning i konflikten genom att ha skickat 4 000 soldater till azerbajdzjan. fn-experter framf\u00f6r att de har f\u00e5tt m\u00e5nga rapporter om att azerbajdzjan med hj\u00e4lp av turkiet rekryterat legosoldater fr\u00e5n syrien f\u00f6r strid i omr\u00e5det. den 6 november 2020 avancerade azerbajdzjanska styrkor till en ny st\u00e5ndpunkt som var cirka tre - fyra kilometer fr\u00e5n sjusja. den 8 november 2020 meddelade azerbajdzjan att de hade intagit staden. armenien d\u00e4remot h\u00e4vdade motsatsen. m\u00e5ndagen den 9 november 2020 medgav de styrande i nagorno-karabach att deras n\u00e4st st\u00f6rsta stad sjusja hade intagits av azeriska styrkor. ett eldupph\u00f6ravtal skrevs p\u00e5 och tr\u00e4dde i kraft efter midnatt natten mot tisdagen den 10 november 2020. en rysk fredsbevarande styrka p\u00e5 1 960 personer har uppr\u00e4ttat en korridor mellan armenien och nagorno-karabach uppger ryska f\u00f6rsvarsdepartementet. turkiet ska ocks\u00e5 delta i det fredsbevarande uppdraget enligt azerbajdzjans president ilham \u00e4liyev, n\u00e5got som f\u00f6rnekas av armenien. avtalet inneb\u00e4r att armenien drar sig ur de viktiga buffertzonerna som finns mellan nagorno-karabach och armenien. detta inneb\u00e4r ocks\u00e5 att den sj\u00e4lvutropade republiken (kallad artsach av armenierna) skulle ha blivit en isolerad \u00f6 om inte en, av ryssarna bevakad korridor hade uppr\u00e4ttats till armenien. avtalet inneb\u00e4r att azerbajdzjan f\u00e5r tillbaka merparten av de omr\u00e5den som landet f\u00f6rlorade till armenierna p\u00e5 1990-talet. sedan stridigheterna inleddes 2020 uppskattas omkring 5000 soldater p\u00e5 vardera sida ha blivit d\u00f6dade. efter kriget har azeriska soldater \u00e5talats f\u00f6r att ha halshuggit civila och sk\u00e4ndat gravar \n\n\n=== instabil pseudodemokrati ===\nefter sj\u00e4lvst\u00e4ndighetsf\u00f6rklaringen blev ordf\u00f6randen i det azerbajdzjanska kommunistpartiet, gejdar alijev, vald till president 1993. alijev hade en klart dominerande civilpolitisk st\u00e4llning, som vid hans d\u00f6d 2003 \u00f6vertogs av sonen ilham aliyev; de val som h\u00e5llits om presidentposten har h\u00e5rt kritiserats av internationella valobservat\u00f6rer. azerbajdzjan har \u00e4ven pl\u00e5gats sv\u00e5rt av inrikesstridigheter mellan olika politiska grupper (framf\u00f6r allt mellan nationalister och kommunister) och landets politiska situation har tidvis varit mycket instabil. det \u00f6kade auktorit\u00e4ra styret utmynnade under 2013 och 2014 i en rad arresteringar av demokratik\u00e4mpar och f\u00f6respr\u00e5kare f\u00f6r m\u00e4nskliga r\u00e4ttigheter. europaparlamentet har p\u00e5talat den politiska f\u00f6rs\u00e4mringen och f\u00f6reslagit att man ska inf\u00f6ra riktade sanktioner mot regeringen i baku. krav p\u00e5 sanktioner har \u00e4ven v\u00e4ckts av h\u00f6gt uppsatta amerikanska statstj\u00e4nstem\u00e4n, bland andra av den f.d. amerikanska ambassad\u00f6ren i azerbajdzjan, richard kauzlarich. \u00e4ven usa:s president, barack obama, p\u00e5pekade detta n\u00e4r han, under sitt tal i fn, n\u00e4mnde azerbajdzjan som ett exempel p\u00e5 l\u00e4nder d\u00e4r \"lagen g\u00f6r det extremt sv\u00e5rt f\u00f6r ideella organisationer att ens verka.\"\n\n\n== geografi ==\n\nazerbajdzjans geografi domineras av de h\u00f6ga kaukasiska bergen och mellan dessa kural\u00e5glandet runt floderna kuras och aras delta ut i kaspiska havet. den h\u00f6gsta punkten \u00e4r berget bazard\u00fcz\u00fc p\u00e5 4 466 meter \u00f6ver havet och den l\u00e4gsta \u00e4r kaspiska havet p\u00e5 28 meter under havsniv\u00e5n. den st\u00f6rsta sj\u00f6n \u00e4r ming\u00e4\u00e7evirreservoaren, en reservoar anlagd p\u00e5 landets l\u00e4ngsta flod, kura (1 515 kilometer l\u00e5ng, r\u00e4knat fr\u00e5n dess k\u00e4llor i turkiet). klimatet \u00e4r torrt st\u00e4ppklimat i de centrala och \u00f6stra delarna, subtropiskt i syd\u00f6st och tempererat vid kusten. torrperioder f\u00f6rekommer.\nlandet \u00e4r mycket rikt p\u00e5 naturtillg\u00e5ngar som petroleum, naturgas, j\u00e4rnmalm, aluminium, koppar, molybden, alunit, svavelkis och stensalt.\n\n\n== statsskick och politik ==\nazerbajdzjan \u00e4r officiellt en demokratisk republik, men president\u00e4mbetet inneb\u00e4r mycket stor makt. utrikespolitiska institutet (ui) beskriver landet som en diktatur.  valen i landet \u00e4r h\u00e5rt kritiserade av internationella valobservat\u00f6rer. presidentposten har sedan landets sj\u00e4lvst\u00e4ndighet innehafts i tio \u00e5r av gejdar alijev f\u00f6r att vid dennes d\u00f6d 2003 i praktiken \u00e4rvas av hans son ilham alijev. den politiska situationen \u00e4r mycket instabil; dels p\u00e5 grund av konflikten med armenien ang\u00e5ende omr\u00e5det nagorno-karabach, dels p\u00e5 grund av inrikes stridigheter mellan olika politiska grupper (framf\u00f6r allt mellan nationalister och kommunister).\nazerbajdzjan hade \u00e5r 2015 fler politiska f\u00e5ngar \u00e4n ryssland och vitryssland tillsammans och hamnade p\u00e5 plats 162 av 180 i en granskning av pressfriheten i olika l\u00e4nder.den azerbajdzjanska regeringen under president i\u0307lham aliyev f\u00f6rblir ytterst auktorit\u00e4r och visar inga tecken till att mjukna, trots upprepade protester fr\u00e5n en rad internationella organisationer. efter h\u00e5rt kritiserade parlamentsval 2015 och 2020 har regeringen fortsatt att f\u00e4ngsla oppositionella och tysta kritiska medier.\n\n\n=== f\u00f6rsvarsv\u00e4sende ===\n\nazerbajdzjan antog 2010 en f\u00f6rsvarsdoktrin som fokuserar p\u00e5 konflikten med armenien om nagorno-karabach. \"den armeniska ockupationen av azerbajdzjanskt territorium\" lyfts fram som det viktigaste hotet mot landet. samtidigt har regeringens talespersoner upprepade g\u00e5nger l\u00e5tit f\u00f6rst\u00e5, att om inte en politisk l\u00f6sning av denna konflikt kan ske \u00e5terst\u00e5r bara ett milit\u00e4rt alternativ. mellan 2009 och 2012 f\u00f6rdubblades azerbajdzjan f\u00f6rsvarsbudget. men korruptionen inom f\u00f6rsvarsministeriet \u00e4r endemisk och \u00f6kade anslag betyder i azerbajdzjan inte alltid \u00f6kad milit\u00e4rf\u00f6rm\u00e5ga.\n\n\n=== administrativ indelning ===\n\nazerbajdzjan \u00e4r indelat i 59 distrikt (rayonlar) och 11 st\u00e4der (\u015f\u0259h\u0259rl\u0259r) samt den autonoma republiken (muxtar respublika) nachitjevan, som \u00e4r uppdelad i sju distrikt och en stad.\n\n\n== ekonomi ==\n\nunder 1990-talet var azerbajdzjans ekonomi helt f\u00f6rst\u00f6rd efter sovjetunionens fall. kriget mot armenien f\u00f6rsv\u00e5rade situationen \u00e4nnu mer, men det dr\u00f6jde inte l\u00e4nge innan landets oljeindustri kom ig\u00e5ng. \u00f6kande intressen fr\u00e5n internationella oljebolag ledde till att landet b\u00f6rjade utvecklas, tack vare sina naturtillg\u00e5ngar.\nazerbajdzjans ekonomiska tillv\u00e4xt har \u00f6kat kraftigt p\u00e5 senaste tid. azerbajdzjan exporterar 430 000 fat olja per dag och r\u00e4knas som en av europas st\u00f6rsta oljeexport\u00f6rer. oljeinkomsterna f\u00f6rdelas emellertid oj\u00e4mnt inom befolkningen och detta har lett till att landet har h\u00f6g arbetsl\u00f6shet och utbredd fattigdom. korruptionen i landet orsakar stora problem f\u00f6r ekonomin, speciellt i skattesystemet och detta har lett till fattigdom. men efter regeringens stora reformer under 2008 har korruptionen minskat med 23 % j\u00e4mf\u00f6rt med 2005. den h\u00f6ga inflationen i landet tvingade regeringen att inf\u00f6ra nya manat som designades av euro-designern robert kalina. under 2010 motsvarade en azn ca 10 svenska kronor.\nazerbajdzjan har samma problem med att \u00f6verg\u00e5 fr\u00e5n planekonomi till marknadsekonomi som flera andra tidigare sovjetrepubliker, men den inrikespolitiska os\u00e4kerheten och konflikten med armenien \u00e4r ytterligare hinder i utvecklingen. under 2007/2008 toppade azerbajdzjan v\u00e4rldsbankens rankning g\u00e4llande ekonomisk utveckling med en \u00f6kning p\u00e5 11 %.\nlandets st\u00f6rsta exportvara \u00e4r petroleum, f\u00f6ljt av andra naturtillg\u00e5ngar. man har f\u00f6rhandlat fram avtal med utl\u00e4ndska f\u00f6retag om att utvinna oljan. detta ger m\u00f6jlighet att f\u00e5 in utl\u00e4ndskt kapital i landet f\u00f6r att kunna utveckla \u00e4ven andra industriella branscher, s\u00e5 att man inte ska vara fullst\u00e4ndigt beroende av oljepriserna. \nazerbajdzjan \u00e4r genomfartsland f\u00f6r narkotika (opiater) fr\u00e5n sydv\u00e4stra asien till ryssland.\n76 % av elektriciteten produceras av fossila br\u00e4nslen som olja; resten framst\u00e4lls med vattenkraft och vindkraft.\n\n\n== demografi ==\n\n\n=== befolkningsstorlek ===\nazerbajdzjan har 9 411 800 inv\u00e5nare. denna siffra \u00e4r emellertid os\u00e4ker p\u00e5 grund av de m\u00e5nga internflyktingarna och nagorno-karabachs oklara status och inv\u00e5narantal. den genomsnittliga befolkningst\u00e4theten \u00e4r 98 inv\u00e5nare per km\u00b2. det t\u00e4tast befolkade omr\u00e5det \u00e4r apsjeronhalv\u00f6n, medan vissa sv\u00e5rtillg\u00e4ngliga bergsomr\u00e5det har betydligt l\u00e4gre folkt\u00e4thet, d\u00e5 omkring 51 procent av befolkningen bor i st\u00e4der, av vilka en fj\u00e4rdedel i huvudstaden baku.  \n\n\n=== religion ===\ncirka 95 procent av befolkningen \u00e4r muslimer (av dessa \u00e4r 85 procent shia- och 15 procent sunnimuslimer). de st\u00f6rsta kristna trossamfunden \u00e4r de rysk-ortodoxa (3,8 procent 1998) och armenisk-apostoliska kyrkorna. den sistn\u00e4mnda (med 2,3 procent) finns enbart i nagorno-karabach. \n\n\n=== armenier ===\nenligt unhcr flydde 360 000 armenier fr\u00e5n azerbajdzjan mellan \u00e5ren 1988-93. detta skedde som en f\u00f6ljd av pogromer, etniskt rensning och som en konsekvens av kriget i nagorno-karabach.\n\n\n== kultur ==\n\nazerbajdzjansk musik innefattar olika stilar med ursprung i musik fr\u00e5n kaukasien, centralasien och iran. azerbajdzjansk musik har ocks\u00e5 mycket gemensamt med den armeniska och persiska musiken. den klassiska azerbajdzjanska musiken \u00e4r mu\u011fam, som vanligen \u00e4r en upps\u00e4ttning av poesi med instrumentala mellanspel. azerisk mu\u011fam inbegriper musikalisk improvisation. alim qasimov \u00e4r den fr\u00e4mste mu\u011fams\u00e5ngaren i azerbajdzjan. han har sl\u00e4ppt nio album och har haft konserter i bl.a. usa, frankrike, storbritannien, tyskland, belgien, spanien, brasilien och iran.\nen annan azerisk musikstil \u00e4r meyxana. bland traditionella musikinstrument m\u00e4rks str\u00e4nginstrumenten tar, kamantja, oud och saz, bl\u00e5sinstrumentet balaban, trummorna ghaval och naghara, samt zurna, garmon, tutek, daf och dhol. asjig \u00e4r resande poeter som sjunger, spelar saz och ber\u00e4ttar historier. de mest k\u00e4nda azeriska musikerna \u00e4r jazzs\u00e5ngerskan aziza mustafa zadeh och hennes far vagif mustafa zadeh, vilka \u00e4r ganska popul\u00e4ra internationellt i jazzkretsar.\n\u00e5r 2008 deltog azerbajdzjan i eurovision song contest f\u00f6r f\u00f6rsta g\u00e5ngen. elnur h\u00fcseynov & samir javadzadeh blev utvalda med l\u00e5ten \"day after day\", som i finalen slutade p\u00e5 en \u00e5ttonde plats. \u00e5ret efter var de tillbaka igen, den h\u00e4r g\u00e5ngen med svensk-iranska arash & azerbajdzjanska aysel som slutade p\u00e5 tredje plats i finalen med l\u00e5ten \"always\". \u00e5r 2010 \u00e5terkom de till oslo, den h\u00e4r g\u00e5ngen med den svenskskrivna l\u00e5ten \"drip drop\" framf\u00f6r av azerbajdzjanska safura. l\u00e5ten skrevs av bland annat anders bagge. i finalen 2010 slutade landet p\u00e5 femte plats. azerbajdzjan vann 2011 \u00e5rs upplaga av eurovision song contest med l\u00e5ten \"running scared\" som framf\u00f6rdes av eldar qas\u0131mov och nigar dzjamal. den 57:e upplagan av eurovision song contest 2012 \u00e4gde rum den 22, 24 och 26 maj 2012 i baku, azerbajdzjan.\nh\u00f6sten 2008 debuterade landet i eurovision dance contest. det blev en femte plats av totalt 14. det beslutades att azerbajdzjan skulle arrangera denna t\u00e4vling 2009, men p\u00e5 grund av l\u00e5gt deltagarintresse blev den uppskjuten ett \u00e5r fram\u00e5t, f\u00f6r att sedan bli uppskjuten igen, den h\u00e4r g\u00e5ngen p\u00e5 obest\u00e4md framtid.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r azerbajdzjan.\nazerbajdzjan links news\nazerbajdzjan photo gallery\nazerbajdzjan economy"