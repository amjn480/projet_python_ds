"house of cards - gli intrighi del potere (house of cards) \u00e8 una serie televisiva statunitense, concepita e prodotta da beau willimon. \u00e8 un adattamento dell'omonima miniserie televisiva prodotta dalla bbc, a sua volta basata sull'omonimo romanzo di michael dobbs. prodotta per sei stagioni, \u00e8 stata pubblicata sulla piattaforma di streaming netflix dal 1\u00ba febbraio 2013 al 2 novembre 2018.\nla serie \u00e8 ambientata nell'odierna washington e segue le vicende di frank underwood (kevin spacey), un democratico eletto nel quinto distretto congressuale della carolina del sud e capogruppo di maggioranza (majority whip) della camera dei rappresentanti. dopo essersi visto sottratto il posto di segretario di stato che il neopresidente gli aveva promesso, frank d\u00e0 inizio ad un giro di intrighi per giungere ai vertici del potere americano, aiutato da sua moglie claire (robin wright) e dal fidato doug stamper (michael kelly). la serie tratta di temi quali lo spietato pragmatismo, la manipolazione, il tradimento e il potere.la serie ha riscontrato fin da subito un successo sia presso la critica che il pubblico. per la sua prima stagione ha ricevuto 9 nomination ai primetime emmy award, diventando la prima serie tv distribuita online a ricevere tante nomination. in totale, la serie ha ricevuto 33 nomination tra cui quelle per \"migliore serie drammatica\", \"migliore attore protagonista\" per kevin spacey, \"miglior attrice protagonista\" per robin wright e \"miglior regia in una serie drammatica\" per david fincher. inoltre, la serie ha ricevuto 8 nomination ai golden globe, tra cui uno vinto nel 2014 da robin wright come \"miglior attrice in una serie televisiva drammatica\" e un altro vinto l'anno successivo da kevin spacey come \"miglior attore in una serie televisiva drammatica\".il 30 ottobre 2017, a seguito della accuse di molestie mosse contro kevin spacey, netflix ha annunciato che la sesta stagione sarebbe stata l'ultima della serie. il 3 novembre netflix rende noto il licenziamento dell'attore protagonista. il 4 dicembre la casa di produzione annuncia che la realizzazione di una sesta e ultima stagione senza spacey sarebbe cominciata agli inizi del 2018. l'ultima stagione viene infine resa disponbile sul servizio streaming il 2 novembre 2018.\n\n\n== trama ==\n\n\n=== prima stagione ===\nfrank underwood \u00e8 stato eletto per l'undicesima volta consecutiva deputato al congresso nel v distretto della carolina del sud, ma \u00e8 stanco delle faccende parlamentari e vorrebbe fare il grande salto. l'occasione giusta gli si presenta quando garrett walker intende candidarsi alla presidenza degli stati uniti: frank assume il controllo della sua campagna, ottenendo da walker la promessa della nomina a segretario di stato in caso di vittoria.\nwalker viene eletto 45\u00ba presidente degli stati uniti, ma a sorpresa decide che il posto di segretario di stato andr\u00e0 a michael kern, perch\u00e9 ha ritenuto opportuno che frank rimanesse al congresso per assicurare l'approvazione delle leggi. deluso dall'improvviso cambio di rotta e consapevole che \u00e8 giunto il momento di ambire alle posizioni che contano, frank decide di mettere in atto un piano per eliminare tutti coloro i quali gli hanno remato contro. a dargli man forte la moglie claire, da sempre assetata del potere che un marito presidente potrebbe darle, e la giornalista zoe barnes, conosciuta per caso durante una prima a teatro. sfruttando le ambizioni della giovane reporter, frank comincia a farle avere esclusive top secret come la bozza della discussa riforma dell'istruzione. per assicurarsi la fedelt\u00e0 della ragazza, frank diventa anche il suo amante e le fa credere di poterla soddisfare in tutto. grazie alla scoperta del vecchio editoriale di un giornale del college, frank riesce a ottenere le dimissioni di kern da segretario di stato e a far dirottare al suo posto catherine durant, una donna molto vicina a lui.\nsuccessivamente frank mette nel mirino il vicepresidente jim matthews, il quale per accettare l'incarico ha lasciato vacante il posto di governatore della pennsylvania. frank convince il giovane deputato peter russo a candidarsi come governatore e sovrintende personalmente la sua campagna elettorale. l'intenzione per\u00f2 \u00e8 quella di sfruttare le debolezze caratteriali di peter, falcidiato da problemi di alcol e droga, per farlo estromettere dalla campagna e costringere matthews a lasciare la vicepresidenza per evitare una vittoria repubblicana. di fronte alla tenacia di peter, il quale non intende mollare una campagna elettorale ormai irrimediabilmente compromessa, frank lo uccide avviandogli l'automobile chiusa in un garage con lui svenuto dentro, inscenando cos\u00ec un suicidio.\nl'ultimo ostacolo che si para davanti a frank sulla strada verso la vicepresidenza \u00e8 raymond tusk, un imprenditore nel settore nucleare a cui il presidente walker ha intenzione di affidare l'incarico. frank viene mandato in avanscoperta e scopre che in realt\u00e0 era tutto un trucco: il presidente voleva proprio frank come vice, mentre tusk era solo colui il quale doveva dare il proprio parere a walker sull'idea. frank si dimostra leale al presidente ed \u00e8 per questo motivo che walker lo nomina vicepresidente, con il benestare di tusk. nel finale di stagione, underwood \u00e8 nominato vicepresidente in sostituzione di matthews.\n\n\n=== seconda stagione ===\nunderwood assume la posizione di vicepresidente degli stati uniti. nel corso della stagione, affronta sfide con ambiziosi uomini d'affari, contro il governo cinese e il congresso stesso, continuando a perseguire le sue aspirazioni politiche. la trama ruota intorno alle battaglie contro il miliardario raymond tusk (gerald mcraney), che cerca di mantenere la sua posizione come braccio destro di walker, e contro il suo ex direttore della comunicazione, remy danton (mahershala ali), che \u00e8 ora un lobbista alle dipendenze di tusk.\nall'inizio della stagione, underwood sta cercando di cancellare tutti i collegamenti con la morte di russo gettando sotto a un treno barnes, e facendo arrestare il suo collega e amante lucas goodwin (sebastian arcelus) per cyberterrorismo. un altro compito iniziale di underwood \u00e8 provvedere alla propria sostituzione come chief whip sostenendo jacqueline sharp (molly parker).\nverso la fine della stagione, underwood orchestra la caduta di walker pur sostenendolo pubblicamente e nel finale, il presidente walker si dimette permettendo a frank di succedergli come presidente degli stati uniti.\n\n\n=== terza stagione ===\nla stagione incomincia con underwood alla presidenza ma sei mesi dopo l'inizio del suo mandato, \u00e8 impopolare tra i cittadini e il congresso sta bloccando i suoi tentativi di far approvare proposte legislative. egli ha intenzione di lasciare come eredit\u00e0 un'importante riforma del lavoro chiamata america works, ma la leadership democratica del congresso si rifiuta di sostenerlo comunicandogli il mancato sostegno alle prossime elezioni. frank nomina claire ambasciatore degli stati uniti alle nazioni unite, ma la sua nomina viene revocata dopo che lei fa una gaffe durante un'udienza del senato.\nunderwood annuncia che non correr\u00e0 per la rielezione, ma quando non riesce a ottenere l'approvazione di un disegno di legge al congresso lo usa come motivo per rimangiarsi la promessa di non ricandidarsi nel 2016. il procuratore generale heather dunbar (elizabeth marvel) annuncia che correr\u00e0 per la nomina presidenziale dando battaglia a underwood. dopo un dibattito presidenziale, in cui underwood umilia pubblicamente la chief whip sharp, ella si vendica, sostenendo la campagna di dunbar che tuttavia perder\u00e0 le primarie contro frank che diviene ufficialmente il candidato democratico alla corsa presidenziale del 2016.\nnel frattempo, il matrimonio degli underwood sta vacillando. claire comincia a mettere in discussione il suo amore verso il marito e il tutto sfocia in una drammatica lite nello studio ovale in cui il marito le dice che lei \u00e8 niente senza di lui, portando claire a lasciarlo. \n\n\n=== quarta stagione ===\nunderwood si rende conto che ha bisogno di claire per vincere e la convince a tornare con la promessa di sostenere la sua candidatura per un distretto congressuale in texas. tra i due coniugi incomincia una serie di ripicche e vendette fino a quando stipulano un accordo: claire appogger\u00e0 la campagna di frank ma solo alla condizione di correre con lui come vicepresidente, frank respinge con rabbia l'idea.\nlucas goodwin \u00e8 uscito dal carcere ed \u00e8 in cerca di vendetta per la morte di barnes; durante un comizio pubblico spara a underwood colpendolo al fegato e uccidendo l'agente dei servizi segreti meechum, che tuttavia prima di soccombere alle sue ferite, riesce a ferirlo mortalmente. underwood viene ricoverato in ospedale per un intervento chirurgico immediato e cade in coma, ma presto si scopre che ha bisogno di un trapianto di fegato. stamper riesce a collocarlo in cima alla lista dei trapianti salvandogli la vita e, una volta ripresosi, francis accetta di lasciare che claire si candidi come suo vicepresidente.\ndunbar ha abbandonato la corsa a causa della pubblica scoperta di un incontro che lei aveva avuto con goodwin pochi giorni prima dell'attentato alla vita di underwood. frank pianifica di utilizzare la nsa per ottenere illegalmente informazioni dagli elettori e per spiare il candidato repubblicano, will conway (joel kinnaman). questo accade mentre underwood e claire battagliano per una legge controversa sul controllo delle armi, al solo scopo di creare un'atmosfera abbastanza divisiva.\nquando un gruppo di americani, estremisti fedeli al gruppo terrorista islamico caliphate organization (ico) rapiscono una famiglia di periferia, underwood permette a conway di negoziare con loro, rendendo il suo avversario un eroe agli occhi dei cittadini. poco dopo, tuttavia, underwood viene colpito da due crisi contemporaneamente: il leader di ico ordina ai suoi seguaci di uccidere uno degli ostaggi e il giornalista tom hammerschmidt (boris mcgiver) espone i crimini di underwood nel quotidiano washington herald. di fronte al disonore e a un possibile impeachment, underwood decide di dichiarare guerra all'ico e consentire al pubblico di vedere l'ostaggio morire al fine di distrarlo dallo scandalo, creando un'atmosfera di timore diffuso che lui e claire possono sfruttare nelle settimane prima dell'elezione.\n\n\n=== quinta stagione ===\nnei giorni antecedenti alle elezioni, underwood spinge il congresso a dichiarare formalmente guerra alla ico e ordina di uccidere uno dei terroristi e far sembrare che fosse morto durante la cattura. underwood \u00e8 ancora in svantaggio nei sondaggi e la notte delle elezioni sembra perdere contro conway, ma con l'aiuto di stamper e della stratega della campagna leann harvey (neve campbell), underwood ordina all'appaltatore nsa aidan macallan (damian young) di organizzare un attacco informatico in diversi seggi elettorali. egli utilizza anche il timore di un possibile attacco terroristico per pressare i governatori del tennessee e l'ohio per fermare la votazione. il piano funziona e i due stati si rifiutano di dichiarare un vincitore trascinando l'elezione irrisolta per diverse settimane.\nla presidenza underwood viene dichiarata terminata, ma poich\u00e9 le elezioni sono state sospese e n\u00e9 underwood, n\u00e9 conway hanno ricevuto abbastanza voti, viene nominata presidente facente funzioni claire. underwood tenta di convincere il deputato dell'arizona alex romero (james martinez) a votare a suo favore, ma quando underwood si rifiuta di aiutarlo, romero forma un comitato per metterlo sotto accusa.\ngli underwood ricattano, assieme al responsabile della campagna di conway, mark usher (campbell scott), il candidato repubblicano, sulla base di registrazioni audio di conway che inveisce verso un pilota e del suo candidato alla vice presidenza ted brockhart (colm feore) che aveva minacciato di uccidere frank. una volta che usher comincia a lavorare per loro, vengono pubblicati i nastri che costano a conway l'elezione. underwood \u00e8 ora presidente eletto, ma il suo passato ancora una volta torna a perseguitarlo quando hammerschmidt scrive una storia che lo collega alla morte di barnes.\nquando il comitato di romero intensifica la sua indagine, underwood tenta di deviare l'attenzione del pubblico sulle truppe inviate in siria con il pretesto di prevenire un attacco terroristico. ci\u00f2 provoca la reazione del segretario di stato durant che decide di testimoniare contro di lui; prima che lei possa farlo tuttavia, underwood la spinge gi\u00f9 da una rampa di scale, mandandola in coma. quando l'ex presidente walker testimonia circa il ruolo di underwood nel riciclaggio di soldi cinesi, underwood sbalordisce il comitato dimettendosi dalla presidenza. quando claire gli chiede una spiegazione, underwood rivela che la sua decisione \u00e8 parte di un piano per garantire che essi possano controllare il paese negli anni a venire: claire dalla casa bianca e lui dal settore privato. stamper inoltre viene convinto da claire a confessare di aver ucciso barnes.\nper il piano di underwood \u00e8 tuttavia necessario che claire dia la grazia presidenziale a lui e a stamper ricevendo la promessa da quest'ultima, ma tuttavia non facendo alcuna menzione di loro durante il suo primo discorso alla nazione come presidente. infuriato, underwood, trasferitosi in albergo, la chiama diverse volte, ma ogni volta lei lo rifiuta facendogli pensare di essere stato abbandonato. frank rompe la quarta parete e dice: \"se non mi perdona, ia uccido\". in quei momenti, claire si appropria dello studio ovale e, rivolgendosi allo spettatore, dice che ora \u00e8 arrivato il suo turno.\n\n\n=== sesta stagione ===\ncon l'apertura della sesta stagione si scoprono molte cose: sono passati 100 giorni da quando claire ha assunto la presidenza e frank \u00e8 morto in circostanze non del tutto chiarite, dopo che una notte si \u00e8 presentato furioso alla casa bianca urlando a claire di rispettare il piano. nel corso della stagione si scopre che underwood era in affari con bill e annette shepherd, due ereditieri miliardari ai quali aveva promesso una legge sul petrolio con la quale frank e claire avrebbero assunto il controllo sia della casa bianca sia del settore privato. nel corso della stagione, claire si afferma come prima donna presidente della storia americana, molto spesso con metodi non diversi da quelli usati dal marito defunto: \u00e8 proprio lei infatti a ordinare l'omicidio del segretario di stato catherine durant, della sua consigliera personale jane davis e del giornalista tom hammerschmidt, rei di essere a conoscenza delle malefatte da lei compiute assieme all'ex presidente. \ndopo la dipartita di frank, la responsabilit\u00e0 della memoria dell'ex presidente passa a claire, la cui posizione \u00e8 di condanna e distaccamento, tanto da rinunciare al cognome underwood e presentarsi agli occhi del mondo come presidente hale.\ndurante la stagione, claire svela d'essere incinta della figlia di frank (concepita col suo sperma congelato dopo la sua morte) e alla fine scopre che \u00e8 stato il suo fedele braccio destro doug stamper che ha preso la decisione di assassinare underwood una notte in cui l'ex presidente ha mostrato l'intenzione di uccidere la moglie. doug non poteva permettere che colui al quale aveva dato tutto diventasse l'assassino pi\u00f9 famoso d'america e del mondo e ha deciso di ucciderlo per proteggere il nome e l'eredit\u00e0 di frank underwood. schiacciato dal peso di quello che ha fatto, l'uomo minaccia claire con un tagliacarte salvo pentirsene subito e scusarsi, ma la donna glielo strappa dalle mani e lo pugnala uccidendolo, dispiaciuta di essere obbligata a eliminare l'uomo che, come lei, per decenni \u00e8 stato vittima della malvagit\u00e0 di frank underwood.\n\n\n== episodi ==\n\n\n== personaggi e interpreti ==\n\n\n=== personaggi principali ===\nfrancis \"frank\" j. underwood (stagioni 1-5), interpretato da kevin spacey. deputato del 5\u00ba distretto congressuale della carolina del sud presso la camera dei rappresentanti. \u00e8 il capogruppo di maggioranza (majority whip) nella prima stagione, vicepresidente degli stati uniti nella seconda e 46\u00ba presidente degli stati uniti dalla terza alla quinta stagione.\nclaire underwood (stagioni 1-6), interpretata da robin wright. moglie di frank underwood. nella prima stagione dirige la clean water initiative, un'organizzazione non-governativa, per poi assumere il ruolo di second lady (in qualit\u00e0 di moglie del vicepresidente) nella seconda stagione. nella terza diviene ambasciatrice presso le nazioni unite e first lady, ruolo che conserva fino alla quinta stagione. nella quinta diviene vicepresidente e, infine, nell'ultima stagione 47\u00ba presidente degli stati uniti.\ndouglas \"doug\" stamper (stagioni 1-6), interpretato da michael kelly. irremovibile e fedele assistente, prima, e capo di gabinetto, poi, del presidente francis underwood e suo confidente. sostituito da remy danton nella terza stagione a causa del suo ferimento ritorna alla fine della stagione.\nzoe barnes (stagione 1, guest star nelle stagioni 2, 4), interpretata da kate mara. giornalista e reporter del the washington herald e poi di slugline. stringe una relazione intima con frank underwood al fine di ottenere notizie. in cambio, lei fa trapelare notizie per conto di underwood.\npeter russo (stagione 1, guest star stagione 4), interpretato da corey stoll. deputato del partito democratico eletto nel 1\u00ba distretto congressuale della pennsylvania e dipendente da droga e alcool.\nremy danton (stagioni 1-4), interpretato da mahershala ali. avvocato della glendon hill e lobbista che lavora per conto della sancorp, compagnia di gas naturale, e poi di raymond tusk. in precedenza era stato direttore delle comunicazioni per francis underwood. torna come capo di gabinetto temporaneo nella terza stagione.\ngarrett walker (stagioni 1-2, ricorrente stagione 4, guest star stagione 5), interpretato da michael gill. 45\u00ba presidente degli stati uniti ed ex governatore del colorado. ripone la sua fiducia in frank underwood ma non ne coglie gli intrighi.\ntom hammerschmidt (stagioni 1, 4-6, ricorrente stagione 2), interpretato da boris mcgiver. direttore del the washington herald. nella quarta stagione apre un'indagine sulle azioni di frank underwood.\nrachel posner (stagioni 1-2, ricorrente stagione 3), interpretata da rachel brosnahan. prostituta che, rimasta legata a doug stamper, cerca di iniziare una vita migliore.\nedward meechum (stagioni 1-4), interpretato da nathan darrow. autista e guardia del corpo dei coniugi underwood.\nlinda vasquez (stagioni 1-2, guest stagione 6), interpretata da sakina jaffrey. capo di gabinetto del presidente walker.\ngillian cole (stagione 1, guest stagione 2), interpretata da sandrine holt. capo dell'organizzazione world well inizia a lavorare per claire underwood nella prima stagione.\nlucas goodwin (stagioni 1-2, 4), interpretato da sebastian arcelus. giornalista del the washington herald e fidanzato di zoe barnes.\nchristina gallagher (stagione 1, ricorrente stagione 2), interpretata da kristen connolly. segretaria e amante del deputato peter russo nella prima stagione e membro dello staff presidenziale nella seconda.\njanine skorsky (stagione 1-2, 6, guest stagione 4), interpretata da constance zimmer. giornalista del the washington herald\ncatherine \"cathy\" durant (stagione 2-6, ricorrente stagione 1), interpretata da jayne atkinson. senatrice democratica della louisiana e segretaria di stato.\nraymond tusk (stagione 2, ricorrente stagioni 1, 4, guest stagione 5), interpretato da gerald mcraney. miliardario con grande potere di influenza sul presidente walker.\njacqueline \"jackie\" sharp (stagioni 2-4), interpretata da molly parker. deputata della california e successore di frank underwood come capogruppo al congresso.\nayla sayyad (stagione 2, ricorrente stagione 3), interpretata da mozhan marn\u00f2. reporter del wall street telegraph presso la casa bianca.\ngavin orsay (stagioni 2-3), interpretato da jimmi simpson. hacker informatico costretto alle dipendenze del fbi.\nseth grayson (stagione 3-6, ricorrente stagione 2), interpretato da derek cecil. membro dello staff degli underwood e poi portavoce della casa bianca.\nheather dunbar (stagioni 3-4, ricorrente stagione 2), interpretata da elizabeth marvel. solicitor general degli stati uniti e candidata alle primarie nella terza stagione.\nthomas yates (stagioni 3-5), interpretato da paul sparks. scrittore assunto da frank underwood per la stesura di un libro sul programma america works. rimane come autore di discorsi e amante di claire.\nviktor petrov (stagione 3, ricorrente stagione 4-6), interpretato da lars mikkelsen. presidente della federazione russa.\nkate baldwin (stagione 3, ricorrente stagione 4, guest stagione 5), interpretata da kim dickens. capo della redazione politica del wall street telegraph\nleann harvey (stagioni 4-5), interpretata da neve campbell. consulente politico assunta da claire e poi direttrice della campagna elettorale degli underwood.\nwilliam \"will\" conway (stagioni 4-5), interpretato da joel kinnaman. candidato alla presidenza per il partito repubblicano.\nhannah conway (stagione 5, ricorrente stagione 4), interpretata da dominique mcelligott. moglie di will conway.\naidan macallan (stagione 5, ricorrente stagione 4), interpretato da damian young. esperto di dati e dipendente della rsa.\njane davis (stagione 5-6), interpretata da patricia clarkson. sottosegretaria al commercio internazionale con molti legami sfruttati poi dagli underwood.\nmark usher (stagione 5-6), interpretato da campbell scott. inizialmente direttore della campagna di conway e poi consigliere speciale degli underwood.\nalex romero (stagione 5), interpretato da james martinez. deputato che dirige la commissione d'inchiesta sul presunto abuso di potere di frank underwood.\nsean jeffries (stagione 5), interpretato da korey jackson. giovane reporter del the washington herald alle dipendenze di tom hammerschimidt\nbill shepherd (stagione 6), interpretato da greg kinnear. miliardario e co-capo, insieme alla sorella, della shepherd unlimited, un conglomerato industriale che per anni ha influenzato la politica americana. preferisce agire nell'ombra per tutelare ad ogni costo i propri interessi.\nannette shepherd (stagione 6), interpretato da diane lane. sorella di bill e co-capo della shepherd unlimited.\nduncan shepherd (stagione 6), interpretato da cody fern. devoto figlio di annette e futuro capo della shepherd unlimited.\n\n\n=== personaggi ricorrenti ===\ndonald blythe (stagione 1-5), interpretato da reed birney.\nbob birch (stagione 1-5), interpretato da larry pine.\nterry womack (stagione 1-4), interpretato da curtiss cook.\nfreddy hayes (stagioni 1-4), interpretato da reg e. cathey.\nmichael kern (stagioni 1-3), interpretato da kevin kilner.\nadam galloway (stagioni 1-2), interpretato da ben daniels.\nmargaret tilden (stagioni 1, 4), interpretata da kathleen chalfant.\nnancy kaufberger (stagioni 1-2), interpretata da elizabeth norment.\ngene clancy (stagione 1), interpretato da lance e. nichols.\nmartin spinella (stagione 1), interpretato da al sapienza.\njim matthews (stagioni 1, 5), interpretato da dan ziskie.\nnathan green (stagioni 2-4), interpretato da jeremy holm.\nhector mendoza (stagioni 2-3), interpretato da benito martinez.\nlisa williams (stagioni 2-3), interpretata da kate lyn sheil.\npatricia walker (stagione 2), interpretata da joanna going.\ndaniel lanagin (stagione 2), interpretato da gil birmingham.\nxander feng (stagione 2), interpretato da terry chen.\nconnor ellis (stagione 2), interpretato da samuel page.\nmegan hennessey (stagione 2), interpretato da libby woodbridge.\naugustus underwood (stagioni 2, 5), interpretato da malcolm madera.\ngary stamper (stagione 3), interpretato da kelly aucoin.\nelizabeth hale (stagione 4), interpretata da ellen burstyn.\ndoris jones (stagione 4-5), interpretata da cicely tyson.\ngenerale brockhart (stagione 4-5), interpretato da colm feore.\n\n\n== produzione ==\n\n\n=== ideazione ===\nhouse of cards \u00e8 basata sull'omonima miniserie televisiva in quattro puntate, trasmessa nel 1990 dalla bbc e interpretata da ian richardson. la miniserie originale \u00e8 a sua volta un adattamento di andrew davies dell'omonimo romanzo scritto da michael dobbs, ex capo di gabinetto di margaret thatcher. la miniserie ha inoltre avuto due sequel: to play the king nel 1993 e the final cut nel 1995.\nil progetto della serie \u00e8 stato annunciato nel marzo del 2011, con spacey come interprete principale e produttore esecutivo. in seguito \u00e8 stato annunciato che david fincher avrebbe diretto l'episodio pilota e che il drammaturgo beau willimon ne avrebbe scritto la sceneggiatura. netflix, nota come servizio internet di video on demand in streaming, ha acquistato i diritti sulla serie con un'offerta superiore rispetto ai canali via cavo amc e hbo. netflix ha ordinato 26 episodi da trasmettere in due stagioni.\nspacey ha definito il metodo di trasmissione da parte di netflix come una \u00abnuova prospettiva\u00bb, e ha spiegato come l'ordine di due intere stagioni da parte di netflix abbia permesso di dare alla serie una maggiore continuit\u00e0: \u00absappiamo esattamente dove stiamo andando\u00bb. sempre sul metodo di trasmissione, beau willimon ha affermato: \u00abquesto \u00e8 il futuro, lo streaming \u00e8 il futuro. la tv non sar\u00e0 tv da qui a cinque anni... tutti saranno in streaming\u00bb.\n\n\n=== casting ===\nil 18 marzo 2011 netflix e media rights capital hanno annunciato che kevin spacey avrebbe recitato in house of cards nel ruolo del parlamentare frank underwood, l'equivalente del personaggio di francis urquhart nella miniserie britannica. l'hollywood reporter ha riportato che robin wright avrebbe interpretato la moglie di underwood, l'equivalente di elizabeth urquhart. il 1\u00ba febbraio 2012 \u00e8 stato annunciato che kate mara era stata scritturata per la parte della giornalista zoe barnes, mentre kristen connolly per quella della segretaria di russo. il 16 marzo 2012 \u00e8 stata annunciata sakina jaffrey nel ruolo di linda vasquez. il 20 marzo 2012, a constance zimmer \u00e8 stata assegnata la parte di una giornalista scolastica che viene coinvolta in uno scandalo politico. il 29 marzo michael gill ha avuto il ruolo del presidente garrett walker e sua moglie jayne atkinson quella della senatrice catherine durant. in seguito sandrine holt ha ottenuto il ruolo di gillian, capo di un'organizzazione che fornisce acqua potabile a paesi del terzo mondo, mentre mahershala ali quello del lobbista remy danton.\n\n\n=== riprese ===\nle riprese della prima stagione hanno avuto inizio nel gennaio del 2012 nella contea di harford, nel maryland.\n\n\n== distribuzione ==\nl'intera prima stagione, composta da tredici episodi, \u00e8 stata resa disponibile il 1\u00ba febbraio 2013 su netflix. la seconda stagione \u00e8 stata pubblicata il 14 febbraio 2014; il 4 febbraio, netflix ha reso noto la produzione di una terza stagione che \u00e8 stata trasmessa il 27 febbraio 2015.\nla quarta stagione \u00e8 stata confermata nell'aprile 2015 per l'anno successivo. il 15 dicembre 2015, con un teaser lanciato durante un dibattito politico tra i candidati alle primarie repubblicane, \u00e8 stata annunciata la data di pubblicazione della quarta stagione: 4 marzo 2016. assieme al video \u00e8 stato lanciato anche il sito dedicato, in cui si pu\u00f2 sostenere la campagna elettorale del protagonista, con tanto di spille e banner di supporto.a gennaio 2016 netflix ha annunciato di aver rinnovato la serie per una quinta stagione che ha esordito il 30 maggio 2017. nell'occasione lo sceneggiatore beau willimon ha deciso di lasciare la serie.il 16 ottobre 2017 a baltimora \u00e8 incominciata la produzione della sesta stagione. dopo le accuse di abusi sessuali rivolte al protagonista kevin spacey nel corso dello stesso mese, netflix e media rights capital, societ\u00e0 produttrice della serie, il 30 ottobre 2017 confermano la chiusura al termine della sesta stagione; il giorno dopo la produzione viene sospesa a tempo indeterminato. la sesta e ultima stagione \u00e8 stata pubblicata il 2 novembre 2018.\n\n\n=== in italia ===\nfin dalla sua prima stagione nel 2013, la serie \u00e8 stata acquisita per l'italia da sky italia, che l'ha trasmessa dal 9 aprile 2014 su sky atlantic, mantenendone i diritti in esclusiva per dieci anni. la sesta e ultima stagione \u00e8 stata pubblicata negli stati uniti il 2 novembre 2018 con la serie che, sebbene fosse in mano a sky, con il tempo non era pi\u00f9 reperibile on demand n\u00e9 nel bouquet di sky n\u00e9 su now. a cinque anni esatti dall'ultima stagione, il 2 novembre 2023 netflix si riprese i diritti della serie per l'italia, pubblicando e rendendo disponibili tutte le sei stagioni sul catalogo italiano della piattaforma.\n\n\n== accoglienza ==\ni primi due episodi della serie sono stati elogiati da parte dei critici che hanno potuto assistere a un'anteprima il 16 gennaio. serienytt li ha apprezzati dicendo che \u00abfanno tutto bene\u00bb, mentre nrk ha affermato che netflix \u00abha alzato la posta per il 2013\u00bb. tra i fan della serie figura anche barack obama, che il 14 febbraio 2014 ha inviato un messaggio su twitter in cui invitava i propri follower a non scrivere spoiler (anticipazioni) sulla seconda stagione che sarebbe stata pubblicata il giorno seguente.\n\n\n== note ==\n\n\n== altri progetti ==\n\n wikiquote contiene citazioni di o su house of cards - gli intrighi del potere\n wikimedia commons contiene immagini o altri file su house of cards - gli intrighi del potere\n\n\n== collegamenti esterni ==\n\n sito ufficiale, su netflix.com. \n(en) house of cards, su enciclopedia britannica, encyclop\u00e6dia britannica, inc. \n house of cards - gli intrighi del potere, su mymovies.it, mo-net srl. \n house of cards - gli intrighi del potere, su il mondo dei doppiatori, antoniogenna.net. \n(en) house of cards - gli intrighi del potere, su imdb, imdb.com. \n(en) house of cards - gli intrighi del potere, su rotten tomatoes, fandango media, llc. \n(en) house of cards - gli intrighi del potere, su metacritic, red ventures. \n(en) house of cards - gli intrighi del potere, su tv.com, red ventures (archiviato dall'url originale il 1\u00ba gennaio 2012). \nsito ufficiale di netflix non funzionante"