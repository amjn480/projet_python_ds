"november \u00e4r \u00e5rets elfte m\u00e5nad i den gregorianska kalendern och har 30 dagar. den inneh\u00e5ller \u00e5rets 305:e till 334:e dag (306:e till 335:e vid skott\u00e5r). namnet kommer fr\u00e5n latinet och betyder den nionde m\u00e5naden. november kallades f\u00f6rr i sverige f\u00f6r vinterm\u00e5nad (se gammelnordiska kalendern), och i danmark slagtem\u00e5ned. i japan kallades m\u00e5naden shimo tsuki (\u971c\u6708, frostm\u00e5nad) i den gamla japanska kalender som den 1 januari 1873 avskaffades och ersattes av den gregorianska kalendern.\n\n\n== det h\u00e4nder i november ==\n\n\n=== astronomi ===\nomkring den 17 november passerar jorden meteorsv\u00e4rmen leoniderna.\n\n\n=== kalender ===\n\u00e5r 152 f.kr. tidigarelade de gamla romarna ny\u00e5ret tv\u00e5 m\u00e5nader. innan dess var allts\u00e5 november den nionde m\u00e5naden och november betyder just den \"nionde m\u00e5naden\".\n\n\n=== meteorologi ===\ni november b\u00f6rjar vintern mer eller mindre p\u00e5 norra halvklotet, och f\u00f6rr skulle d\u00e5 h\u00f6stens sk\u00f6rdearbete d\u00e4r vara klart. den 17 november 1995 drabbades de s\u00f6dra delarna av sverige av en stor sn\u00f6storm.\n\n\n=== politik ===\nden 7 november 1917 utbr\u00f6t den ryska oktoberrevolutionen. den ryska arbetarklassen, ledda av det starka bolsjevikiska kommunistpartiet och lenin, grep makten och grundade sovjetunionen.\nden 9 november 1989 \u00f6ppnades berlinmuren, en h\u00e4ndelse som brukar uppm\u00e4rksammas \u00e5rligen.\nden 11 november uppm\u00e4rksammas den s\u00e5 kallade stillest\u00e5ndsdagen, d\u00e5 vapenstillest\u00e5ndet 1918 sl\u00f6ts efter f\u00f6rsta v\u00e4rldskriget.\nden 20 november firar mexiko revolutionsdagen f\u00f6r mexikanska revolutionen.\nden fj\u00e4rde l\u00f6rdagen i november h\u00f6gtidligh\u00e5lls i ukraina minnesdagen av holodomor.\nval i usa h\u00e5lls alltid p\u00e5 tisdagen efter den f\u00f6rsta m\u00e5ndagen i november, allts\u00e5 mellan 2 november och 8 november.\n\n\n=== sport ===\n\n\n==== bandy ====\nbandys\u00e4songen b\u00f6rjar i m\u00e5nga l\u00e4nder. seriespelet i bland annat norge och sverige drar ig\u00e5ng.\n\n\n==== fotboll ====\n\n\n===== internationell =====\nden 27 november 1973 vann sverige med 2-1 mot \u00f6sterrike i en uppm\u00e4rksammad direkt avg\u00f6rande kvalmatch till vm i fotboll 1974. matchen spelades i ett yrsn\u00f6igt gelsenkirchen i det d\u00e5varande v\u00e4sttyskland, som \u00e4ven var vm-arrang\u00f6r. en svart-vit boll anv\u00e4ndes, men numera anv\u00e4nds ofta r\u00f6da bollar p\u00e5 sn\u00f6iga fotbollsplaner.\n\n\n===== norge =====\ntippeligaen i norge har oftast avslutats i oktober, men avslutas vissa \u00e5r i b\u00f6rjan av november. finalmatchen i det norska cupm\u00e4sterskapet spelas ibland i b\u00f6rjan av november.\n\n\n===== sverige =====\nfotbollsallsvenskan och superettan i sverige har oftast avslutats i oktober, men avslutas vissa \u00e5r i b\u00f6rjan av november. ibland spelas kvalspelet till fotbollsallsvenskan i november, och m\u00e5nga g\u00e5nger har sn\u00f6fall skapat sv\u00e5rspelade planer.\n\n\n==== ishockey ====\n\n\n===== internationell =====\nlandslagsturneringen karjala tournament spelas ofta i november.\n\n\n==== motorsport ====\ni sverige avg\u00f6rs motorcykelt\u00e4vlingar som gotland grand national och novemberk\u00e5san.\n\n\n==== ridsport ====\ni australien h\u00e5lls h\u00e4stkappl\u00f6pningarna melbourne cup alltid den f\u00f6rsta tisdagen i november varje \u00e5r.\n\n\n=== h\u00f6gtider ===\nalla helgons dag infaller oftast i november, och allhelgonadagen \u00e4r alltid den 1 november.\nde d\u00f6das dag (d\u00edas de los muertos) firas i mexico den 2 november.\ni november tar kyrko\u00e5ret inom svenska kyrkan slut med domss\u00f6ndagen som infaller s\u00f6ndagen f\u00f6re 1:a advent. vissa \u00e5r infaller f\u00f6rsta advent i november. enligt gastronomiska akademiens almanacka f\u00f6r \u00e5r 1987 infaller domss\u00f6ndagen just s\u00f6ndagen f\u00f6re advent. d\u00e5 b\u00f6r \u00e4ven domseglet hissas.\nfars dag infaller i sverige andra s\u00f6ndagen i november.\ngustav adolfsdagen den 6 november\nm\u00e5rtensafton eller m\u00e5rteng\u00e5s firas kring 10 november med g\u00e5smiddag i sverige, danmark och norra tyskland. i sverige \u00e4r traditionen starkast i s\u00f6dra g\u00f6taland, samt i akademiska sammanhang i hela landet.\ni danmark infaller j-dag f\u00f6rsta fredagen i november sedan b\u00f6rjan av 1970-talet, dagen d\u00e5 bryggerierna lanserar \u00e5rets jul\u00f6l.\ni usa firas thanksgiving fj\u00e4rde torsdagen i november.\nmot slutet av m\u00e5naden b\u00f6rjar v\u00e4stv\u00e4rlden f\u00f6rbereda sig inf\u00f6r julen. i norden t\u00e4nds f\u00f6rsta ljuset i adventsljusstaken om f\u00f6rsta advent infaller i slutet av november, och m\u00e5nga butiker b\u00f6rjar spela julmusik i samband med att julhandeln startar.\nmovember \u00e4r en internationell kampanj f\u00f6r att uppm\u00e4rksamma manssjukdomar.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== samband ==\nnovember b\u00f6rjar alltid p\u00e5 samma veckodag som mars, och om det inte \u00e4r skott\u00e5r \u00e4ven samma veckodag som februari.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== k\u00e4llor ==\n\n\n=== fotnoter ===\n\n\n== externa l\u00e4nkar ==\n wikimedia commons har media som r\u00f6r november."