"gr\u00e8cia (en grec modern: \u03b5\u03bb\u03bb\u03ac\u03b4\u03b1, el\u00b7lada; en grec antic: \u1f11\u03bb\u03bb\u03ac\u03c2, hel\u00b7l\u00e0s), oficialment la rep\u00fablica hel\u00b7l\u00e8nica (en grec, \u03b5\u03bb\u03bb\u03b7\u03bd\u03b9\u03ba\u03ae \u03b4\u03b7\u03bc\u03bf\u03ba\u03c1\u03b1\u03c4\u03af\u03b1 el\u00b7linik\u00ed dimokratia) \u00e9s un estat del sud-est d'europa, situat a la punta meridional de la pen\u00ednsula balc\u00e0nica. fa frontera amb alb\u00e0nia, maced\u00f2nia del nord i bulg\u00e0ria al nord; i amb turquia, a l'est. el mar egeu \u00e9s a l'est de gr\u00e8cia; el mar j\u00f2nic, a l'oest; i el mar mediterrani, al sud. gr\u00e8cia inclou un vast nombre d'illes (aproximadament 6.000, de les quals 227 s\u00f3n habitades), incloent-hi creta, dodecan\u00e8s, les c\u00edclades i les illes j\u00f2niques, entre d'altres. el 80% del territori \u00e9s muntanyenc; el cim m\u00e9s alt n'\u00e9s l'olimp, amb 2.917 msnm.\nla gr\u00e8cia moderna t\u00e9 les seves arrels en la civilitzaci\u00f3 de l'antiga gr\u00e8cia, sovint considerada el bressol de la cultura occidental i, com a tal, el lloc de naixement de la democr\u00e0cia, la filosofia occidental, els jocs ol\u00edmpics, la literatura occidental, la historiografia, les ci\u00e8ncies pol\u00edtiques, els principis cient\u00edfics i matem\u00e0tics i el teatre. la gr\u00e8cia moderna va establir-se el 1830, despr\u00e9s de la revolta independentista victoriosa contra l'imperi otom\u00e0.\nen l'actualitat, gr\u00e8cia \u00e9s un pa\u00eds desenvolupat, de renda alta, amb un \u00edndex de desenvolupament hum\u00e0 i qualitat de vida elevats. gr\u00e8cia \u00e9s membre de la uni\u00f3 europea, des del 1981; i de la zona euro, des del 2001. \u00e9s membre de l'otan, des del 1951; de l'ag\u00e8ncia espacial europea, des del 2005; de l'organitzaci\u00f3 per a la cooperaci\u00f3 i el desenvolupament econ\u00f2mic (ocde); i de l'organitzaci\u00f3 per a la cooperaci\u00f3 econ\u00f2mica del mar negre. atenes n'\u00e9s la capital i la ciutat m\u00e9s gran de l'estat. altres ciutats importants en s\u00f3n tessal\u00f2nica, patres, ir\u00e0klion i l\u00e0rissa.\nmalgrat que l'idioma oficial \u00e9s el grec dem\u00f2tic, el 2004 gr\u00e8cia va ingressar a l'organitzaci\u00f3 internacional de la francofonia.\n\n\n== geografia ==\n\nel pa\u00eds consisteix en una extensa \u00e0rea continental situada al sud dels balcans; la pen\u00ednsula del pelopon\u00e8s, separada del continent pel canal de l'istme de corint; i un bon nombre d'illes, que inclouen, entre d'altres, creta, rodes, eubea, lesbos, quios, tassos, samotr\u00e0cia, lemnos i els arxip\u00e8lags del dodecan\u00e8s, les c\u00edclades i les esp\u00f2rades, totes aquestes a la mar egea, i corf\u00fa, l\u00e8ucada, cefal\u00f2nia i zacint a la mar j\u00f2nica. gr\u00e8cia t\u00e9 m\u00e9s de 14.880 km de costa i nom\u00e9s 1.160 km de fronteres terrestres, amb una extensi\u00f3 total de 131.940 km\u00b2. el 2022 la poblaci\u00f3 estimada era de 10.5 milions d'habitants.el 80% de gr\u00e8cia \u00e9s muntany\u00f3s. la major part del pa\u00eds \u00e9s seca i rocosa, per la qual cosa nom\u00e9s el 28% del terreny \u00e9s cultivable. a la gr\u00e8cia occidental, hi ha llacs i aiguamolls. el pindos, la serralada central, t\u00e9 una altitud mitjana de 2.650 m. el mont olimp \u00e9s el punt m\u00e9s elevat de gr\u00e8cia, a 2.911 m sobre el nivell del mar.\nel clima de gr\u00e8cia \u00e9s mediterrani i presenta hiverns suaus i humits, i estius c\u00e0lids i eixuts. les temperatures rarament hi s\u00f3n extremes, encara que a l'hivern la neu cau a les muntanyes i, ocasionalment, fins i tot a atenes.\nen l\u00ednia recta, la dist\u00e0ncia que hi ha de barcelona a la capital de gr\u00e8cia, atenes, \u00e9s d'aproximadament 1.870 km.\n\n\n== pol\u00edtica ==\n\n\n== subdivisi\u00f3 administrativa ==\n\ngr\u00e8cia est\u00e0 formada per tretze regions administratives o \u03c0\u03b5\u03c1\u03b9\u03c6\u03ad\u03c1\u03b5\u03b9\u03b5\u03c2 (perif\u00e8ries), subdividides, fins al 2010, alhora en \u03bd\u03bf\u03bc\u03bf\u03af (nomo\u00ed), que es podria traduir per departaments, districtes o prefectures. a partir del 2011, les regions resten dividides en unitats perif\u00e8riques. a m\u00e9s a m\u00e9s, hi ha una regi\u00f3 aut\u00f2noma anomenada mont atos (\u03ac\u03b3\u03b9\u03bf \u03cc\u03c1\u03bf\u03c2, \u00e0gio oros o 'muntanya sagrada'), que \u00e9s un estat mon\u00e0stic sota la sobirania de gr\u00e8cia i la capital n'\u00e9s kari\u00e8s (\u03ba\u03b1\u03c1\u03b9\u03ad\u03c2).\n\nllista de regions gregues amb la capital corresponent:\n\n\u00e0tica (\u03b1\u03c4\u03c4\u03b9\u03ba\u03ae) \u2014 atenes (\u03b1\u03b8\u03ae\u03bd\u03b1)\ngr\u00e8cia central (\u03c3\u03c4\u03b5\u03c1\u03b5\u03b1 \u03b5\u03bb\u03bb\u03b1\u03b4\u03b1) \u2014 lamia (\u03bb\u03b1\u03bc\u03af\u03b1)\nmaced\u00f2nia central (\u03ba\u03b5\u03bd\u03c4\u03c1\u03b9\u03ba\u03ae \u03bc\u03b1\u03ba\u03b5\u03b4\u03bf\u03bd\u03af\u03b1) \u2014 tessal\u00f2nica (\u03b8\u03b5\u03c3\u03c3\u03b1\u03bb\u03bf\u03bd\u03b9\u03ba\u03b7)\ncreta (\u03ba\u03c1\u03ae\u03c4\u03b7) \u2014 ir\u00e0klio (\u03b7\u03c1\u03ac\u03ba\u03bb\u03b5\u03b9\u03bf)\nmaced\u00f2nia oriental i tr\u00e0cia (\u03b1\u03bd\u03b1\u03c4\u03bf\u03bb\u03b9\u03ba\u03ae \u03bc\u03b1\u03ba\u03b5\u03b4\u03bf\u03bd\u03af\u03b1 \u03ba\u03b1\u03b9 \u03b8\u03c1\u03ac\u03ba\u03b7) \u2014 komotini (\u03ba\u03bf\u03bc\u03bf\u03c4\u03b7\u03bd\u03ae)\nepir (\u03ae\u03c0\u03b5\u03b9\u03c1\u03bf\u03c2) \u2014 io\u00e0nnina (\u03b9\u03c9\u03ac\u03bd\u03bd\u03b9\u03bd\u03b1)\nilles j\u00f2niques (\u03b9\u03cc\u03bd\u03b9\u03b1 \u03bd\u03b7\u03c3\u03b9\u03ac) \u2014 corf\u00fa (\u03ba\u03ad\u03c1\u03ba\u03c5\u03c1\u03b1)\negeu septentrional (\u03b2\u03cc\u03c1\u03b5\u03b9\u03bf \u03b1\u03b9\u03b3\u03b1\u03af\u03bf) \u2014 mitilene (\u03bc\u03c5\u03c4\u03b9\u03bb\u03ae\u03bd\u03b7)\npelopon\u00e8s (\u03c0\u03b5\u03bb\u03bf\u03c0\u03cc\u03bd\u03bd\u03b7\u03c3\u03bf\u03c2) \u2014 tr\u00edpoli (\u03c4\u03c1\u03af\u03c0\u03bf\u03bb\u03b7)\negeu meridional (\u03bd\u03cc\u03c4\u03b9\u03bf \u03b1\u03b9\u03b3\u03b1\u03af\u03bf) \u2014 ermo\u00fapoli (\u03b5\u03c1\u03bc\u03bf\u03cd\u03c0\u03bf\u03bb\u03b7)\ntess\u00e0lia (\u03b8\u03b5\u03c3\u03c3\u03b1\u03bb\u03af\u03b1) \u2014 l\u00e0rissa (\u03bb\u03ac\u03c1\u03b9\u03c3\u03b1)\ngr\u00e8cia occidental (\u03b4\u03c5\u03c4\u03b9\u03ba\u03ae \u03b5\u03bb\u03bb\u03b1\u03b4\u03b1) \u2014 patres (\u03c0\u03ac\u03c4\u03c1\u03b1)\nmaced\u00f2nia occidental (\u03b4\u03c5\u03c4\u03b9\u03ba\u03ae \u03bc\u03b1\u03ba\u03b5\u03b4\u03bf\u03bd\u03af\u03b1) \u2014 kozani (\u03ba\u03bf\u03b6\u03ac\u03bd\u03b7)\n\n\n=== demografia ===\n\ngr\u00e8cia t\u00e9 m\u00e9s de 12 milions d'habitants, dels quals la meitat viu en ciutats. l'especial orografia de l'estat explica la seva distribuci\u00f3. la religi\u00f3 nacional \u00e9s el cristianisme ortodox (l'esgl\u00e9sia grega t\u00e9 un paper for\u00e7a important en la identitat col\u00b7lectiva). fins i tot hi ha una comunitat mon\u00e0stica (el mont atos) que t\u00e9 una relativa independ\u00e8ncia.\n\n\n==== immigraci\u00f3 ====\nactualment, m\u00e9s del 10% dels ciutadans de gr\u00e8cia s\u00f3n estrangers, la majoria de pa\u00efsos dels balcans, d'alb\u00e0nia especialment. en els \u00faltims anys, per\u00f2, la immigraci\u00f3 il\u00b7legal des d'\u00e0frica i \u00e0sia (creuant per turquia) ha augmentat considerablement. en la primera meitat del 2009, el 25% de les detencions d'immigrants il\u00b7legals en tota europa es van fer a gr\u00e8cia.els centres de retenci\u00f3 d'immigrants del pa\u00eds tenen capacitat per a 1.000 persones, per\u00f2, nom\u00e9s en els tres primers trimestres del 2009, van arribar 95.000 nous immigrants indocumentats, per la qual cosa, sovint, molts dels detinguts s\u00f3n alliberats despr\u00e9s d'alguns dies amb una notificaci\u00f3 que diu que han de sortir del pa\u00eds en el termini d'un mes.per resoldre una part del problema, el primer ministre grec, georgios papandreu, va proposar de donar la ciutadania a prop de 250.000 fills d'immigrants nascuts o educats a gr\u00e8cia. per\u00f2 les pressions de l'oposici\u00f3 li van fer retirar la proposta.\n\n\n== hist\u00f2ria ==\n\ngr\u00e8cia fou la primera \u00e0rea d'europa on emerg\u00ed la primera civilitzaci\u00f3. la primera aparegu\u00e9 a l'illa de creta, la civilitzaci\u00f3 minoica, i m\u00e9s tard a la gr\u00e8cia continental, la civilitzaci\u00f3 mic\u00e8nica. m\u00e9s tard, les ciutats estat emergiren en tota la pen\u00ednsula grega i s'expandiren a trav\u00e9s de les costes del mar negre, el sud d'it\u00e0lia i \u00e0sia menor, i assoliren grans nivells de prosperitat que resultaren en una gran explosi\u00f3 cultural, expressada en l'arquitectura, la literatura, la ci\u00e8ncia i la filosofia, i que portaren atenes a un ambient democr\u00e0tic. atenes i esparta encap\u00e7alaren la lluita contra l'imperi persa en les guerres m\u00e8diques, i assoliren rebutjar-lo. ambdues ciutats s'enfrontaren tamb\u00e9 entre si en la guerra del pelopon\u00e8s. ambdues foren eclipsades m\u00e9s endavant per tebes i m\u00e9s tard pel regne de maced\u00f2nia, que, sota el guiatge d'alexandre el gran, un\u00ed i encap\u00e7al\u00e0 el m\u00f3n grec cap a la vict\u00f2ria sobre els perses i l'establiment del per\u00edode hel\u00b7len\u00edstic, que domin\u00e0 el m\u00f3n civilitzat conegut durant prop de dos segles, fins a l'establiment dels romans com a dominadors de totes les terres de parla grega, cap al 146 ac.\n\nla posterior barreja de les cultures romana i hel\u00b7l\u00e8nica se sintetitz\u00e0 en l'establiment de l'imperi rom\u00e0 d'orient el 330 dc al voltant de la ciutat de constantinoble (l'antiga bizanci grega), que retingu\u00e9 la major part del poder cultural i militar durant els seg\u00fcents 1.123 anys, fins a la seva caiguda en mans dels turcs otomans, el 1453. durant els seg\u00fcents anys, gr\u00e8cia romangu\u00e9 sota l'autoritat otomana, i molts intel\u00b7lectuals grecs emigraren a l'europa occidental, portant amb ells la cultura de l'antiga gr\u00e8cia i sent part important de l'anomenat renaixement europeu. de manera paral\u00b7lela, els grecs ortodoxos es cohesionaren mitjan\u00e7ant la religi\u00f3, i desenvoluparen m\u00e9s tard un paper fonamental en la formaci\u00f3 de la moderna identitat grega.despr\u00e9s del triomf en la guerra d'independ\u00e8ncia grega sobre l'imperi otom\u00e0, de 1821 a 1829, el nou estat grec fou finalment reconegut en el protocol de londres. el 1827, ioannis kapod\u00edstrias, un noble grec de les illes j\u00f2niques, fou escollit primer governador de la nova rep\u00fablica. no obstant aix\u00f2, despr\u00e9s del seu assassinat, s'instaur\u00e0 la monarquia sota ot\u00f3 i de gr\u00e8cia, de la dinastia wittelsbach bavaresa. el 1843, el rei fou for\u00e7at a garantir la constituci\u00f3 i una assemblea representativa. per\u00f2, per la seva vocaci\u00f3 autorit\u00e0ria, fou destronat el 1863 i reempla\u00e7at pel pr\u00edncep vilhelm de dinamarca, que adopt\u00e0 el nom de jordi i de gr\u00e8cia i port\u00e0 amb ell les illes j\u00f2niques, regal de coronaci\u00f3 del regne unit. el 1877, khar\u00edlaos trikupis, una important figura de l'escena pol\u00edtica grega, contingu\u00e9 el poder de la monarquia per interferir en l'assemblea a l'hora d'elegir el primer ministre mitjan\u00e7ant la publicaci\u00f3 del \u00abvot de confian\u00e7a\u00bb.\ncom a resultat de les guerres balc\u00e0niques, gr\u00e8cia aconsegu\u00ed incrementar el seu territori i poblaci\u00f3. els seg\u00fcents anys, la lluita entre constant\u00ed i de gr\u00e8cia i el carism\u00e0tic primer ministre, elefth\u00e9rios venizelos, sobre la pol\u00edtica estrangera en vespres de la i guerra mundial, domin\u00e0 l'escena pol\u00edtica grega i divid\u00ed el pa\u00eds en dos grups oposats.\ndespr\u00e9s de la i guerra mundial, es produ\u00ed la lluita enfront dels nacionalistes turcs liderats per mustafa kemal, una guerra que provoc\u00e0 un intercanvi important de poblaci\u00f3 entre els dos estats despr\u00e9s del tractat de lausana. el 1924, s'hi proclama la rep\u00fablica, i la inestabilitat i successius cops d'estat marcaren l'era seg\u00fcent, que fou eclipsada per la tasca d'incorporar m\u00e9s d'un mili\u00f3 i mig de refugiats grecs d'\u00e0sia menor dins de la societat grega. el 28 d'octubre de 1940, la it\u00e0lia feixista deman\u00e0 la rendici\u00f3 de gr\u00e8cia, per\u00f2 el dictador grec ioannis metax\u00e0s s'hi opos\u00e0 i provoc\u00e0 la conseg\u00fcent guerra italogrega, en qu\u00e8 gr\u00e8cia expuls\u00e0 les forces italianes cap a alb\u00e0nia, i don\u00e0 als aliats de la segona guerra mundial la primera vict\u00f2ria sobre les pot\u00e8ncies de l'eix. posteriorment, s'hagu\u00e9 d'enfrontar a les forces alemanyes durant la batalla de gr\u00e8cia, en qu\u00e8 les forces d'ocupaci\u00f3 alemanyes hagueren d'enfrontar-se a la resist\u00e8ncia grega.\ndespr\u00e9s de l'alliberament, gr\u00e8cia caigu\u00e9 en la guerra civil entre les forces pro reialesa i les comunistes, que provoc\u00e0 una greu crisi econ\u00f2mica i greus tensions socials entre les dretes i les esquerres els seg\u00fcents 30 anys. els seg\u00fcents 20 anys es caracteritzaren per la marginaci\u00f3 dels esquerrans dins l'esfera pol\u00edtica i social gregues, per\u00f2 amb un considerable creixement econ\u00f2mic, gr\u00e0cies en part al pla marshall.\nel 1965, fou un per\u00edode de turbul\u00e8ncia pol\u00edtica que port\u00e0 al cop d'estat del 21 d'abril de 1967 del r\u00e8gim del coronels, amb el suport dels estats units. el novembre de 1973, l'aixecament a la universitat polit\u00e8cnica d'atenes provoc\u00e0 un cop contrari que instal\u00b7l\u00e0 dim\u00edtrios ioannidis com a dictador. el 20 de juliol de 1974, amb la invasi\u00f3 turca de l'illa de xipre, el r\u00e8gim grec es col\u00b7laps\u00e0.\nl'antic primer ministre konstandinos karamanl\u00eds retorn\u00e0 de par\u00eds, on havia viscut des del seu exili el 1963, i comen\u00e7\u00e0 l'era anomenada metapolitefsi. el 14 d'agost de 1974, les forces gregues abandonaren l'estructura militar de l'otan en protesta per l'ocupaci\u00f3 turca del nord de xipre. el 1975, s'instaur\u00e0 la constituci\u00f3 de la rep\u00fablica democr\u00e0tica i s'abol\u00ed la monarquia per refer\u00e8ndum. andreas papandreou fund\u00e0 el moviment socialista panhel\u00b7l\u00e8nic (pasok), en resposta al partit nova democr\u00e0cia de konstandinos karamanl\u00eds, i esdevingueren les dues forces pol\u00edtiques dominants en la pol\u00edtica grega durant les d\u00e8cades seg\u00fcents. gr\u00e8cia retorn\u00e0 a l'otan el 1980.gr\u00e8cia es convert\u00ed en el des\u00e8 membre de la uni\u00f3 europea l'1 de gener de 1981, i experiment\u00e0 des d'aleshores un notable creixement econ\u00f2mic. l'estat adopt\u00e0 l'euro el 2001 i organitz\u00e0 de manera satisfact\u00f2ria els jocs ol\u00edmpics d'estiu de 2004 a atenes.\n\n\n== economia ==\n\ngr\u00e8cia t\u00e9 una economia de mercat, en qu\u00e8 el sector terciari t\u00e9 el pes dominant (75,8% del pib), sobretot pel que fa al turisme. l'extracci\u00f3 de petroli dels camps del nord del mar egeu va ser una gran ajuda per a l'economia a principis de la d\u00e8cada del 1980. gr\u00e8cia va passar a ser membre de la comunitat econ\u00f2mica europea (actualment, uni\u00f3 europea) el 1981. el pressupost nacional a principis de la d\u00e8cada de 1990 es va calcular en uns 37,6 milers de milions de d\u00f2lars d'ingressos, i 45,1 milers de milions de despesa. el 2009, la despesa va ser de 145.200 milions de d\u00f2lars, per\u00f2 nom\u00e9s se'n van ingressar 108.700 milions.els anys de despeses no controlades, les facilitats per a obtenir cr\u00e8dits i els fracassos a l'hora d'implementar reformes financeres van deixar gr\u00e8cia greument exposada a la crisi econ\u00f2mica global. el deute del pa\u00eds era superior al seu pib i alguns analistes van predir que arribaria a equivaldre al 120% d'aquest el 2010. per reactivar l'economia, el govern grec va demanar, en abril del 2010, l'activaci\u00f3 d'un pla de rescat aprovat per la ue i l'fmi, mitjan\u00e7ant el qual el pa\u00eds rebria fins a 120.000 milions d'euros a canvi d'aplicar certes mesures d'austeritat negociades amb ambd\u00f3s organismes.aquestes eren mesures com ara apujar el preu dels carburants i l'alcohol un 10% o establir l'iva en un 23%. nombrosos partits i sindicats grecs es van oposar a aquestes mesures del govern i va haver-hi diverses manifestacions, vagues generals i disturbis violents; fins al punt que a atenes van morir tres persones en l'incendi d'una entitat banc\u00e0ria.\n\n\n=== agricultura ===\nl'agricultura representa un paper molt important en l'economia de gr\u00e8cia. es basa en la producci\u00f3 de blat, moresc, ordi, remolatxes per a sucre, olives, tom\u00e0quets, vi, tabac, patates, carn i productes lactis.\nuna quarta part de la poblaci\u00f3 activa de gr\u00e8cia treballa en l'agricultura, que constitueix el 15% del producte intern brut (pib). per\u00f2 la seva productivitat \u00e9s inferior a la que caldria esperar d'aquest sector de l'economia. les explotacions s\u00f3n petites, a causa dels minifundis creats (3,4 ha de mitjana), a conseq\u00fc\u00e8ncia de la subdivisi\u00f3 heredit\u00e0ria, cosa que dificulta l'\u00fas efica\u00e7 d'equips mec\u00e0nics. a m\u00e9s, el rendiment \u00e9s baix, a causa de la sequera i l'erosi\u00f3 dels s\u00f2ls en aquest lloc. el tabac \u00e9s el cultiu principal i aporta prop del 3% dels ingressos per exportaci\u00f3.\n\n\n=== ind\u00fastria ===\nal voltant d'una cinquena part de la poblaci\u00f3 activa treballa en aquest sector, que produeix un 18% del producte interior brut anual. atenes \u00e9s el centre industrial de gr\u00e8cia.\nla seva ind\u00fastria produeix principalment aliments i productes de l'elaboraci\u00f3 del tabac, teles i teixits, productes qu\u00edmics, sider\u00fargia, mineria i refinaci\u00f3 de petroli. les ind\u00fastries creades durant el per\u00edode posterior a la primera guerra mundial van ser majorit\u00e0riament destru\u00efdes durant la segona guerra mundial i la seg\u00fcent guerra civil. des d'aleshores, el desenvolupament del sector manufacturer de l'economia s'ha vist obstaculitzat per la falta de combustibles i les dificultats sorgides amb l'\u00fas de l'energia hidroel\u00e8ctrica de l'estat. el 1970, per\u00f2, la contribuci\u00f3 de les manufactures a la producci\u00f3 nacional anual va superar per primera vegada la de l'agricultura. l'organitzaci\u00f3 de sindicats \u00e9s gremial. els membres de cada gremi estan afiliats a federacions nacionals.\n\n\n=== energia ===\nun 90% de l'electricitat de gr\u00e8cia es genera en instal\u00b7lacions termoel\u00e8ctriques de lignit, carb\u00f3 o derivats del petroli; i la resta, en instal\u00b7lacions hidroel\u00e8ctriques ubicades principalment al riu akhel\u00f3\u00f6s, a les muntanyes pindo.\n\n\n=== silvicultura, pesca i mineria ===\nel govern grec ha pres mesures per replantar els arbres que van ser destru\u00efts durant la segona guerra mundial. prop de 2,9 milions de m3 de fusta es tallaven a l'any al final de la d\u00e8cada de 1980. el 75% procedien dels boscos de con\u00edferes.\n\n\n=== turisme ===\nuna de les importants fonts d'ingressos de gr\u00e8cia \u00e9s el turisme, que contribueix a l'economia grega amb el 15% del pib. al final de la d\u00e8cada de 1980, uns 8,1 milions de turistes van triar anualment gr\u00e8cia com a destinaci\u00f3 de les seves vacances. actualment, aquesta xifra \u00e9s de 16 milions de turistes a l'any, dels quals uns 6 milions solen passar per atenes, la capital.\n\n\n== cultura ==\nla cultura de gr\u00e8cia ha evolucionat al llarg de milers d'anys des del seu inici amb les civilitzacions minoica i mic\u00e8nica, i assol\u00ed una gran notabilitat durant la gr\u00e8cia cl\u00e0ssica, el per\u00edode hel\u00b7len\u00edstic, la influ\u00e8ncia rebuda durant l'imperi rom\u00e0 i, en la seva fase medieval, l'imperi rom\u00e0 d'orient. l'imperi otom\u00e0 tamb\u00e9 va tenir influ\u00e8ncia significativa sobre la cultura grega. despr\u00e9s de la independ\u00e8ncia de gr\u00e8cia, la cultura grega reviscol\u00e0 com a resultat de totes aquestes influ\u00e8ncies rebudes amb el pas dels anys.\n\n\n=== filosofia ===\nla majoria de les tradicions filos\u00f2fiques occidentals s'iniciaren a la gr\u00e8cia antiga al segle vi ac els primers fil\u00f2sofs s\u00f3n anomenats presocr\u00e0tics, terme que designa aquells fil\u00f2sofs anteriors a s\u00f2crates. dels presocr\u00e0tics, nom\u00e9s conservem fragments dels seus escrits originals, en alguns casos nom\u00e9s una \u00fanica frase. un nou per\u00edode per a la filosofia s'inici\u00e0 amb s\u00f2crates l'atenenc. com els sofistes, rebutj\u00e0 completament les especulacions f\u00edsiques amb les quals els seus precursors s'havien complagut i feu dels pensaments i opinions de la gent el seu punt de partida. els pensaments de s\u00f2crates foren unificats per plat\u00f3, que els combin\u00e0 amb molts dels principis establerts per fil\u00f2sofs anteriors, i desenvolup\u00e0 tot aquest material en la unitat d'un sistema entenedor. arist\u00f2til d'estageira fou el deixeble m\u00e9s important de plat\u00f3 i compart\u00ed amb el seu mestre el t\u00edtol de fil\u00f2sof m\u00e9s gran de l'antiguitat; per\u00f2, mentre que plat\u00f3 havia intentat aclarir i explicar les coses des del punt de vista suprasensual de les formes, arist\u00f2til prefer\u00ed comen\u00e7ar pels fets donats per l'experi\u00e8ncia. a m\u00e9s d'aquests fil\u00f2sofs importants, altres escoles filos\u00f2fiques es desenvoluparen a gr\u00e8cia durant l'edat antiga, com ara l'esto\u00efcisme, l'epicureisme, l'escepticisme i el neoplatonisme.\n\n\n=== cuina ===\n\nla cuina grega \u00e9s sovint citada com un exemple de la saludable dieta mediterr\u00e0nia. incorpora ingredients frescos en una gran varietat de plats, com la mussaka, l'stifado, l'amanida grega, l'spanak\u00f3pita i el suvlaki. alguns plats tenen l'arrel en l'antiga gr\u00e8cia, com l'skordali\u00e0 (un pur\u00e9 de patata, nous, ametlles, all matxucat i oli d'oliva), la sopa de llenties, la retsina (un vi blanc o rosat segellat amb resina de pi blanc) i el pasteli (una barra de caramel amb llavors de s\u00e8sam cuinada al forn amb mel). la gent a gr\u00e8cia sovint gaudeix menjant petits plats (aperitius), com el meze, que pot estar format per tzatziki, pop a la graella i peixets, formatge feta, dolmades (arr\u00f2s, panses i pinyons recoberts amb fulles de vinya), diversos llegums, olives i formatge. l'oli d'oliva condimenta quasi tots els plats. es complementa amb postres dolces com el galaktob\u00fareko, i begudes com l'ouzo, metax\u00e0 i diverses varietats de vi com la retsina. la cuina grega varia fortament a les diferents zones de la part continental i d'illa en illa, per\u00f2 sempre \u00e9s m\u00e9s especiada que altres cuines mediterr\u00e0nies: orenga, menta, all, ceba, anet i fulles de llorer. altres herbes i esp\u00e8cies usades s\u00f3n alf\u00e0brega, farigola i llavor de fonoll. moltes receptes gregues, especialment a la part nord del pa\u00eds, usen esp\u00e8cies dolces combinades amb la carn, per exemple canyella i clavell d'esp\u00e8cia.\n\n\n=== art ===\nl'art i l'arquitectura de la gr\u00e8cia antiga ha tingut una gran influ\u00e8ncia en l'art occidental fins a l'actualitat. l'art rom\u00e0 d'orient i l'arquitectura romana d'orient tamb\u00e9 van jugar un important paper en els inicis del cristianisme, i en queda una significativa influ\u00e8ncia en les nacions cristianes ortodoxes d'europa oriental i eur\u00e0sia. a causa dels estralls de la hist\u00f2ria, nom\u00e9s una petita varietat de l'art grec antic ha sobreviscut -sobretot escultura i arquitectura i arts menors, incloent-hi el disseny de monedes, cer\u00e0mica i el gravat de pedres precioses. gr\u00e8cia tamb\u00e9 t\u00e9, a partir de la revoluci\u00f3, un pes espec\u00edfic en la hist\u00f2ria de l'art contemporani.\n\n\n==== arquitectura ====\nles restes de l'arquitectura encara perviuen o estan ben documentades actualment. \t\nels antics grecs van desenvolupar dos estils primaris (o \u00abordres cl\u00e0ssics\u00bb). el sobri i s\u00f2lid d\u00f2ric i el refinat i decoratiu j\u00f2nic. cal assenyalar que l'estil j\u00f2nic va evolucionar dins de l'estil corinti.\nla forma rectangular dels antics temples grecs, envoltats de columnates suportades per un entaulament triangular, constru\u00efda de pedra calc\u00e0ria o marbre, hi dona un popular estil fins i tot avui en dia. encara que l'arc era familiar als troians, no n'estava \u00e0mpliament est\u00e8s l'\u00fas, en contrast amb les posteriors edificacions romanes. les obres representatives que perviuen de l'arquitectura grega s\u00f3n el parten\u00f3 i l'erect\u00e8on d'atenes, i les estructures romanes basades en el model grec, com el pante\u00f3 de roma, que \u00e9s atribu\u00eft a l'arquitecte grec apol\u00b7lodor de damasc.\n\nl'arquitectura romana d'orient va ser una forma de construcci\u00f3 comuna des de l'ascens del cristianisme sota constant\u00ed fins a la caiguda de l'imperi rom\u00e0 d'orient, el 1453, a mans dels turcs otomans. en s\u00f3n caracter\u00edstics la creu grega, el capitell d'estil rom\u00e0 d'orient capitol (una barreja de j\u00f2nic i capitells corintis) i una c\u00fapula central envoltada per diverses petites c\u00fapules. gr\u00e8cia va experimentar tamb\u00e9 el ressorgiment neobizant\u00ed despr\u00e9s de la revoluci\u00f3 grega i, bastant insospitadament, tamb\u00e9 l'apogeu de l'arquitectura neocl\u00e0ssica en els anys seg\u00fcents a la revoluci\u00f3; aix\u00f2 la va posar en contacte i interacci\u00f3 amb la tradicional vila romana d'orient per produir-ne una forma espec\u00edfica en la gr\u00e8cia contempor\u00e0nia.\ncom altres capitals contempor\u00e0nies, atenes t\u00e9 obres d'arquitectura modernista i postmodernista.\nresultat d'un concurs internacional, el museu de l'acr\u00f2poli, de bernard tschumi, \u00e9s un exemple de la internacionalitzaci\u00f3 del mercat arquitect\u00f2nic mundial. algunes de les \u00faltimes obres van ser per a les olimp\u00edades d'atenes de 2004, amb la participaci\u00f3 d'arquitectes estrangers com santiago calatrava.\n\n\n==== pintura i escultura ====\nen contrast amb altres formes il\u00b7lustrades, les pintures conservades de l'antiga gr\u00e8cia s\u00f3n molt escasses. els pintors grecs treballaven principalment en plafons de fusta, i les obres finals van ser admirades durant cents d'anys despr\u00e9s de la seva creaci\u00f3. tanmateix, aquestes pintures van desapar\u00e8ixer despr\u00e9s del segle iv perqu\u00e8 no van ser prou protegides. ens en podem fer una idea amb les c\u00f2pies -inferiors- romanes, per exemple les de pompeia, les poques mostres conservades trobades a les tombes dels reis de maced\u00f2nia a vergina, a l\u00e8ucada, tamb\u00e9 a l'antiga maced\u00f2nia, com les de kazanlak en l'antiga tr\u00e0cia.\n\n les obres conservades de l'antiga escultura grega s\u00f3n m\u00e9s comunes, en particular les dels mestres escultors, com f\u00eddies i prax\u00edteles. aquests artistes i els seus seguidors van ser sovint emulats pels romans. tanmateix, els cristians del segle iv i v van veure la destrucci\u00f3 dels \u00eddols pagans com un \u00abacte de pietat\u00bb. moltes escultures antigues de marbre van ser cremades amb cal\u00e7 en l'edat mitjana, i est\u00e0tues de bronze van ser foses per obtenir-ne el metall. les est\u00e0tues de marbre que van escapar a la destrucci\u00f3 van ser oblidades, o en el cas dels bronzes, perduts al mar (vegeu iconocl\u00e0stia).\nen el per\u00edode imperi, l'art religi\u00f3s era el tema dominant, amb mosaics i icones molt treballades adornant edificis religiosos. l'artista renaixentista el greco (dom\u00e9nikos theotok\u00f3pulos), responent a l'art rom\u00e0 d'orient i en el segle xvi a l'art manierista, produ\u00ed escultura i pintures de forma lliure, llum i color, que inspirarien artistes del segle xx, com pablo picasso i jackson pollock.\na m\u00e9s, un important i sovint pioner paper va ser jugat per artistes de les illes j\u00f2niques en el xviii i a comen\u00e7aments del xix, que van explotar les conquestes del renaixement itali\u00e0 i dels tallers barrocs. amb persistents esfor\u00e7os cap a noves direccions i objectius, els artistes grecs van aflorar al m\u00f3n durant les primeres d\u00e8cades del segle xix, connectant l'art grec amb la seva antiga tradici\u00f3, aix\u00ed com en la recerca de tallers europeus, sobretot els de l'escola de m\u00fanic, amb exemples definitoris de l'art contemporani grec del per\u00edode que inclou l'obra de the\u00f3doros vrizakis i nikiforos litras.\nal segle xx, nikos engon\u00f3pulos va aconseguir reconeixement internacional amb les seves concepcions surrealistes en pintura i poesia, mentre que, a la fi de la d\u00e8cada del 1960, dimitris mitar\u00e0s i giannis psikhopa\u00efdis es van associar amb el realisme cr\u00edtic europeu.\ngr\u00e8cia ha continuat l'antiga tradici\u00f3 escult\u00f2rica en les \u00e8poques modernista i postmodernista, amb col\u00b7laboradors com el fil\u00f2sof kostas axel\u00f3s i l'artista de renom konstandinos andreu, receptor de la legi\u00f3 d'honor de fran\u00e7a.\n\n\n==== m\u00fasica ====\nla m\u00fasica grega tra\u00e7a les seves arrels fins als temps antics, en qu\u00e8 els cors mixtos actuaven per entreteniment, celebracions o activitats religioses. alguns instruments d'aquest per\u00edode eren l'aulos, la lira, o la c\u00edtara. la m\u00fasica jug\u00e0 un important paper en el sistema educatiu d'aquests temps antics, en qu\u00e8 els nens comen\u00e7aven a estudiar-la als sis anys. quan la nova t\u00e8cnica polif\u00f2nica es desenvolup\u00e0 a occident, l'esgl\u00e9sia ortodoxa romana d'orient es resist\u00ed a qualsevol canvi i continu\u00e0 amb la m\u00fasica monof\u00f2nica sense cap mena d'acompanyament musical. un altre tipus de m\u00fasica que es cultiv\u00e0 a gr\u00e8cia fou la m\u00fasica folk, que es divid\u00ed en dos tipus: akritic i klephtic. l'any 1928, es fund\u00e0 la societat musical d'atenes i el pireu, on es reuniren els representants de la m\u00fasica popular. a la segona meitat de segle xx, la m\u00fasica grega s'adapt\u00e0 als diversos estils i corrents de la m\u00fasica mundial.\n\n\n=== esport ===\n\ngr\u00e8cia, seu dels primers jocs ol\u00edmpics moderns, t\u00e9 una gran tradici\u00f3 en el m\u00f3n de l'esport. la selecci\u00f3 de futbol de gr\u00e8cia guany\u00e0 l'eurocopa 2004, l'\u00e8xit m\u00e9s important del futbol grec. la lliga grega de futbol \u00e9s la competici\u00f3 professional m\u00e9s important de l'estat. els clubs de futbol m\u00e9s destacats s\u00f3n olympiacos, panathinaikos, aek atenes, paok i aris. el segon esport m\u00e9s important \u00e9s el basquetbol. la selecci\u00f3 grega guany\u00e0 el campionat d'europa dos cops els anys 1987 i 2005. altres esports importants hi s\u00f3n el waterpolo i el voleibol. els clubs de futbol grecs s\u00f3n entitats esportives amb seccions en tots aquests esports. el criquet, i l'handbol tamb\u00e9 s\u00f3n molt populars a corf\u00fa i veroia, respectivament. gr\u00e8cia ha estat seu dels jocs ol\u00edmpics d'estiu de 1896 i 2004.\n\n\n== vegeu tamb\u00e9 ==\n\nllista d'aeroports de gr\u00e8cia.\nllista de peixos de gr\u00e8cia.\n\n\n== galeria d'imatges ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== enlla\u00e7os externs ==\nweb informativa (grec) (angl\u00e8s) (portugu\u00e8s) (castell\u00e0) (franc\u00e8s) (alemany).\nlloc web del parlament grec arxivat 2010-12-10 a wayback machine. (grec) (angl\u00e8s).\ngr\u00e8cia al web de la arxivat 2007-01-27 a wayback machine. universitat de barcelona (catal\u00e0) (castell\u00e0).\ngrecia turismo (castell\u00e0) (angl\u00e8s) (portugu\u00e8s) (grec)."