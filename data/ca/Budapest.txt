"budapest (pron\u00fancia hongaresa [\u02c8bud\u0252p\u025b\u0283t]) \u00e9s la capital d'hongria i el principal centre pol\u00edtic, industrial i econ\u00f2mic del pa\u00eds. amb una superf\u00edcie de 525 km\u00b2 el seu punt m\u00e9s alt \u00e9s a j\u00e1nos hegy o mont de joan, a uns 529 msnm. va ser fundada el 17 de novembre de 1873 per la uni\u00f3 de tres ciutats, dues a l'oest del danubi: buda i \u00f3buda, i una altra a l'est: pest. va ser en aquesta ciutat que es va construir la primera l\u00ednia de metro de l'europa continental, \u00e9s a dir, exceptuant-ne la de londres. administrativament es divideix en 23 districtes. t\u00e9 una poblaci\u00f3 d'1,7 milions d'habitants i \u00e9s la setena ciutat m\u00e9s gran de la uni\u00f3 europea.\nva tenir una disminuci\u00f3 significativa respecte dels gaireb\u00e9 2,1 milions que tenia a mitjan anys 1980. la seva poblaci\u00f3 representa una cinquena part de la poblaci\u00f3 total d'hongria. \u00e9s la ciutat m\u00e9s poblada d'europa centrooriental. la ciutat ocupa una superf\u00edcie de 525 km\u00b2 i la seva \u00e0rea metropolitana t\u00e9 una poblaci\u00f3 de 2,38 milions d'habitants.\nla hist\u00f2ria de budapest va comen\u00e7ar amb aquincum, origin\u00e0riament un assentament celta que es va convertir en la capital romana de pan\u00f2nia inferior. els hongaresos van arribar al territori al segle ix. el seu primer assentament va ser saquejat pels mongols el 1241-42. la ciutat restablerta es va convertir en un dels centres de la cultura del renaixement humanista al segle xv. despr\u00e9s de la batalla de moh\u00e1cs (1526)|batalla de moh\u00e1cs]] i despr\u00e9s de gaireb\u00e9 150 anys de domini otom\u00e0, el desenvolupament de la regi\u00f3 va entrar en una nova era de prosperitat als segles xviii i xix, i budapest es va convertir en una ciutat global despr\u00e9s de la unificaci\u00f3 de 1873. tamb\u00e9 es va convertir en la segona capital d'\u00e0ustria-hongria, una gran pot\u00e8ncia que es va dissoldre el 1918. budapest va ser el punt focal de la revoluci\u00f3 hongaresa de 1848, la rep\u00fablica sovi\u00e8tica hongaresa de 1919, l'operaci\u00f3 panzerfaust el 1944, la batalla de budapest de 1945 i la revoluci\u00f3 de 1956.\nconsiderada com una de les ciutats m\u00e9s belles d'europa, budapest t\u00e9 llocs que s\u00f3n patrimoni de la humanitat, incloent les ribes del danubi (aix\u00f2 \u00e9s, els principals edificis que s'hi troben i diversos ponts sobre el riu), el castell de buda i el seu entorn o l'avinguda andr\u00e1ssy amb la pla\u00e7a dels herois i el metropolit\u00e0 del mil\u00b7lenni, el segon m\u00e9s antic del m\u00f3n. altres punts destacats inclouen un total de 80 deus geot\u00e8rmiques, el major sistema de coves d'aig\u00fces termals del m\u00f3n, la segona sinagoga m\u00e9s gran i el tercer edifici del parlament m\u00e9s gran del m\u00f3n. la ciutat atreu al voltant de 4,3 milions de turistes a l'any, convertint-la en la 25a ciutat m\u00e9s popular del m\u00f3n, segons euromonitor.\nbudapest \u00e9s, tamb\u00e9, un important centre financer d'europa central. la ciutat es va situar tercera (d'un total de 65 ciutats) per l'\u00edndex de mercats emergents elaborat per mastercard, i classificada com la ciutat m\u00e9s habitable d'europa central i europa de l'est per l'\u00edndex de qualitat de vida segons economist intelligence unit. tamb\u00e9 es va classificar com el \"set\u00e8 lloc id\u00edl\u00b7lic d'europa per viure\" per la revista forbes, i com la novena ciutat m\u00e9s bella del m\u00f3n per ucityguides. \u00e9s, tamb\u00e9, la millor ciutat d'europa central i de l'est per l'\u00edndex innovation cities' top 100.\n\n\n== topon\u00edmia ==\nel nom de budapest \u00e9s la composici\u00f3 dels noms de les ciutats buda i pest, ja que es van unir (juntament amb \u00f3buda) per convertir-se en una sola ciutat el 1873. una de les primeres aparicions del nom combinat buda-pest va ser el 1831 en el llibre vil\u00e1g ('m\u00f3n'), escrit pel comte istv\u00e1n sz\u00e9chenyi.l'origen de la paraula buda i pest \u00e9s incert. segons les cr\u00f2niques de l'edat mitjana el nom de buda ve del nom del seu fundador, bleda (buda), el germ\u00e0 d'\u00e0tila. alguns estudiosos moderns donen suport a la teoria de buda com a nom d'una persona. una explicaci\u00f3 alternativa suggereix que buda deriva de la paraula eslava \u0432\u043e\u0434\u0430, voda ('aigua'), una traducci\u00f3 del nom en llat\u00ed aquincum, que era el principal assentament rom\u00e0 a la regi\u00f3.tamb\u00e9 existeixen diverses teories sobre l'origen del nom pest. una de les teories sost\u00e9 que la paraula pest ve de l'\u00e8poca romana, ja que hi havia una fortalesa, contra-aquincum, en aquesta regi\u00f3 que es coneix com a pession. segons una altra teoria, la paraula pest s'origina de la paraula eslava \u043f\u0435\u0449\u0435\u0440\u0430, peshtera ('cova') o de la paraula \u043f\u0435\u0447\u044c, pesht ('forn') en refer\u00e8ncia a una cova local. en l'antiga llengua hongaresa, hi havia un significat similar per a la paraula forn/cova i el nom antic original alemany d'aquesta regi\u00f3 va ser ofen. m\u00e9s tard, ofen, en alemany, es refereix a la part de buda.\n\n\n== hist\u00f2ria ==\nla hist\u00f2ria coneguda de budapest es remunta a la ciutat romana d'aquincum, fundada al voltant de l'any 89 sobre un antic campament celta, prop del que despr\u00e9s seria \u00f3buda. des del 106 fins al final del segle iv, fou la capital de la prov\u00edncia de la pann\u00f2nia inferior (en llat\u00ed pannonia).cap a 896, els magiars, avantpassats del poble hongar\u00e8s actual, colonitzen la regi\u00f3 sota el comandament d'\u00e1rp\u00e1d, poblant la conca pann\u00f2nia aix\u00ed com el sector d'\u00f3buda. hongria es funda un segle m\u00e9s tard, l'any 1000, amb la coronaci\u00f3 del seu primer rei, esteve i. malgrat la seva destrucci\u00f3 gaireb\u00e9 total en resposta a una invasi\u00f3 mongola el 1241, i el despla\u00e7ament de la resid\u00e8ncia reial a visegr\u00e1d el 1308, la ciutat esdev\u00e9 la capital del pa\u00eds el 1361.\nla conquesta de la major part del pa\u00eds al segle xvi per l'imperi otom\u00e0 interromp el creixement de la ciutat. pest cau en mans de l'invasor pel sud el 1526. buda, defensada pel seu castell, t\u00e9 la mateixa sort 15 anys m\u00e9s tard. mentre que buda es converteix en la seu d'un governador turc, pest \u00e9s desertada per una gran part dels seus habitants fins al moment de la seva reconquesta el 1686 pels habsburg, que havien continuat sent reis d'hongria des de 1526 malgrat la p\u00e8rdua de la majoria del pa\u00eds.\nen el transcurs dels segles xvii i xviii, malgrat una inundaci\u00f3 devastadora el 1838 que va fer 70.000 morts, pest coneix la taxa de creixement m\u00e9s forta gr\u00e0cies a un comer\u00e7 molt actiu, contribuint molt majorit\u00e0riament al creixement combinat de les tres ciutats. el 1900, la seva poblaci\u00f3 supera les de buda i \u00f3buda reunides. en el transcurs del segle seg\u00fcent, la poblaci\u00f3 de pest es multiplicar\u00e0 per vint, mentre que les de buda i \u00f3buda seran quintuplicades. el 1780, l'alemany \u00e9s introdu\u00eft com a llengua oficial pels habsburg.\n\nla fusi\u00f3 de les tres ciutats sota una administraci\u00f3 comuna es va produir per primera vegada el 1849 sota la impulsi\u00f3 del govern revolucionari, abans de ser revocada despr\u00e9s de la reconstituci\u00f3 de l'autoritat dels habsburg. \u00e9s ratificada definitivament el 1873 pel govern reial aut\u00f2nom hongar\u00e8s procedent del comprom\u00eds austrohongar\u00e8s de 1867. la poblaci\u00f3 total de la capital unificada es va multiplicar per set en el per\u00edode 1840-1900, amb 730.000 habitants.\nl'aixecament de ponts sobre el danubi (el pont de les cadenes el primer de tots) va ser determinant per afavorir la fusi\u00f3 de les ciutats a les dues vores del danubi.\nen el transcurs del segle xx, la majoria de les ind\u00fastries del pa\u00eds s'instal\u00b7len a la ciutat, i el creixement de la poblaci\u00f3 prossegueix. aix\u00ed, la poblaci\u00f3 d'\u00fajpest \u00e9s m\u00e9s que doblada en el per\u00edode 1890-1910, i la de kispest \u00e9s quintuplicada entre 1900 i 1920. les p\u00e8rdues humanes vinculades a la primera guerra mundial i la p\u00e8rdua conseg\u00fcent de m\u00e9s dels dos ter\u00e7os del territori de l'antic regne el 1920 no causen m\u00e9s que un trastorn temporal: budapest continua sent la capital d'un estat certament m\u00e9s petit, per\u00f2 en endavant sobir\u00e0. el 1930, la ciutat t\u00e9 un mili\u00f3 d'habitants, m\u00e9s 400.000 a la rodalia.\n\nen el moment de la segona guerra mundial, els jueus s\u00f3n reunits al gueto de budapest. aproximadament un ter\u00e7 dels 250.000 habitants jueus de budapest van morir durant el genocidi nazi perpetrat durant l'ocupaci\u00f3 alemanya de 1944. malgrat aquest fet, budapest \u00e9s actualment la capital europea que inclou m\u00e9s ciutadans jueus. el 1944, el diplom\u00e0tic suec raoul wallenberg va salvar almenys 10.000 jueus hongaresos. a partir de 1950, l'aglomeraci\u00f3 de budapest coneix una expansi\u00f3 significativa: es creen nous districtes a partir de les ciutats ve\u00efnes. durant els anys 1950 i 1960, la ciutat es recupera del setge sovi\u00e8tic de 1944, fent-se, en cert l\u00edmit, un aparador en mat\u00e8ria de pol\u00edtica pragm\u00e0tica practicada pel govern comunista del pa\u00eds (1947-1989). la democratitzaci\u00f3 \u00e9s aturada per la insurrecci\u00f3 de budapest del 1956 i la intervenci\u00f3 de l'urss.\nel 1956, les manifestacions pac\u00edfiques a budapest van conduir a l'esclat de la revoluci\u00f3 hongaresa. la direcci\u00f3 es va ensorrar despr\u00e9s de les manifestacions de les masses que es van iniciar el 23 d'octubre, per\u00f2 els tancs sovi\u00e8tics van entrar a budapest per aixafar la revolta. la lluita va continuar fins a principis de novembre, deixant m\u00e9s de 3.000 morts.\ndes de la d\u00e8cada de 1960 a la fi del r\u00e8gim comunista, es referia a hongria a vegades i de forma sat\u00edrica, com la \u00abbarraca feli\u00e7\u00bb al bloc de l'est, i gran part dels danys de guerra a la ciutat van ser finalment reparats. els treballs al pont d'erzs\u00e9bet, l'\u00faltim a ser reconstru\u00eft, van ser acabats el 1964.\na principis de 1970, es va inaugurar la l\u00ednia m2 del metro de budapest en el sentit est-oest, seguit de la l\u00ednia m3 el 1982. el 1987, el castell de buda i les ribes del danubi van ser inclosos en la llista de patrimoni de la humanitat per la unesco. l'avinguda andr\u00e1ssy (incloent-hi el tren subterrani del mil\u00b7lenni, h\u0151s\u00f6k tere i v\u00e1rosliget) es va afegir a la llista de la unesco el 2002. en la d\u00e8cada de 1980, la poblaci\u00f3 de la ciutat va aconseguir els 2,1 milions d'habitants.\nals \u00faltims temps, s'ha produ\u00eft una disminuci\u00f3 significativa en la poblaci\u00f3 a causa, principalment, d'un moviment demogr\u00e0fic massiu al comtat de pest. en les \u00faltimes d\u00e8cades del segle xx, els canvis pol\u00edtics de 1989-90 van produir importants canvis en la societat civil i als carrers de budapest. els monuments comunistes van ser retirats dels llocs p\u00fablics i portats al memento park. en els primers vint anys de la nova democr\u00e0cia, el govern de la ciutat va ser presidit per g\u00e1bor demszky.\n\n\n== geografia ==\nl'\u00e0rea de 525 km\u00b2 de budapest es troba al centre d'hongria envoltat d'assentaments de l'aglomeraci\u00f3 del comtat de pest. la capital s'est\u00e9n a 25 i 29 quil\u00f2metres al nord-sud i est-oest, respectivament. el riu danubi entra a la ciutat pel nord, i m\u00e9s tard envolta dues illes, \u00f3buda i l'illa de margarida. la tercera illa, csepel, \u00e9s la m\u00e9s gran de les illes del danubi de budapest; no obstant aix\u00f2, nom\u00e9s la punta m\u00e9s al nord es troba dins dels l\u00edmits de la ciutat. el riu que separa les dues parts de la ciutat est\u00e0 a nom\u00e9s 230 metres d'ample al punt m\u00e9s estret a budapest. pest es troba a la plana de la gran plana, mentre que el terreny a buda \u00e9s molt accidentat. el terreny de pest s'aixeca amb un lleuger pendent cap a l'est, per la qual cosa les parts m\u00e9s orientals de la ciutat estan a la mateixa al\u00e7ada que els petits pujols de buda, en particular el tur\u00f3 gell\u00e9rt (dit aix\u00ed perqu\u00e8 hi va rebre martiri gerard sagredo, sant gerard, gell\u00e9rt en hongar\u00e8s) i la muntanya del castell. els pujols de buda s\u00f3n principalment de pedra calc\u00e0ria i dolomita; l'aigua va crear espeleotemes, i se'n poden trobar els m\u00e9s famosos a les coves p\u00e1lv\u00f6lgyi i szeml\u0151hegyi. els turons es van formar durant l'era del tri\u00e0sic. el punt m\u00e9s alt dels pujols i de budapest \u00e9s el pujol j\u00e1nos, a 527 metres sobre el nivell del mar. el punt m\u00e9s baix \u00e9s la l\u00ednia del danubi, que \u00e9s de 96 metres sobre el nivell del mar. els boscos dels pujols de buda estan protegits mediambientalment.\n\n\n=== illes ===\nen el riu danubi es poden trobar set illes: drassana, illa margarida, illa de csepel, palotai-sziget (actualment una pen\u00ednsula), n\u00e9psziget, haros-sziget, i sziget moln\u00e1r.\nentre les illes notables s'inclouen:\nl'illa margarida t\u00e9 2,5 km de llarg i 0,965 quil\u00f2metres quadrats de superf\u00edcie. es compon principalment d'un parc i \u00e9s una popular zona d'esbarjo per als turistes i vilatans per igual. l'illa es troba entre el pont margarita (sud) i el pont \u00e1rp\u00e1d (nord). a l'illa es poden trobar discoteques, piscines, un parc aqu\u00e0tic, pistes per a c\u00f3rrer, de ciclisme, d'atletisme i gimnasos. durant el dia, l'illa est\u00e0 ocupada per gent que fa esport o simplement descansa. a l'estiu (en general, els caps de setmana) els m\u00e9s joves van a l'illa a la nit de festa a les seves terrasses, o per divertir-se amb una ampolla d'alcohol en un banc o a la gespa (aquesta forma d'entreteniment es denomina de vegades com a banc-festa).\nl'illa de csepel (pronunciaci\u00f3 en hongar\u00e8s: t\u0283\u025bp\u025blsi\u0261\u025bt) \u00e9s l'illa major del riu danubi a hongria. t\u00e9 48 km de llarg, el seu ample \u00e9s de 6,8 km i la seva \u00e0rea abasta 257 km\u00b2, encara que nom\u00e9s l'extrem nord es troba dins dels l\u00edmits de la ciutat.\nhaj\u00f3gy\u00e1ri-sziget ([h\u0252jo \u02d0 \u02d0 \u025fa si\u0261\u025bt ri], o sziget \u00f3budai-) \u00e9s una illa artificial, situada en el tercer districte. aquesta illa alberga nombroses activitats tals com: esqu\u00ed aqu\u00e0tic, motos d'aigua durant el dia, i clubs de ball durant la nit. aquesta \u00e9s l'illa on t\u00e9 lloc el fam\u00f3s festival de sziget, i rep centenars d'actuacions per any i al voltant de 400.000 visitants en la seva \u00faltima edici\u00f3. s'estan duent a terme molts projectes de construcci\u00f3 per fer d'aquesta illa un dels centres d'oci m\u00e9s importants d'europa, el pla \u00e9s construir edificis d'apartaments, hotels, casinos i un port esportiu.\nluppa-sziget \u00e9s l'illa m\u00e9s petita de budapest, situada a la regi\u00f3 nord.\n\n\n== divisi\u00f3 administrativa ==\na banda de la divisi\u00f3 popular de buda a l'oest del danubi i pest a l'est, la capital hongaresa es divideix en vint-i-tres districtes (sis a buda, setze a pest i un a l'illa de csepel) numerats amb xifres romanes, encara que solen ser coneguts pel nom del barri principal.\n\ndistricte i (budav\u00e1r)\ndistricte ii\ndistricte iii (\u00f3buda)\ndistricte iv (\u00fajpest)\ndistricte v (belv\u00e1ros)\ndistricte vi (ter\u00e9zv\u00e1ros)\ndistricte vii (erzs\u00e9betv\u00e1ros)\ndistricte viii (j\u00f3zsefv\u00e1ros)\ndistricte ix (ferencv\u00e1ros)\ndistricte x (k\u0151b\u00e1nya)\ndistricte xi (\u00fajbuda)\ndistricte xii (hegyvid\u00e9k)\ndistricte xiii\ndistricte xiv (zugl\u00f3)\ndistricte xv (rakospalota)\ndistricte xvi\ndistricte xvii (rakosmente)\ndistricte xviii\ndistricte xix (kispest)\ndistricte xx (pesterzs\u00e9bet)\ndistricte xxi (csepel)\ndistricte xxii (budafok)\ndistricte xxiii (soroks\u00e1r)\n\n\n=== districtes ===\norigin\u00e0riament, hi havia 10 districtes a budapest despr\u00e9s de la unificaci\u00f3 de les tres ciutats el 1873. l'1 de gener de 1950, budapest es va unir amb diversos pobles ve\u00efns i el nombre de districtes es va elevar a 22, formant el gran budapest. en aquest temps va haver-hi canvis, tant en l'ordre dels districtes com en les seves grand\u00e0ries. ara hi ha 23 districtes, sis a buda, 16 a pest i un a l'illa de csepel, al danubi. cada districte pot associar-se amb una o diverses parts de la ciutat amb noms de ciutats anteriors de budapest. el mateix centre de la ciutat, en un sentit m\u00e9s ampli, compr\u00e8n els districtes v, vi, vii, viii, ix i xiii en el costat de pest, i l'i, ii, xi i xii en el costat de buda de la ciutat.\n\n\n==== districte iv ====\nel districte iv est\u00e0 situat al nord de budapest, sobre la riba oest del riu danubi.\nabans de 1950, data en qu\u00e8 es van annexar diverses zones a budapest, es tractava de la localitat d'\u00fajpest. el nom significa 'nou pest', perqu\u00e8 es va formar a la vora de la ciutat de pest el 1840. \u00fajpest va ser un llogaret o vila durant sis d\u00e8cades abans de 1907, quan es va transformar en poble. com d\u00e8iem, el 1950 el poble es va unificar amb budapest, per formar el gran budapest, i constituir-se en el districte iv.\n\n\n==== districte xxi ====\n\n\n===== ubicaci\u00f3 =====\nel districte xxi est\u00e0 situat al nord de l'illa de csepel; per l'est flueix el danubi i en l'altre marge es troben els districtes ix, xx i xxiii; per l'oest, la frontera del districte la marca de manera natural el contorn de l'illa amb la ribera del danubi, que en el marge oposat presenta els districtes xi i xxii, pel sud el l\u00edmit demarcat per la capital, \u00e9s a dir, els l\u00edmits propis del poblat de szigetszentmikl\u00f3s.\n\n\n===== barris de major rellev\u00e0ncia =====\nbarri del carrer ady endre\ncsill\u00e1gtelep\nbarri de kir\u00e1lymajori\nbarri de v\u00edzm\u0171\nbarri del carrer \u00e1rp\u00e1d\n\n\n===== hist\u00f2ria =====\ndurant la segona meitat del segle xx va oc\u00f3rrer la industrialitzaci\u00f3 m\u00e9s important del districte, la qual cosa el va convertir en una base de la ind\u00fastria pesant. en aquesta zona es van assentar els treballadors, que van contribuir a la formaci\u00f3 de zones urban\u00edstiques, parcs i barris. el districte es va convertir aix\u00ed en basti\u00f3 de la classe obrera hongaresa.\nva ser independent fins a l'1 de gener de 1950, quan juntament amb altres zones va ser annexionat com a part integral de budapest capital.\n\n\n===== economia =====\nel districte xxi \u00e9s considerat com un dels districtes industrials cl\u00e0ssics de budapest (per la seva ind\u00fastria metal\u00b7l\u00fargica, aceraire i de paper).\ndurant la primera meitat del segle xx, l'economia del districte estava unida al nom de manfr\u00e9d weiss, que amb la seva empresa metal\u00b7l\u00fargica tenia la gamma m\u00e9s \u00e0mplia de productes que per a l'\u00e8poca existia en tota la regi\u00f3 d'europa central i oriental\ndespr\u00e9s de la segona guerra mundial, la f\u00e0brica va passar a funcionar a mans de l'estat. a mitjan anys 50, fins al tibet eren comercialitzats els productes de la f\u00e0brica. a la fi dels anys 80, a causa de la baixa demanda de productes i l'elevat cost de manteniment, la f\u00e0brica va anar paralitzant-se gradualment.\nen l'actualitat, el conjunt funciona com a zona industrial, albergant centenars d'altres empreses, oficines, i petites f\u00e0briques.\n\n\n===== riqueses naturals =====\nel districte alberga nom\u00e9s una zona protegida, al tur\u00f3 de tamariska a la zona de kir\u00e1lyerd\u0151, que des de 1999 va ser declarada per la ciutat capital com a patrimoni natural, ja que als seus bancs sorrencs es troben innombrables esp\u00e8cies vegetals aut\u00f2ctones i exclusives de la zona.\n\n\n== clima ==\nla ciutat t\u00e9 un clima humit continental, un clima de transici\u00f3 entre el clima temperat, cobert de neu de transdan\u00fabia, el clima variable continental de la gran plana oberta de l'est i el clima gaireb\u00e9 submediterrani del sud.la primavera es caracteritza per l'abund\u00e0ncia de sol i pluges a\u00efllades. la temperatura comen\u00e7a a pujar notablement a l'abril, en general aconsegueixen m\u00e0ximes de 25 \u00b0c al final del mes, encara que hi ha curts per\u00edodes de fred amb baixes temperatures a la zona amb 0-5 \u00b0c i les gelades poden apar\u00e8ixer fins i tot a mitjan maig.\nen els estius, els perllongats per\u00edodes de calor, amb temperatures entre 32-35 \u00b0c, s'intercanvien amb breus per\u00edodes humits amb fronts freds provinents de l'oest, amb temperatures entre 18-25 \u00b0c. la humitat \u00e9s alta, de tant en tant, a l'estiu principalment secund\u00e0ria per la influ\u00e8ncia del mediterrani. no obstant aix\u00f2, en general, la calor \u00e9s seca i les temperatures nocturnes s\u00f3n molt agradables, especialment en els suburbis residencials. al centre de pest, no obstant aix\u00f2, no \u00e9s rar que les temperatures siguin superiors a 25 \u00b0c a mitjanit. les tempestes, algunes de violentes amb ratxes fortes i pluges torrencials, tamb\u00e9 s\u00f3n freq\u00fcents. la temperatura m\u00e9s alta registrada va ser de 40,7 \u00b0c el 20 de juliol de 2007.les temperatures altes poden mantenir-se per sobre de 20 \u00b0c fins al final d'octubre. les nits m\u00e9s fredes i les gelades arriben per primera vegada, en general, a la segona setmana d'octubre. els curts per\u00edodes freds varien amb l'estiuet de sant mart\u00ed, que pot durar setmanes senceres. al novembre sobrev\u00e9 l'abundant pluja, de vegades neu, i una caiguda dr\u00e0stica de les temperatures (a 10 \u00b0c durant tota la tardor del mes).\nels hiverns s\u00f3n variables i impredictibles. els vents de l'oest porten aire temperat oce\u00e0nic, amb temperatures entre 5-10 \u00b0c, gaireb\u00e9 sense congelar i dispersa la pluja o neu. les borrasques que es desplacen des del mar mediterrani poden portar tempestes de neu amb 20\u201340 cm de caiguda en un sol dia, seguit per aire fred de r\u00fassia. les borrasques de l'atl\u00e0ntic sud i el vent pot portar un clima inusualment c\u00e0lid, amb temperatures que arriben als 15 \u00b0c fins i tot al gener. l'anticicl\u00f3 de sib\u00e8ria porta cada dos anys un per\u00edode molt assolellat per\u00f2 fred, amb una durada d'una setmana o dues amb punts baixos en el rang clim\u00e0tic de -15 a -20 \u00b0c. els anticiclons amb els centres superiors d'europa occidental produeixen boira freda sense canvis en la temperatura entre el dia i la nit i es queden al voltant o una mica per sota de 0 \u00b0c. la boira pot durar setmanes. les borrasques mediterr\u00e0nies que es mouen per sobre de la capa de boira poden portar un o dos dies de pluja gelada.\n\n\n== economia ==\nbudapest es va convertir en una ciutat global a causa de la industrialitzaci\u00f3. el 1910, el 45,2% de la poblaci\u00f3 total treballaven en f\u00e0briques. la capital hongaresa va ser una de les m\u00e9s grans ciutats industrials d'europa amb 600.000 treballadors de f\u00e0briques en la d\u00e8cada de 1960. entre 1920 i 1970, m\u00e9s de la meitat del total de la producci\u00f3 industrial d'hongria es feia a budapest. la metal\u00b7l\u00fargia (f\u00e9g), la ind\u00fastria t\u00e8xtil i la ind\u00fastria de l'autom\u00f2bil (ikarus) van ser els principals sectors que van rebre els canvis estructurals.ara gaireb\u00e9 totes les branques de la ind\u00fastria es troben a budapest. els principals productes s\u00f3n els aparells de comunicaci\u00f3 d'enginyeria i inform\u00e0tica, m\u00e0quines el\u00e8ctriques, llums incandescents (general electric). la ind\u00fastria farmac\u00e8utica tamb\u00e9 \u00e9s important, la molt coneguda egis i les companyies gedeon richter i chinoin s\u00f3n hongareses, mentre que teva tamb\u00e9 t\u00e9 una divisi\u00f3 aqu\u00ed.\nla ind\u00fastria est\u00e0 m\u00e9s aviat als afores, puix el centre \u00e9s el lloc per al servei principal d'empreses financeres nacionals i internacionals, com telekom hongria, general electric, vodafone, telenor, erste bank, cib bank, k&h bank&insurance, unicredit, budapest bank, generali providencia insurance, ing, aegon insurance, allianz. les bases regionals de volvo co., saab, ford, ge, ibm, tata consultancy services limited estan a budapest. el grup mol de petroli i gas hongaresos, que amb les seves subsidi\u00e0ries, \u00e9s un l\u00edder integrat de petroli i gas a l'europa central i de l'est. l'otp bank, que \u00e9s el banc m\u00e9s gran d'hongria, amb sucursals en altres vuit pa\u00efsos, t\u00e9 la seu a la capital.\nbudapest \u00e9s el centre dels serveis, assessoria financera, transaccions de divises, serveis comercials i b\u00e9ns. els serveis de comer\u00e7 i log\u00edstica estan ben desenvolupats. el turisme i l'hostaleria tamb\u00e9 mereixen esment, ja que a la capital existeixen milers d'establiments de restaurants, bars, caf\u00e8s i llocs de festa.\n\n\n== transport ==\n\n\n=== aeri ===\nl'aeroport de budapest-ferihegy est\u00e0 situat a uns 17 km al sud-est del centre de la ciutat. est\u00e0 constitu\u00eft per tres terminals: ferihegy 1 (actualment tancada), ferihegy 2/a i ferihegy 2/b. des de l'aeroport es triguen uns 30 minuts a arribar al centre de la ciutat; el preu del viatge \u00e9s de 3 \u20ac amb l'autob\u00fas de la l\u00ednia 100e de la companyia bkk. mal\u00e9v \u00e9s la companyia a\u00e8ria nacional.\n\n\n=== ferroviari ===\nla companyia nacional de transport ferroviari hongaresa \u00e9s m\u00e1v. les tres estacions principals de budapest s\u00f3n: keleti a l'est, nyugati a l'oest i d\u00e9li al sud. les tres tenen connexions nacionals i internacionals. budapest va ser una de les parades m\u00e9s importants de l'orient express fins al 2001, any en el qual el recorregut va ser redu\u00eft a entre par\u00eds i viena.\nla xarxa de metro de budapest \u00e9s la m\u00e9s antiga del continent, i s'inaugur\u00e0 en ocasi\u00f3 de la celebraci\u00f3 del \"mil\u00b7lenari\" el 1896. tamb\u00e9 hi ha un servei de trens suburbans als voltants de budapest, que opera sota la denominaci\u00f3 h\u00e9v.\n\n\n=== transport p\u00fablic ===\nel transport p\u00fablic a budapest \u00e9s gestionat per bkk, companyia que s'encarrega dels autobusos, troleibusos, tramvies, l\u00ednies de ferrocarril de rodalies, metro i alguns serveis de vaixell.\nla xarxa de tramvia de budapest \u00e9s extensa i fiable malgrat la deficient infraestructura i la seva envellida flota. les rutes 4 i 6 combinades formen la l\u00ednia de tramvia m\u00e9s ocupada del m\u00f3n, amb els tramvies de passatgers m\u00e9s llargs del m\u00f3n (54 metres de llarg combina de siemens) que s'executa de 60 a 90 segons en hora punta i 3-4 minuts fora d'hores punta i en general ple de gent.\nhi ha 4 l\u00ednies de metro de budapest. la l\u00ednia groga, constru\u00efda el 1896, \u00e9s la segona l\u00ednia de metro m\u00e9s antiga del m\u00f3n, nom\u00e9s superada pel metro de londres constru\u00eft el 1863.\n\n\n=== carreteres ===\nbudapest \u00e9s el nus hongar\u00e8s de carretera m\u00e9s important, la majoria de les principals carreteres acaben a prop dels l\u00edmits de la ciutat. el sistema de carreteres a la ciutat es dissenya de manera similar a la de par\u00eds, amb diverses carreteres en anell, i avingudes que irradien des del centre.\nla carretera de circumval\u00b7laci\u00f3 m0 al voltant de budapest est\u00e0 gaireb\u00e9 acabada, amb una sola secci\u00f3 que falta en el costat oest a causa de les disputes locals. actualment, la carretera de circumval\u00b7laci\u00f3 \u00e9s d'uns 80 quil\u00f2metres de longitud, i una vegada acabat, tindr\u00e0 prop de 100 quil\u00f2metres de longitud.\n\n\n=== transport fluvial ===\nel riu danubi flueix a trav\u00e9s de budapest en el seu cam\u00ed cap al mar negre. el riu \u00e9s navegable f\u00e0cilment i aix\u00ed budapest ha estat hist\u00f2ricament un port comercial important (a csepel). en els mesos d'estiu, funciona un servei programat d'hidrodeslitzador des del danubi fins a viena.\n\n\n== cultura ==\nla tradici\u00f3 de la dansa de la conca dels carpats \u00e9s l'\u00e0rea \u00fanica de la cultura de la dansa europea, que \u00e9s tamb\u00e9 una esp\u00e8cie de transici\u00f3 entre els balcans i les regions de l'europa occidental. a budapest existeixen diversos conjunts d'aut\u00e8ntica dansa folkl\u00f2rica hongaresa, alguns de professionals. budapest \u00e9s una de les poques ciutats del m\u00f3n on hi ha una escola secund\u00e0ria per a l'aprenentatge de la dansa folkl\u00f2rica.\n\na budapest, actualment hi ha 837 monuments diferents, que representen la major part de l'estil art\u00edstic europeu. s\u00f3n prominents els cl\u00e0ssics i \u00fanics edificis d'estil art nouveau hongaresos.\nels 223 museus i galeries de la ciutat presenten no sols exposicions i art hongar\u00e8s, sin\u00f3 tamb\u00e9 art i ci\u00e8ncia de la cultura universal i europea. entre els m\u00e9s importants que es troben a la ciutat destaquen el museu nacional d'hongria, la galeria nacional hongaresa, el museu de belles arts, el museu hist\u00f2ric de budapest, el parc memento i el museu d'arts aplicades.\na budapest hi ha quaranta teatres, set sales de concerts i un teatre de l'\u00f2pera. tamb\u00e9 se celebren sovint en edificis hist\u00f2rics festivals a l'aire lliure, concerts i confer\u00e8ncies que enriqueixen l'oferta cultural de l'estiu. les institucions m\u00e9s prestigioses de teatre s\u00f3n l'opereta i teatre musical de budapest, el teatre j\u00f3zsef attila, el teatre kat\u00f3na j\u00f3zsef sz\u00ednh\u00e1z, el teatre mad\u00e1ch sz\u00ednh\u00e1z, l'\u00f2pera nacional d'hongria, el teatre nacional, el vigad\u00f3, el teatre radn\u00f3ti mikl\u00f3s i el teatre de la com\u00e8dia.\nmoltes biblioteques tenen col\u00b7leccions \u00faniques a budapest, com la biblioteca nacional sz\u00e9chenyi, que mant\u00e9 les rel\u00edquies hist\u00f2riques de l'\u00e8poca abans de la impressi\u00f3 dels llibres. la biblioteca metropolitana ervin szab\u00f3 t\u00e9 un paper important en l'educaci\u00f3 general de la poblaci\u00f3 de la capital. altres biblioteques importants s\u00f3n la biblioteca de l'acad\u00e8mia de ci\u00e8ncies d'hongria, la biblioteca de la universitat e\u00f6tv\u00f6s lor\u00e1nd, la biblioteca del parlament i la biblioteca nacional de literatura estrangera.\nentre els esdeveniments culturals d'hongria, el major festival a l'aire lliure \u00e9s el festival de sziget, que \u00e9s molt popular en tota europa. uns altres que tamb\u00e9 s\u00f3n importants i se celebren a la ciutat s\u00f3n el festival de la primavera de budapest, el festival de tardor de budapest, la festa del vi de budapest i el festival de budapest de p\u00e1linka.\nels turistes que visiten budapest disposen de mapes gratu\u00efts i informaci\u00f3 sobre els diversos \"punts d'inter\u00e8s\" per l'empresa municipal btdm en els seus punts d'informaci\u00f3. est\u00e0 disponible per als visitants les targetes de 24 i 72 hores de budapest. per al transport, la validesa de la targeta \u00e9s gratu\u00efta i hi ha descomptes en diversos museus, restaurants i altres llocs d'inter\u00e8s. la ciutat tamb\u00e9 \u00e9s coneguda pels seus bars en antigues ru\u00efnes.\n\n\n=== llocs d'inter\u00e8s ===\nru\u00efnes d'aquincum\ncastell de buda\npla\u00e7a de la sant\u00edssima trinitat i esgl\u00e9sia dita de maties\nbasti\u00f3 dels pescadors\ntur\u00f3 gell\u00e9rt i est\u00e0tua de la llibertat\nbanys gell\u00e9rt\npont de les cadenes\navinguda andr\u00e1ssy i metropolit\u00e0 del mil\u00b7lenni\n\u00f2pera nacional hongaresa\npla\u00e7a dels herois, amb el monument del mil\u00b7lenni\ntermes sz\u00e9chenyi\ncastell de vajdahunyad\ngran sinagoga de budapest\nbas\u00edlica de sant esteve\npalau del parlament d'hongria\nsabates vora el danubi\u02d0memorial dedicat a les persones assassinades a la vora del danubi, principalment jueus, entre 1944 i 1945\ncaf\u00e8s\u02d0 central, gerbeaud i new york.\n\"ruin pubs\" i \"ruin bars\"\nmercat central\nparc memento\nmuseu nacional hongar\u00e8s\nthe house of houdini\n\n\n=== banys termals ===\nel 1934, budapest va rebre el t\u00edtol de ciutat de balnearis per ser la capital que disposa de m\u00e9s pous d'aig\u00fces medicinals i termals del m\u00f3n, \u00e9s coneguda per alguns com la capital mundial de les aig\u00fces medicinals.\nla seva xarxa \u00e9s \u00fanica: el rendiment de les aig\u00fces termals, amb temperatures de 21 a 78 graus cent\u00edgrads, que brollen de 118 fonts naturals i de pous artificials, supera els 70 milions de litres diaris. a budapest, es troben coneguts banys termals p\u00fablics: banys gell\u00e9rt (gell\u00e9rt f\u00fcrd\u0151), termes sz\u00e9chenyi (sz\u00e9chenyi f\u00fcrd\u0151, el balneari m\u00e9s gran d'europa), balneari luk\u00e1cs (luk\u00e1cs f\u00fcrd\u0151), balneari rudes (rudes f\u00fcrd\u0151), balneari kir\u00e1ly (kir\u00e1ly f\u00fcrd\u0151) i balneari r\u00e1c (r\u00e1c f\u00fcrd\u0151).\nles aig\u00fces medicinals serveixen per a tractar malalties dels \u00f2rgans locomotrius, de la circulaci\u00f3 sangu\u00ednia i de ginecologia.\nals voltants d'aquests banys termals existeixen pous i sales per a beure aigua medicinal amb alt contingut de diferents tipus minerals. la m\u00e9s coneguda d'aquestes sales d'ingesta serveix d'entrada al bany termal luk\u00e1cs, que va ser inaugurat el 1937, orientant-se les seves aig\u00fces medicinals a la curaci\u00f3 de problemes digestius. l'edifici del bany termal va ser constru\u00eft el 1894. els seus efectes ben\u00e8fics medicinals aviat van ser coneguts a la resta d'europa, i es convert\u00ed en un dels llocs m\u00e9s notables d'aquesta saludable especialitat.\ntamb\u00e9 s\u00f3n famosos els banys termals de l'\u00e8poca turca que funcionen avui dia, com per exemple el kir\u00e1ly, constru\u00eft a la fi dels anys 1500, i el bany r\u00e1c. el bany rudes -amb la seva sala octogonal de columnes i c\u00fapula- \u00e9s el bany turc m\u00e9s antic i millor ornamentat.\n\n\n== galeria d'imatges ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== nadius il\u00b7lustres ==\npal kadosa: compositor i pianista (1903-1983)\njoseph b\u00f6hm: violinista (1789-1863) nascut al cant\u00f3 de pest\njelly d'aranyi: violinista (1895-1966) era neboda de joseph joachim\ngeorge de hevesy: f\u00edsic i qu\u00edmic (1885-1966), premi nobel de qu\u00edmica de 1943\nadila d'aranyi: violinista (1886-1962) era neboda de joseph joachim\nm\u00e1ty\u00e1s seiber: compositor i violoncel\u00b7lista (1905-1960).\nl\u00e1szl\u00f3 lajtha: compositor i folklorista (1891-1963)\nilona eibensch\u00fctz: pianista (1872-1967)\nalbert sikl\u00f3s: compositor (1878-1942)\nilona durigo: mezzosoprano (1881-1943)\nalbert szent-gy\u00f6rgy (1893-1986): metge premi nobel de medicina o fisiologia de 1937\nattila j\u00f3zsef: poeta (1905-1937)\neugen szenkar: director d'orquestra i arranjador (1891-1977)\njulius kaldy: director d'orquestra i compositor (1838-1901)\nstefan stocker (1845-1910): compositor i pianista\nalexander sebald (1869-1934) violinista i compositor musical\ngeorg von b\u00e9k\u00e9sy (1899-1972) biof\u00edsic, premi nobel de medicina o fisiologia de 1961\ndennis gabor (1900-1979) f\u00edsic, premi nobel de f\u00edsica de 1971\neugene paul wigner (1902-1995) f\u00edsic i matem\u00e0tic, premi nobel de f\u00edsica de 1963\njohn harsanyi (1920-2000) economista, premi nobel d'economia de 1994\ngeorge andrew olah (1927-) qu\u00edmic, premi nobel de qu\u00edmica de l'any 1994.\nimre kert\u00e9sz (1929-2016) escriptor, premi nobel de literatura de l'any 2002\nlajos martin (1826-1897), matem\u00e0tic, enginyer i pioner de l'aviaci\u00f3\nzo\u00e1rd ge\u0151cze (1873-1916), matem\u00e0tic\ntibor rad\u00f3 (1895-1965), matem\u00e0tic\nb\u00e9la ker\u00e9kj\u00e1rt\u00f3 (1898-1946), matem\u00e0tic\nl\u00e1szl\u00f3 r\u00e9dei (1900-1980), matem\u00e0tic\nsteven vajda (1901-1995), matem\u00e0tic, pare de la investigaci\u00f3 operativa\nk\u00e1roly kernstok (1873\u20131940), pintor hongar\u00e8s i un dels representants del grup avantguardista the eight.\n\n\n== vegeu tamb\u00e9 ==\nwizz air\ncentre de m\u00fasica de budapest\n\n\n== refer\u00e8ncies ==\n\n\n== enlla\u00e7os externs ==\ninformaci\u00f3 de budapest (catal\u00e0).\nbudapest public transport map.\nbudapest a la ruta europea del modernisme"