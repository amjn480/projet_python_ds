"cesarstwo rzymskie (\u0142ac. imperium romanum) \u2013 staro\u017cytne pa\u0144stwo obejmuj\u0105ce obszary basenu morza \u015br\u00f3dziemnego, powsta\u0142e z przekszta\u0142cenia republiki rzymskiej w system monarchiczny. przyjmuje si\u0119, \u017ce pocz\u0105tkiem cesarstwa by\u0142 rok 27 p.n.e., kiedy gajusz oktawiusz otrzyma\u0142 od senatu tytu\u0142 augusta (wywy\u017cszony przez bog\u00f3w). potwierdza\u0142o to pozycj\u0119 oktawiana jako najwa\u017cniejszej osoby w pa\u0144stwie i przynios\u0142o definitywny koniec republice rzymskiej.\npocz\u0105tkowo form\u0105 rz\u0105d\u00f3w w cesarstwie by\u0142 pryncypat: formalnie zachowano poprzedni ustr\u00f3j, a cesarz utrzymywa\u0142 najwy\u017csz\u0105 w\u0142adz\u0119 w pa\u0144stwie, sprawuj\u0105c wszystkie najwa\u017cniejsze urz\u0119dy republiki i kontroluj\u0105c armi\u0119. w wyniku reform dioklecjana i konstantyna nasta\u0142a era dominatu ze znacznie mocniejsz\u0105 pozycj\u0105 cesarsk\u0105.\nw 395 roku cesarstwo definitywnie rozpad\u0142o si\u0119 na cz\u0119\u015b\u0107 zachodni\u0105 i wschodni\u0105. cesarstwo zachodniorzymskie, po dwukrotnym zdobyciu rzymu przez barbarzy\u0144c\u00f3w, upad\u0142o w 476 roku w wyniku problem\u00f3w wewn\u0119trznych i w\u0119dr\u00f3wki lud\u00f3w.\n\n\n== dzieje ==\n\n\n=== oktawian august ===\npanowanie oktawiana augusta (27 p.n.e. \u2013 14 n.e.) cechowa\u0142o przywr\u00f3cenie stabilno\u015bci politycznej i spo\u0142ecznej. ustr\u00f3j republika\u0144ski nie zosta\u0142 formalnie zniesiony, a w\u0142adza cesarza wywodzi\u0142a si\u0119 z po\u0142\u0105czenia kompetencji urz\u0119d\u00f3w cywilnych oraz wojskowych, w szczeg\u00f3lno\u015bci w\u0142adzy konsula (najwy\u017cszego urz\u0119dnika i dow\u00f3dcy wojskowego), trybuna ludowego (protektora ludu z prawem weta i inicjatyw\u0105 prawodawcz\u0105) i najwy\u017cszego kap\u0142ana (pontifex maximus). cezara okre\u015blano r\u00f3wnie\u017c jako zwyci\u0119skiego wodza (imperator) oraz ojca ojczyzny (pater patriae). august zachowa\u0142 przywileje senator\u00f3w, podkre\u015blaj\u0105c, \u017ce jest pierwszym w\u015br\u00f3d r\u00f3wnych (princeps). dlatego ten system rz\u0105dzenia nazwano pryncypatem.\naugust wprowadzi\u0142 szereg reform usprawniaj\u0105cych administracj\u0119 rzymsk\u0105. zast\u0105pi\u0142 skorumpowanych i ambitnych patrycjuszy sprawnymi administratorami ze stanu ekwit\u00f3w (nale\u017ca\u0142 do nich m.in. poncjusz pi\u0142at), daj\u0105c im kluczowe stanowiska w pa\u0144stwie, np. prefekta egiptu (wa\u017cne \u017ar\u00f3d\u0142o zaopatrzenia w zbo\u017ce) czy prefekta pretorii (gwardia cesarska w rzymie). zast\u0105pi\u0142 tak\u017ce skorumpowanych przedsi\u0119biorc\u00f3w, dzier\u017cawi\u0105cych podatki, urz\u0119dnikami pa\u0144stwowymi. rozs\u0105dne podatki i stabilna moneta spowodowa\u0142y rozw\u00f3j handlu i wzrost gospodarczy. \naugust zaj\u0105\u0142 si\u0119 tak\u017ce reform\u0105 religii i uzdrowieniem obyczaj\u00f3w. ustanowi\u0142 prawa zach\u0119caj\u0105ce do ma\u0142\u017ce\u0144stwa i posiadania dzieci (opodatkowano kawaler\u00f3w i bezdzietnych), wprowadzi\u0142 kary za przest\u0119pstwa seksualne. promowa\u0142 kultur\u0119 opiewaj\u0105c\u0105 proste, wiejskie i rodzinne warto\u015bci oraz pobo\u017cno\u015b\u0107. odbudowa\u0142 53 \u015bwi\u0105tynie w rzymie, odnawiaj\u0105c zaniedbane ceremonie religijne.\noktawian kontynuowa\u0142 ekspansj\u0119 rzymsk\u0105 w europie, cho\u0107 nie uda\u0142y si\u0119 jego plany podboju teren\u00f3w dzisiejszych niemiec. w bitwie w lesie teutoburskim jesieni\u0105 9 r. n.e. rzymianie utracili 3 legiony i po tej pora\u017cce granice rzymskie na p\u00f3\u0142nocy stopniowo opar\u0142y si\u0119 o naturalne bariery \u2013 rzeki ren i dunaj, a polityka ich fortyfikowania by\u0142a kontynuowana w kolejnych wiekach.\n\n\n=== dynastia julijsko-klaudyjska ===\njedn\u0105 ze s\u0142abo\u015bci cesarstwa by\u0142 brak ustalonych zasad sukcesji. podtrzymywanie fikcji trwania republiki uniemo\u017cliwia\u0142o ustalenie wprost zasady dziedziczenia, chocia\u017c najcz\u0119\u015bciej to krewni zmar\u0142ego cesarza si\u0119gali po w\u0142adz\u0119 na podstawie testamentu poprzednika. nast\u0119pc\u0105 augusta zosta\u0142 jego pasierb \u2013 tyberiusz (14\u201337). ju\u017c wsp\u00f3\u0142cze\u015bni podejrzewali, czy jego wej\u015bcia na \u201etron cesarski\u201d nie u\u0142atwi\u0142a jego matka, liwia druzylla. podejrzewano j\u0105 o spowodowanie zab\u00f3jstwa m\u0119\u017c\u00f3w jedynej c\u00f3rki cesarza julii starszej \u2013 marka marcellusa i marka agrypy oraz jej syn\u00f3w, a wnuk\u00f3w augusta \u2013 gajusza cezara i lucjusza cezara. tyberiusz by\u0142 skutecznym dow\u00f3dc\u0105 i administratorem, cho\u0107 za swego panowania nie opuszcza\u0142 ju\u017c italii. pod koniec rz\u0105d\u00f3w wycofa\u0142 si\u0119 do willi na capri, pozostawiaj\u0105c rz\u0105dy w r\u0119ku prefekta pretorii lucjusza aeliusza sejanusa. jego dw\u00f3r na capri cieszy\u0142 si\u0119 z\u0142\u0105 s\u0142aw\u0105 ze wzgl\u0119du na kr\u0105\u017c\u0105ce opowie\u015bci o odbywaj\u0105cych si\u0119 tam orgiach i zbrodniach.\njego sukcesorem by\u0142 m\u0142ody gajus zwany kaligul\u0105 (37\u201341), jeden z wnuk\u00f3w druzusa, zmar\u0142ego wiele lat wcze\u015bniej m\u0142odszego brata tyberiusza. kaligula zdoby\u0142 pocz\u0105tkowo popularno\u015b\u0107, znosz\u0105c podatek od sprzeda\u017cy oraz sponsoruj\u0105c igrzyska sportowe i przedstawienia, ale szybko sta\u0142 si\u0119 tyranem. mordowa\u0142 senator\u00f3w, aby posi\u0105\u015b\u0107 ich \u017cony i maj\u0105tki, na gubernator\u00f3w mianowa\u0142 przyjaci\u00f3\u0142 z dzieci\u0144stwa, \u017c\u0105da\u0142 oddawania sobie czci jako jowiszowi i \u2013 wed\u0142ug swetoniusza \u2013 planowa\u0142 powierzenie urz\u0119du konsula swojemu koniowi, incitatusowi. w ko\u0144cu sam zosta\u0142 zamordowany przez spiskowc\u00f3w.\npo \u015bmierci kaliguli rozwa\u017cano przywr\u00f3cenie republiki, ale pretorianie wymusili na senacie uznanie nowego cesarza. zosta\u0142 nim klaudiusz (41\u201354), stryj zamordowanego kaliguli, kt\u00f3ry dotychczas \u017cy\u0142 na uboczu. znienawidzony przez senator\u00f3w klaudiusz otacza\u0142 si\u0119 g\u0142\u00f3wnie wyzwole\u0144cami, kt\u00f3rzy zdobyli du\u017cy wp\u0142yw na rz\u0105dy. odznaczy\u0142 si\u0119 on rozs\u0105dnymi decyzjami politycznymi oraz wprowadzeniem humanitarnych praw dotycz\u0105cych d\u0142u\u017cnik\u00f3w i niewolnik\u00f3w. klaudiusz rozbudowa\u0142 r\u00f3wnie\u017c port w ostii oraz wybudowa\u0142 nowy akwedukt zaopatruj\u0105cy rzym w wod\u0119. zosta\u0142 otruty przez swoj\u0105 czwart\u0105 \u017con\u0119 agrypin\u0119, kt\u00f3ra w ten spos\u00f3b zdoby\u0142a tron dla swojego syna nerona (54\u201368), o\u017cenionego z c\u00f3rk\u0105 klaudiusza \u2013 oktawi\u0105. wkr\u00f3tce po obj\u0119ciu rz\u0105d\u00f3w neron kaza\u0142 zabi\u0107 m\u0142odszego brata oktawii, brytanika, syna i jedynego spadkobierc\u0119 klaudiusza. zamordowa\u0142 te\u017c w\u0142asn\u0105 matk\u0119, a p\u00f3\u017aniej na polecenie swej kochanki i przysz\u0142ej \u017cony poppei wygna\u0142 i kaza\u0142 zabi\u0107 tak\u017ce oktawi\u0119. neron zapocz\u0105tkowa\u0142 tak\u017ce prze\u015bladowania chrze\u015bcijan, wykorzystuj\u0105c do tego po\u017car rzymu w 64 roku. w\u0142ada\u0142 nieudolnie i wybuch\u0142y przeciwko niemu bunty. pope\u0142ni\u0142 samob\u00f3jstwo podczas ucieczki z opanowanego przez swoich wrog\u00f3w rzymu.\n\u015bmier\u0107 nerona spowodowa\u0142a wyga\u015bni\u0119cie dynastii julijsko-klaudyjskiej i zapocz\u0105tkowa\u0142a wojn\u0119 domow\u0105, podczas kt\u00f3rej rzymscy \u017co\u0142nierze powo\u0142ali po kolei czterech cesarzy: galb\u0119, othona, witeliusza i wespazjana. dlatego rok 69 nazywany jest rokiem czterech cesarzy. obna\u017cy\u0142o to fikcj\u0119 republika\u0144skich tradycji \u2013 w\u0142adza cesarzy opiera\u0142a si\u0119 w istocie na armii.\n\n\n=== dynastie flawiusz\u00f3w i antonin\u00f3w ===\nz walk o w\u0142adz\u0119 zwyci\u0119sko wyszed\u0142 wespazjan (69\u201379), dow\u00f3dca armii na wschodzie. wyb\u00f3r na cesarza zasta\u0142 go podczas t\u0142umienia powstania \u017cydowskiego w palestynie. powo\u0142uj\u0105c nowych senator\u00f3w spoza italii oraz lojalnych dow\u00f3dc\u00f3w zbudowa\u0142 poparcie dla nowej dynastii \u2013 flawiuszy. uzdrowi\u0142 finanse pa\u0144stwa. po nim w\u0142adz\u0119 przej\u0105\u0142 syn cesarza tytus flawiusz. jego kr\u00f3tkotrwa\u0142e rz\u0105dy (79\u201381) dobrze zapisa\u0142y si\u0119 w pami\u0119ci rzymian, podczas gdy jego brat i nast\u0119pca domicjan (81\u201396) uwa\u017cany by\u0142 za tyrana, a z\u0142ej opinii nie poprawi\u0142y nawet jego liczne sukcesy wojskowe. domicjan zbudowa\u0142 system fortyfikacji mi\u0119dzy renem i dunajem. nie ufaj\u0105c senatorom rozbudowa\u0142 system szpiegostwa i terroru. zgin\u0105\u0142 w wyniku spisku pa\u0142acowego.\nsenat przyzna\u0142 w\u00f3wczas tytu\u0142 cesarza nerwie (96\u201398), uprzedzaj\u0105c tym samym akcj\u0119 wojska i unikaj\u0105c kolejnej wojny domowej, jak to si\u0119 wydarzy\u0142o po upadku nerona. nerwa adoptowa\u0142 szanowanego gubernatora germanii \u2013 trajana (98\u2013117), zapocz\u0105tkowuj\u0105c w ten spos\u00f3b dynasti\u0119 antonin\u00f3w. trajan by\u0142 pierwszym cesarzem urodzonym poza rzymem (w hiszpanii) i wybitnym \u017co\u0142nierzem, kt\u00f3ry podbi\u0142 kilka nowych prowincji: dacj\u0119, armeni\u0119, arabi\u0119, mezopotami\u0119. ze wzgl\u0119du na zdolno\u015bci administracyjne i rozs\u0105dn\u0105 polityk\u0119 uwa\u017cany jest za jednego z najlepszych cesarzy. zainicjowa\u0142 program budowy wielu obiekt\u00f3w w ca\u0142ym imperium. by\u0142 autorem programu \u015bwiadcze\u0144 spo\u0142ecznych, m.in. rozdawnictwa \u017cywno\u015bci dla biednych dzieci. wzbudza\u0142 podziw senator\u00f3w i podw\u0142adnych bezpo\u015brednim i sprawiedliwym traktowaniem oraz otwartym umys\u0142em. za jego panowania imperium obejmowa\u0142o tereny od wybrze\u017cy zatoki perskiej, morza kaspijskiego i egiptu po \u015brodkow\u0105 szkocj\u0119 i p\u00f3\u0142nocne maroko w 117 roku oraz dacj\u0119 i jako protektorat kr\u00f3lestwo bospora\u0144skie.\nkuzyn i sukcesor trajana, hadrian (117\u2013138), by\u0142 niezmordowanym podr\u00f3\u017cnikiem i mi\u0142o\u015bnikiem kultury greckiej. rozpocz\u0105\u0142 rz\u0105dy od wycofania wojsk z armenii i mezopotamii, kt\u00f3rych utrzymanie by\u0142o zbyt kosztowne. zreformowa\u0142 administracj\u0119, kontynuowa\u0142 budow\u0119 fortyfikacji limes (np. 117-kilometrowy wa\u0142 hadriana w brytanii) oraz dr\u00f3g. po nim tron odziedziczy\u0142 antoninus pius (138\u2013161). jego pokojowe panowanie uznaje si\u0119 za najlepszy okres w historii rzymu. jego nast\u0119pca marek aureliusz (161\u2013180) by\u0142 ju\u017c zmuszony po\u015bwi\u0119ci\u0107 wiele czasu walkom z najazdami german\u00f3w. by\u0142 filozofem na tronie, a jego rozmy\u015blania nale\u017c\u0105 do klasyki filozofii stoickiej.\nhistorycy nazywali pi\u0119ciu cesarzy z dynastii antonin\u00f3w (nerw\u0119, trajana, hadriana, antoninusa piusa i marka aureliusza) \u201edobrymi cesarzami\u201d. nie zalicza si\u0119 do nich syna i dziedzica marka aureliusza, kommodusa (180\u2013192), kt\u00f3ry interesowa\u0142 si\u0119 g\u0142\u00f3wnie walkami gladiator\u00f3w, w kt\u00f3rych ch\u0119tnie sam bra\u0142 udzia\u0142. kiedy kommodus zmar\u0142 (najprawdopodobniej zamordowany), zdemoralizowani pretorianie przeprowadzili aukcj\u0119, kt\u00f3rej stawk\u0105 by\u0142 tron cesarski. wkr\u00f3tce do gry do\u0142\u0105czy\u0142y tak\u017ce legiony i zacz\u0119\u0142a si\u0119 wojna domowa, kt\u00f3ra spustoszy\u0142a imperium.\n\n\n=== cesarze-\u017co\u0142nierze ===\nwojna domowa wynios\u0142a na cesarski tron septymiusza sewera (193\u2013211), dow\u00f3dc\u0119 armii dunaju. po pokonaniu rywali by\u0142 zmuszony po\u015bwi\u0119ci\u0107 wi\u0119kszo\u015b\u0107 panowania na gaszenie p\u0142on\u0105cych granic imperium. nie ufa\u0142 senatowi i pozbawi\u0142 senator\u00f3w stanowisk dow\u00f3dczych w armii. nie ufa\u0142 tak\u017ce gwardii pretoria\u0144skiej, kt\u00f3r\u0105 rozwi\u0105za\u0142. lojalno\u015b\u0107 armii zapewni\u0142 sobie, ustalaj\u0105c sta\u0142y \u017co\u0142d oraz rozlu\u017aniaj\u0105c dyscyplin\u0119: zezwoli\u0142 \u017co\u0142nierzom na ma\u0142\u017ce\u0144stwo, posiadanie w\u0142asnej ziemi oraz zamieszkiwanie w miastach poza obozami. \u017co\u0142nierzom powierzy\u0142 tak\u017ce szereg obowi\u0105zk\u00f3w administracyjnych, m.in. zbieranie podatk\u00f3w. reformy te jednak raczej os\u0142abi\u0142y ni\u017c umocni\u0142y pa\u0144stwo, a jego pi\u0119ciu nast\u0119pc\u00f3w (w tym dw\u00f3ch syn\u00f3w) zosta\u0142o zamordowanych mimo sta\u0142ej polityki przekupywania wojsk. wa\u017cnym posuni\u0119ciem nast\u0119pcy septymiusza, karakalli, by\u0142o rozci\u0105gni\u0119cie praw obywateli rzymskich na wszystkich wolnych mieszka\u0144c\u00f3w imperium w 212. panowanie dynastii sewer\u00f3w zako\u0144czy\u0142o si\u0119 w 235 zab\u00f3jstwem cesarza aleksandra sewera.\narmia pocz\u0119\u0142a si\u0119 uwa\u017ca\u0107 za reprezentanta ludu rzymskiego i \u017ar\u00f3d\u0142o wszelkiej w\u0142adzy. mi\u0119dzy 235 a 284 wojsko powo\u0142a\u0142o oko\u0142o 20 cesarzy, kt\u00f3rym uda\u0142o si\u0119 zaj\u0105\u0107 rzym, a tak\u017ce 30, kt\u00f3rym to si\u0119 nie uda\u0142o. tylko jeden z tych cesarzy zmar\u0142 \u015bmierci\u0105 naturaln\u0105. \n\nupadek w\u0142adzy spowodowa\u0142 za\u0142amanie si\u0119 gospodarki: poborcy podatkowi \u017c\u0105dali olbrzymich podatk\u00f3w dla walcz\u0105cych ze sob\u0105 armii, a zbankrutowani rolnicy stawali si\u0119 poddanymi latyfundyst\u00f3w lub zajmowali si\u0119 rabunkiem. porzucone ziemie zdobywa\u0142y w tym czasie plemiona germa\u0144skie przyby\u0142e zza renu i dunaju. na wschodzie w granice imperium wdar\u0142y si\u0119 wojska sasanid\u00f3w, a nast\u0119pnie w\u0142asne pa\u0144stwo stworzy\u0142a tam palmyra. anarchia oraz zaniedbanie dr\u00f3g i most\u00f3w doprowadzi\u0142y do sparali\u017cowania handlu, co wywo\u0142a\u0142o autarkiczn\u0105 gospodark\u0119 na wsi i upadek miast. pieni\u0105dz straci\u0142 warto\u015b\u0107 (monety bite w 270 zawiera\u0142y tylko 1% srebra), co spowodowa\u0142o przej\u015bcie z gospodarki pieni\u0119\u017cnej na wymian\u0119 barterow\u0105. r\u00f3wnie\u017c podatki pieni\u0119\u017cne zosta\u0142y zast\u0105pione przez podatki naturalne pobierane u producent\u00f3w np. w \u017cywno\u015bci, broni i odzie\u017cy. zubo\u017cenie sponsor\u00f3w uderzy\u0142o tak\u017ce w szkolnictwo, kultur\u0119, igrzyska i festiwale religijne. ubocznym skutkiem by\u0142 wzrost senatorskich latyfundi\u00f3w i zast\u0119powania w nich niewolnik\u00f3w (jako zbyt drogich) przez ubogich dzier\u017cawc\u00f3w. za panowania aureliana (271\u2013275) rzym, kt\u00f3ry dawno wykroczy\u0142 poza mury postawione w iv w. p.n.e., zosta\u0142 otoczony nowymi murami. by\u0142 to widomy znak s\u0142abo\u015bci cesarstwa.\n\n\n=== reformy dioklecjana i konstantyna ===\nsytuacja gospodarcza i militarna zacz\u0119\u0142a poprawia\u0107 si\u0119 w latach 80. iii w. stabilizacj\u0119 polityczn\u0105 przywr\u00f3ci\u0142 dioklecjan, kt\u00f3ry zosta\u0142 cesarzem w 284. po d\u0142u\u017cszych przemy\u015bleniach uzna\u0142, \u017ce sam nie podo\u0142a obowi\u0105zkom, dobra\u0142 sobie jako wsp\u00f3\u0142rz\u0105dc\u0119 maksymiana, kt\u00f3remu powierzy\u0142 zarz\u0105d prowincji zachodnich. wkr\u00f3tce potem obaj cesarze (augu\u015bci) wybrali pomocnik\u00f3w (cezar\u00f3w). system sprawowania w\u0142adzy przez czterech cesarzy (tetrarchia) zosta\u0142 stworzony przez dioklecjana jako sta\u0142a instytucja. w 305 dioklecjan abdykowa\u0142 i przekaza\u0142 w\u0142adz\u0119 swojemu cezarowi. pokojowe przekazanie w\u0142adzy jednak si\u0119 nie powiod\u0142o. wybuch\u0142a wojna domowa, z kt\u00f3rej zwyci\u0119sko wyszed\u0142 konstantyn, kt\u00f3ry w 312 opanowa\u0142 zachodni\u0105, a w 324 wschodni\u0105 cz\u0119\u015b\u0107 cesarstwa.\npodczas rz\u0105d\u00f3w maksencjusza i konstantyna cesarstwo zosta\u0142o zreorganizowane. okre\u015bla si\u0119 ten okres historii cesarstwa mianem nowej republiki. armi\u0119 rozbudowano i podzielono na broni\u0105cych granic limitanei i ruchom\u0105 armi\u0119 polow\u0105 comitatenses. prowincje zosta\u0142y podzielone na mniejsze jednostki, aby u\u0142atwi\u0107 zarz\u0105dzanie nimi. przywr\u00f3ci\u0142o to \u0142ad spo\u0142eczny, ale powsta\u0142a rozbudowana warstwa administracji, kt\u00f3ra szybko okaza\u0142a si\u0119 nieudolna i skorumpowana. wzros\u0142y podatki. ludno\u015b\u0107 ubo\u017ca\u0142a, ch\u0142opi stopniowo spadali do rangi niewolnik\u00f3w.\nkonstantyn wyda\u0142 w 313 edykt mediola\u0144ski, zezwalaj\u0105cy na legalne wyznawanie chrze\u015bcija\u0144stwa. dostrzeg\u0142 w nim si\u0142\u0119, kt\u00f3ra mog\u0142a stanowi\u0107 element spajaj\u0105cy nowy porz\u0105dek. wcze\u015bniej si\u0142\u0119 t\u0119 stanowi\u0142 kult religijny oddawany osobie cesarza. konstanty\u0144ski edykt wolno\u015bci religijnej sprawi\u0142, \u017ce chrze\u015bcija\u0144stwo mia\u0142o wspiera\u0107 pa\u0144stwo w radykalnie odmienny spos\u00f3b. odt\u0105d praktykowanie jakiejkolwiek religii mia\u0142o by\u0107 spraw\u0105 osobistego wyboru obywateli. wraz z chrze\u015bcija\u0144stwem wesz\u0142o w \u017cycie polityczne poj\u0119cie wolno\u015bci religijnej. jednym z ideolog\u00f3w nowej republiki by\u0142 laktancjusz, wychowawca cesarskiego syna kryspusa. cel jego dzie\u0142a divinae institutiones (bo\u017ce rozporz\u0105dzenia) by\u0142 ten sam, co wcze\u015bniej de oficiis cycerona. dwadzie\u015bcia cztery lata p\u00f3\u017aniej, b\u0119d\u0105c na \u0142o\u017cu \u015bmierci, konstantyn sam przyj\u0105\u0142 chrzest. wszyscy kolejni cesarze byli chrze\u015bcijanami. wyj\u0105tkiem okaza\u0142 si\u0119 panuj\u0105cy w latach 361\u2013363 julian, kt\u00f3ry podj\u0105\u0142 ostatni\u0105 \u2013 nieudan\u0105 \u2013 pr\u00f3b\u0119 o\u017cywienia religii starorzymskiej. w 392 cesarz teodozjusz wielki wprowadzi\u0142 chrze\u015bcija\u0144stwo jako religi\u0119 pa\u0144stwow\u0105. wszelkie inne by\u0142y odt\u0105d nielegalne.\n\n\n=== podzia\u0142 cesarstwa rzymskiego na wschodnie i zachodnie ===\nw iii wieku podupad\u0142 autorytet cesarzy, wynoszonych na tron i obalanych przez armi\u0119 (wi\u0119kszo\u015b\u0107 w\u0142adc\u00f3w tego okresu zosta\u0142a zamordowana). napotkali oni coraz wi\u0119ksze trudno\u015bci w rz\u0105dach nad rozleg\u0142ym imperium. dlatego pod koniec iii wieku cesarz dioklecjan wprowadzi\u0142 wsp\u00f3\u0142rz\u0105dy czterech cesarzy, jednak system ten przetrwa\u0142 zaledwie do pocz\u0105tk\u00f3w iv stulecia. trwa\u0142y \u2013 jak si\u0119 p\u00f3\u017aniej okaza\u0142o \u2013 podzia\u0142 cesarstwa nast\u0105pi\u0142 w 395 roku. odt\u0105d rz\u0105dzi\u0142o dw\u00f3ch cesarzy: jeden panowa\u0142 w zachodniej, a drugi we wschodniej cz\u0119\u015bci pa\u0144stwa. cesarstwo zachodniorzymskie prze\u017cywa\u0142o stopniowy rozk\u0142ad, os\u0142abiane wielk\u0105 w\u0119dr\u00f3wk\u0105 lud\u00f3w i najazdami hun\u00f3w oraz wandal\u00f3w, a\u017c w ko\u0144cu przesta\u0142o istnie\u0107, kiedy w roku 476 barbarzy\u0144ski w\u00f3dz odoaker obali\u0142 cesarza romulusa augustulusa. wschodnie cesarstwo natomiast istnia\u0142o jeszcze d\u0142ugo. najbardziej rozkwit\u0142o za panowania justyniana wielkiego, trac\u0105c jednak w vii wieku naszej ery prowincje lewantu i afryk\u0119. sze\u015b\u0107 wiek\u00f3w p\u00f3\u017aniej uleg\u0142o inwazji krzy\u017cowc\u00f3w w 1204 roku, przez co straci\u0142o pozosta\u0142e prowincje na ba\u0142kanach i w azji mniejszej, niezb\u0119dne do prze\u017cycia i powstrzymywania kolejnych inwazji muzu\u0142ma\u0144skich turk\u00f3w \u2013 seld\u017cuk\u00f3w i osman\u00f3w. odrodzone niemal 60 lat p\u00f3\u017aniej, upad\u0142o w kar\u0142owatej postaci, w 1453 roku, po zdobyciu konstantynopola przez imperium osma\u0144skie.\n\n\n== ustr\u00f3j ==\n\n\n=== pryncypat ===\n\n\n==== w\u0142adza cesarza ====\nwprowadzony po 27 roku p.n.e. przez oktawiana augusta ustr\u00f3j opiera\u0142 si\u0119 w\u0142adzy jednostki, jak\u0105 by\u0142 cesarz przy zachowaniu pozor\u00f3w instytucji republika\u0144skich.\ncesarz by\u0142 princepsem, \u201epierwszym obywatelem republiki\u201d, piastuj\u0105cym jednocze\u015bnie funkcje imperatora, przyw\u00f3dcy senatu, prokonsula zarz\u0105dzaj\u0105cego 18 prowincjami, najwy\u017cszego kap\u0142ana, trybuna ludowego i cenzora ustalaj\u0105cego listy senator\u00f3w. pryncypat nie by\u0142 dziedziczny, ale w\u0142adca mia\u0142 mo\u017cliwo\u015b\u0107 wyznaczenia swego nast\u0119pcy. pryncypat trwa\u0142 w rzymie a\u017c do rz\u0105d\u00f3w dioklecjana.\n\n\n==== administracja w pierwszych wiekach cesarstwa ====\ncesarstwo rzymskie obejmowa\u0142o w\u00f3wczas terytorium, na kt\u00f3rym obecnie znajduje si\u0119 ponad 30 pa\u0144stw. zamieszkiwa\u0142o je oko\u0142o 50 mln ludzi. mimo to posiada\u0142o ono szcz\u0105tkow\u0105 administracj\u0119 centraln\u0105. wp\u0142yw pa\u0144stwa na codzienne \u017cycie znakomitej wi\u0119kszo\u015bci obywateli by\u0142 znikomy. cesarz, wsparty niewielkim zespo\u0142em sekretarzy, z\u0142o\u017conym najcz\u0119\u015bciej z jego w\u0142asnych niewolnik\u00f3w oraz wyzwole\u0144c\u00f3w, nie by\u0142 w stanie zarz\u0105dza\u0107 zbyt wieloma sprawami i znaczn\u0105 cz\u0119\u015b\u0107 w\u0142adzy musia\u0142 oddawa\u0107 zarz\u0105dcom prowincji i prokuratorom, kt\u00f3rych aparat administracyjny te\u017c nie by\u0142 znacz\u0105cy. ca\u0142e imperium tworzy\u0142a mozaika samorz\u0105dnych miast, kt\u00f3rymi, wraz z przyleg\u0142ymi do nich terenami, rz\u0105dzi\u0142a miejscowa elita. odpowiada\u0142a ona za prowadzenie bie\u017c\u0105cej administracji, realizacj\u0119 wielu ustaw i \u015bci\u0105ganie podatk\u00f3w. miasta te by\u0142y przewa\u017cnie kopiami stolicy imperium \u2013 mia\u0142y w\u0142asny senat i urz\u0119dnik\u00f3w wybieranych corocznie spo\u015br\u00f3d lokalnych wielmo\u017c\u00f3w.\n\n\n=== dominat ===\ncharakter w\u0142adzy cesarza zmieni\u0142 si\u0119 w czasie rz\u0105d\u00f3w dioklecjana. cesarz sprawowa\u0142 odt\u0105d niekwestionowan\u0105, absolutn\u0105 w\u0142adz\u0119, u\u017cywaj\u0105c tytu\u0142u dominus et deus (pan i b\u00f3g). zerwano ca\u0142kowicie z pozorami republiki, a w\u0142adz\u0119 senatu ograniczono do roli doradczej.\ndioklecjan wprowadzi\u0142 tak\u017ce rz\u0105dy, nazwane tetrarchi\u0105 (rz\u0105dy czterech, czw\u00f3rw\u0142adza), polegaj\u0105ce na tym, \u017ce imperium rz\u0105dzi dw\u00f3ch august\u00f3w, kt\u00f3rzy mianuj\u0105 swoich zast\u0119pc\u00f3w zwanych cezarami; teoretycznie po 20 latach sprawowania w\u0142adzy mieli oni zrzec si\u0119 tytu\u0142u augusta na rzecz swego zast\u0119pcy, kt\u00f3ry po kolejnych 20 latach powinien zrzec si\u0119 w\u0142adzy na rzecz swego cezara itd. system tetrarchii nie utrzyma\u0142 si\u0119, a jego ostateczny koniec stanowi\u0142o przej\u0119cie w\u0142adzy przez konstantyna wielkiego.\n\n\n== podzia\u0142 terytorialny ==\n\n\n=== podzia\u0142 terytorialny pod koniec iv w. n.e. ===\ncesarstwo rzymskie obejmowa\u0142o w\u00f3wczas wszystkie ziemie okalaj\u0105ce morze \u015br\u00f3dziemne oraz morze czarne\n\nprefektura galii\nbrytania (anglia z wali\u0105)\ngalia (szwajcaria, francja, nadrenia, belgia i po\u0142udniowa holandia)\nhiszpania (hiszpania z portugali\u0105)\nmauretania tingita\u0144ska (p\u00f3\u0142nocne maroko)\nprefektura italii\nitalia (w\u0142ochy i korsyka)\nmauretania cezarejska (p\u00f3\u0142nocna algieria)\nafryka prokonsularna (tunezja i trypolitania)\nmiasto rzym\niliria (austria, s\u0142owenia, bawaria, zachodnie w\u0119gry, bo\u015bnia i hercegowina, chorwacja i czarnog\u00f3ra)\nprefektura illyricum\ndacja (zachodnia bu\u0142garia i serbia)\nmacedonia\ngrecja\nprefektura wschodu i orientu\ntracja (wschodnia bu\u0142garia i europejska turcja)\nasiana (zachodnia cz\u0119\u015b\u0107 azjatyckiej turcji)\npont (wschodnia cz\u0119\u015b\u0107 azjatyckiej turcji)\norient (syria, libia, izrael, zachodnia jordania, egipt i cyrenajka)\n\n\n== formalna ci\u0105g\u0142o\u015b\u0107 idei cesarstwa do 1806 i tytu\u0142u cesarskiego do 1922 ==\ntak zwany podzia\u0142 cesarstwa rzymskiego w 395 nie by\u0142 podzia\u0142em imperium na dwa pa\u0144stwa. pa\u0144stwo mia\u0142o by\u0107 jednolite i rz\u0105dzone wsp\u00f3lnie przez dw\u00f3ch r\u00f3wnych sobie cesarzy rzymskich (imperator\u00f3w august\u00f3w). w przypadkach, kiedy jednego z cesarzy by zabrak\u0142o, drugi stawa\u0142 si\u0119 jedynow\u0142adc\u0105 ca\u0142ego imperium. w 476 dow\u00f3dca rzymski odoaker, kt\u00f3ry zosta\u0142 przez swoje wojska obwo\u0142any kr\u00f3lem italii, zdetronizowa\u0142 cesarza zachodniorzymskiego romulusa augustulusa. cztery lata p\u00f3\u017aniej zabiega\u0142 o namiestnictwo italskie i zwierzchno\u015b\u0107 zenona izauryjczyka. jednak w 493 kr\u00f3l ostrogocki teodoryk wielki obali\u0142 rz\u0105dy odoakra, a w 497 uzna\u0142 anastazjusza i za jedynego cesarza rzymskiego i przyj\u0105\u0142 od niego godno\u015b\u0107 namiestnika italii.\ncesarstwo rzymskie pod w\u0142adz\u0105 jednego imperatora augustusa rezyduj\u0105cego w konstantynopolu istnia\u0142o do 800, kiedy to karol wielki zosta\u0142 ukoronowany w rzymie na cesarza przez papie\u017ca leona iii. imperator wschodniorzymski uzna\u0142 tytu\u0142 cesarski karola w 812, przez co powsta\u0142a formalna dwuw\u0142adza w imperium romanum, b\u0119d\u0105cym wtedy jedynie ide\u0105 pa\u0144stwa, a w rzeczywisto\u015bci dwoma odr\u0119bnymi i niezale\u017cnymi od siebie pa\u0144stwami \u2013 bizanty\u0144skim i frankijskim. zachodnia w\u0142adza cesarska przesz\u0142a nast\u0119pnie w 814 na syna ludwika i pobo\u017cnego, a po jego \u015bmierci cesarstwo karoli\u0144skie rozpad\u0142o si\u0119 i w ramach traktatu w verdun zosta\u0142o podzielone na trzy cz\u0119\u015bci: zachodnie, \u015brodkowe tudzie\u017c wschodnie. mimo to godno\u015b\u0107 cesarza nadal istnia\u0142a, lecz funkcja ta zacz\u0119\u0142a traci\u0107 na znaczeniu. po detronizacji karola iii grubego dynastia karoling\u00f3w utraci\u0142a tytu\u0142 cesarski, kt\u00f3ry nast\u0119pnie by\u0142 w r\u0119kach innych rod\u00f3w i przetrwa\u0142 do 924. dopiero w 962 kr\u00f3lowi niemieckiemu ottonowi i wielkiemu z dynastii ludolfing\u00f3w uda\u0142o si\u0119 ponownie utworzy\u0107 imperium rzymskie na zachodzie. nast\u0119pnie po uregulowaniu stosunk\u00f3w z bizancjum otton i uzyska\u0142 uznanie swojej godno\u015bci cesarskiej przez rzymski wsch\u00f3d. \u015bwi\u0119te cesarstwo rzymskie zosta\u0142o rozwi\u0105zane w 1806 przez napoleona i, a na jego miejsce powsta\u0142 zwi\u0105zek re\u0144ski.\ncesarstwo bizanty\u0144skie upad\u0142o wraz ze zdobyciem konstantynopola przez osman\u00f3w w 1453 roku. godno\u015b\u0107 cesarza wschodniorzymskiego sta\u0142a si\u0119 jednym z tytu\u0142\u00f3w w\u0142adcy pa\u0144stwa turk\u00f3w osma\u0144skich. tytu\u0142 cesarski przepad\u0142 wraz z rozpadem imperium osma\u0144skiego i abdykacj\u0105 ostatniego su\u0142tana mehmeda vi w 1922. w\u015br\u00f3d pa\u0144stw muzu\u0142ma\u0144skich istnia\u0142 te\u017c su\u0142tanat rumu, kt\u00f3rego nazwa odwo\u0142ywa\u0142a si\u0119 do dziedzictwa rzymskiego.\npo \u015bmierci ostatniego cesarza bizanty\u0144skiego, konstantyna xi paleologa, rol\u0119 patrona prawos\u0142awia przej\u0105\u0142 wielki ksi\u0105\u017c\u0119 moskiewski iwan iii srogi. po\u015blubi\u0142 on c\u00f3rk\u0119 tomasza paleologa, zofi\u0119. jej wnuk, iwan iv gro\u017any, zacz\u0105\u0142 tytu\u0142owa\u0107 si\u0119 carem wszechrusi (car jest s\u0142owia\u0144skim odpowiednikiem s\u0142owa cesarz). natomiast jego nast\u0119pcy wspierali ide\u0119, \u017ce carstwo rosyjskie by\u0142o jedynym i w\u0142a\u015bciwym dziedzicem rzymu i konstantynopola, dlatego moskwa by\u0142a nazywana trzecim rzymem. koncepcja ta by\u0142a podtrzymywana a\u017c do obalenia imperium rosyjskiego przez rewolucj\u0119 lutow\u0105 w 1917.\n\n\n== zobacz te\u017c ==\nmilitia vigilum\nwojny partyjsko-rzymskie\nwojny rzymsko-sasanidzkie\n\n\n== uwagi ==\n\n\n== przypisy ==\n\n\n== bibliografia ==\nwies\u0142aw suder: census populi: demografia staro\u017cytnego rzymu. rzym: wydawnictwo uniwersytetu wroc\u0142awskiego, 2003. isbn 83-229-2358-9.\ncharles norris cochrane: chrze\u015bcija\u0144stwo i kultura antyczna. warszawa: instytut wydawniczy pax, 1960.\ntadeusz manteuffel: historia powszechna. \u015bredniowiecze. warszawa: wydawnictwo naukowe pwn, 1995. isbn 83-01-08685-8.\n\n\n== linki zewn\u0119trzne ==\nlegio xxi rapax - rekonstrukcje historyczne rzymskich legion\u00f3w w polsce\ninteraktywna mapa imperium rzymskiego\ntabula peutingeriana - \u015bredniowieczna kopia rzymskiej mapy cesarstwa\nimperium romanum - polska strona o antycznym rzymie"