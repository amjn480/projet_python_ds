"olympiska spelen (os) \u00e4r idrottst\u00e4vlingar som h\u00e5lls vart fj\u00e4rde \u00e5r och \u00e4r uppdelade i sommarspel och vinterspel. sommar- och vinterspel h\u00e5lls dock inte l\u00e4ngre under samma \u00e5r, utan alternerande med tv\u00e5 \u00e5rs mellanrum sedan 1994 (se listor nedan). de tidigast dokumenterade olympiska spelen genomf\u00f6rdes 776 f.kr. i det antika greklands olympia. den olympiska facklan bars f\u00f6rsta g\u00e5ngen fr\u00e5n olympia i grekland till olympiska stadion vid os 1936 i berlin.\n\n\n== antikens olympiska spel ==\n\nde moderna spelens fader \u00e4r den franske baronen pierre de coubertin (1863\u20131937). inspirationen h\u00e4mtade han fr\u00e5n de idrottst\u00e4vlingar som h\u00f6lls i antikens grekland. under antiken h\u00f6lls det idrottst\u00e4vlingar runt om i grekland, men de flesta h\u00f6lls i olympia. den \u00e4ldsta f\u00f6rteckningen \u00f6ver t\u00e4vlingar i olympia \u00e4r fr\u00e5n 776 f.kr. och det finns bel\u00e4gg f\u00f6r minst 239 olika t\u00e4vlingar, vilka allts\u00e5 p\u00e5gick vart fj\u00e4rde \u00e5r i n\u00e4stan 1200 \u00e5r. t\u00e4vlingarna betraktas ocks\u00e5 som de f\u00f6rsta dokumenterade h\u00e4ndelserna i greklands historia. m\u00e4nnens l\u00f6pt\u00e4vling var den enda grenen och alla deltagarna kom fr\u00e5n trakten. den f\u00f6rsta segraren som n\u00e4mnts \u00e4r koroibos, en kock fr\u00e5n elis. under 700- och 600-talen f.kr. inf\u00f6rdes ocks\u00e5 brottning, boxning, ryttart\u00e4vlingar och t\u00e4vlingar mellan pojkar. de t\u00e4vlande, som alla tillh\u00f6rde elitskiktet fr\u00e5n omkringliggande st\u00e4der, fick segertrof\u00e9er. f\u00f6re romartiden 146 f.kr. fick enbart greker delta. de n\u00e4rliggande st\u00e4dernas representanter gr\u00e4lade om kontrollen \u00f6ver spelen, men en helig vapenvila garanterade \u00e5sk\u00e5dare och deltagare fri lejd. eftersom spelen var en del av hedniska riter accepterades de inte av de kristna.deltagarna anl\u00e4nde oftast 30 dagar innan t\u00e4vlingarna b\u00f6rjade, och t\u00e4vlingarna p\u00e5gick i fem dagar. ett typiskt olympiskt spel s\u00e5g under antiken ut ungef\u00e4r som f\u00f6ljer:\nspelen var ursprungligen endagsspel som h\u00f6lls till guden zeus \u00e4ra vart fj\u00e4rde \u00e5r. under senare tider varade spelen i fem dagar. den f\u00f6rsta dagen offrades till zeus, och domarna och deltagarna avlade den olympiska eden. i antikens olympiska spel var pankration, l\u00f6pning, l\u00e4ngdhopp, spjut, diskus, vapen, brottning, boxning och ridning de viktigaste grenarna. det t\u00e4vlades ocks\u00e5 i femkamp best\u00e5ende av diskus, l\u00e4ngdhopp, spjut, l\u00f6pning och brottning. den som vann femkampen fick en olivkvistkrans fr\u00e5n guden zeus \"heliga tr\u00e4d\".[k\u00e4lla beh\u00f6vs]vinnarna togs i allm\u00e4nhet emot v\u00e4l i sin hemstad eller hemby och blev ofta rikligt bel\u00f6nade, som tack f\u00f6r att staden eller byn hade uppm\u00e4rksammats i olympia, vilket gav eko i hela medelhavsv\u00e4rlden. i aten fick en olympisk vinnare en stor penningsumma som pris, i sparta, som var en mycket krigisk stad, fick han den farligaste platsen p\u00e5 stridsf\u00e4ltet.\nde olympiska spelen f\u00f6rbj\u00f6ds 394 e.kr. av kejsar theodosius i i samband med f\u00f6rf\u00f6ljelser av hedningar i romarriket, och \u00e5terupptogs f\u00f6rst 1896 i och med de moderna olympiska spelens int\u00e5g.\n\n\n=== kvinnor vid antikens olympiska spel ===\ngifta kvinnor var portf\u00f6rbjudna, men d\u00e4remot hade ogifta kvinnor till\u00e5telse att vara \u00e5sk\u00e5dare vid de olympiska spelen. det finns dock exempel p\u00e5 att kvinnor har kl\u00e4tt ut sig till m\u00e4n f\u00f6r att se t\u00e4vlingarna. till exempel s\u00e4gs det att en av deltagarnas m\u00f6drar en g\u00e5ng sm\u00f6g in utkl\u00e4dd till man, men n\u00e4r hennes son vann brottningst\u00e4vlingarna kunde hon inte h\u00e5lla tillbaka k\u00e4nslorna. hon avsl\u00f6jades och d\u00f6mdes till d\u00f6den men ben\u00e5dades eftersom hon var mor till en olympisk m\u00e4stare. ogifta kvinnor kunde delta som t\u00e4vlande och det tog denna kvinna stor del av: cynisca fr\u00e5n sparta blev den f\u00f6rsta namngivna kvinnliga vinnaren i olympiska spelen d\u00e5 hon vann i h\u00e4stkappl\u00f6pning 396 f.kr. och 392 f.kr, och hon f\u00f6ljdes av flera kvinnor.\n\n\n== de moderna olympiska spelen ==\n\n\n=== f\u00f6reg\u00e5ngare ===\nden olympiska id\u00e9n kom inte helt att f\u00f6rsvinna. till exempel arrangerades i b\u00f6rjan av 1600-talet cotswold olympick games i v\u00e4stra england. i frankrike arrangerades olympiades de la r\u00e9publique 1796-1798. det var ocks\u00e5 vid dessa franska spel som meter blev standard f\u00f6r m\u00e4tning inom idrotten. 1834 bildade f\u00e4ktm\u00e4staren gustaf schartau den olympiska f\u00f6reningen i helsingborg och olympiska spel h\u00f6lls detta \u00e5r i raml\u00f6sa utanf\u00f6r helsingborg, de s\u00e5 kallade olympiska spelen i raml\u00f6sa. de var t\u00e4nkta att h\u00e5llas varje \u00e5r, men kom endast att arrangeras en g\u00e5ng till, 1836. han gjorde dock ett f\u00f6rs\u00f6k till i stockholm 1843, med som mest 25 000 bes\u00f6kare till g\u00e4rdet. \u00e5r 1850 startade ett bokklubb i much wenlock i det engelska grevskapet shropshire en \"olympisk klass\" som utvecklade sig till wenlock olympian games som under namnet wenlock olympian society annual games \u00e4n idag arrangeras. \u00e5r 1866 f\u00f6ljde william penny brookes, ordf\u00f6rande f\u00f6r wenlock olympian society, upp utveckling genom att arrangera nationella olympiska spel i londons crystal palace.i grekland kom intresset f\u00f6r ett \u00e5terinf\u00f6rande av olympiska spel att v\u00e4ckas i samband med den grekiska revolutionen mot det osmanska rikets styre \u00f6ver landet. 1833 utkom dikten \"de d\u00f6das dialog\" av panagiotis soutsos d\u00e4r f\u00f6rfattaren f\u00f6r f\u00f6rsta g\u00e5ngen v\u00e4cker tanken.  \u00e5r 1859 f\u00f6ljde den f\u00f6rsta upplagan av olympien, en nationell t\u00e4vling som ses som den viktigaste f\u00f6reg\u00e5ngaren till de moderna olympiska spelen. dessa spel initierades av den grekiska k\u00f6pmannen evangelos zappas och genom den grekiska kungen otto i:s intresse fick spelen h\u00f6g status och internationell uppm\u00e4rksamhet. dessa spel arrangerades p\u00e5 panathinaikon som var plats f\u00f6r spelen fram till 1889.\n\n\n=== de olympiska spelens \u00e5terupplivning ===\n1766 \u00e5teruppt\u00e4cktes sport- och tempelanl\u00e4ggningarna i olympia och 1875 f\u00f6ljde arkeologiska utgr\u00e4vningar under ledning av ernst curtius. under perioden v\u00e4xte intresset f\u00f6r antiken och romartiden och den olympiska tanken v\u00e4ckte m\u00e5ngas intresse. en av de som intresserade sig var pierre de coubertin. de coubertin var p\u00e5verkad av det gamla grekiska idrottsidealet om samspelet mellan kropp och sj\u00e4l och blev tidigt \u00f6vertygad om vikten av fysisk fostran f\u00f6r utvecklingen av unga m\u00e4nniskor. han h\u00e4vdade ocks\u00e5 betydelsen av internationella idrottst\u00e4vlingar f\u00f6r att hindra stridigheter mellan nationerna och skapa fred. att \u00e5teruppliva de olympiska spelen s\u00e5g de coubertin som s\u00e4ttet.de coubertin bes\u00f6kte olympia 1890 vilket st\u00e4rkte hans id\u00e9er. de coubertin tog med de id\u00e9er som brookes och zappas skapat sina t\u00e4vlingar utifr\u00e5n och lade till rotationsprincipen d\u00e4r v\u00e4rdskapet v\u00e4xlar mellan olika v\u00e4rdl\u00e4nder. de coubertin presenterade sitt koncept p\u00e5 en kongress som h\u00f6lls p\u00e5 sorbonne i paris i juni 1894 som idag r\u00e4knas som den f\u00f6rsta olympiska kongressen. p\u00e5 kongressens sista dag besl\u00f6t deltagarna att de f\u00f6rsta moderna spelen skulle arrangera i dess ursprung aten 1896. f\u00f6r att arrangera spelen skapades internationella olympiska kommitt\u00e9n (iok).\n\n\n=== \u00e5terstarten ===\n\nde olympiska spelen i aten 1896 blev en stor framg\u00e5ng. antalet deltagare var 250 vilket gjorde det till det st\u00f6rsta idrottsevenemanget sedan antiken. de grekiska arrang\u00f6rerna var s\u00e5pass begeistrade att de f\u00f6reslog att spelen alltid skulle arrangeras i grekland.  men efter denna f\u00f6rsta framg\u00e5ng hamnade r\u00f6relsen i en kris. spelen som f\u00f6ljde i paris 1900 och st. louis 1904 pr\u00e4glades av d\u00e5lig organisation och litet intresse. spelen arrangerades i samband med v\u00e4rldsutst\u00e4llningarna. 1906 f\u00f6ljde s\u00e5 en \u00e5terg\u00e5ng till aten d\u00e5 extraspel genomf\u00f6rdes. intresset \u00e5terv\u00e4cktes och 1908 \u00e4gde spelen rum i london men dessa extraspel i aten r\u00e4knas inte till spelen officiellt.\n\n\n=== utveckling ===\n\nvintersporten konst\u00e5kning fanns med p\u00e5 programmet vid sommarspelen 1908 och 1920, och 1920 fann \u00e4ven ishockey med vid spelen i antwerpen. iok ville ha ytterligare vintersporter med i det olympiska programmet. 1924 besl\u00f6ts att organisera en \"internationell vintersportvecka\" under iok:s ledning. 1924 arrangerades i chamonix denna vecka som egentligen var 11 dagar och det blev en stor framg\u00e5ng. detta gjorde att iok 1925 besl\u00f6t att arrangera vinterspel och att veckan i chamonix retroaktivt blev de f\u00f6rsta vinterspelen. vinterspelen arrangerades f\u00f6rst i samma land som \u00e4ven arrangerade sommarspelen, men fr\u00e5n 1948 har utn\u00e4mningarna varit separata. 1986 besl\u00f6t iok att spelen skulle arrangeras olika \u00e5r och fr\u00e5n 1994 har vinter- och sommarspel separata cykler.\nludwig guttmann str\u00e4vade efter andra v\u00e4rldskriget f\u00f6r rehabiliteringen av handikappade soldater och deras integrering i samh\u00e4llet. 1948 arrangerades de f\u00f6rsta stoke mandeville games med olika idrotter p\u00e5 programmet. dessa t\u00e4vlingar ledde fram till att de f\u00f6rsta paralympics arrangerades 1960. fr\u00e5n 1976 arrangeras \u00e4ven paralympics i samband med de olympiska vinterspelen. fr\u00e5n och med 1988 arrangeras paralympics p\u00e5 samma ort som de olympiska spelen.sedan 2010 arrangeras \u00e4ven olympiska spelen f\u00f6r ungdomar vilket g\u00e5r tillbaka till en id\u00e9 av iok-presidenten jacques rogge. de f\u00f6rsta sommarspelen arrangerades 2010 i singapore och de f\u00f6rsta vinterspelen 2012 i innsbruck.\n\n\n== organisation ==\n\n\n=== den olympiska r\u00f6relsen ===\nden olympiska r\u00f6relsen kallas de nationella och internationella idrottsf\u00f6rbund och organisationer som f\u00f6ljer den olympiska chartan tillsammans med huvudorganisationen iok. till denna r\u00f6relse r\u00e4knas \u00e4ven idrottare, funktion\u00e4rer, domare med flera. paraplyorganisation \u00e4r internationella olympiska kommitt\u00e9n (iok) med s\u00e4te i lausanne. sedan 2013 \u00e4r thomas bach president f\u00f6r iok. iok leder r\u00f6relsen och innehar alla r\u00e4ttigheter till olympiska symboler och sj\u00e4lva spelen. iok \u00e4r medorganisat\u00f6r till de olympiska spelen och paralympics, v\u00e4ljer arrang\u00f6rsorter och deltagande sporter samt s\u00e4ljer mediar\u00e4ttigheter. internationella olympiska kommitt\u00e9ns ledam\u00f6ter \u00e4r individuellt utsedda av iok. de \u00e4r d\u00e4rf\u00f6r iok:s representanter i sina respektive heml\u00e4nder, d\u00e4r de har uppgiften att f\u00f6retr\u00e4da den olympiska r\u00f6relsens intressen.\nden olympiska r\u00f6relsen best\u00e5r av\n\ninternationella sportf\u00f6rbund som till exempel fifa, fis och uci\nnationella olympiska kommitt\u00e9er som f\u00f6retr\u00e4der iok i respektive medlemsland och v\u00e4ljer ut de idrottare som deltar i spelen. i sverige \u00e4r det sveriges olympiska kommitt\u00e9 (sok).\norganisationskommitt\u00e9er som planerar och \u00f6vervakar arrangemangen i samband med de olympiska spelen.officiella spr\u00e5k inom r\u00f6relsen \u00e4r engelska och franska samt arrang\u00f6rslandets egna spr\u00e5k.\n\n\n=== kritik ===\niok har som organisation kritiserats f\u00f6r att det \u00e4r d\u00e5lig insyn i verksamheten och kritik har riktats mot att den \u00e4r oflexibel och inte villig till f\u00f6r\u00e4ndring. avery brundage och juan antonio samaranch kritiserades av olika anledningar f\u00f6r sitt ledarskap. brundage h\u00f6ll fast vid obsoleta amat\u00f6rregler. samaranch anklagades f\u00f6r env\u00e4lde och korruption. kritik har ocks\u00e5 riktats mot att iok-ledam\u00f6terna satt kvar p\u00e5 sina poster under l\u00e5ng tid. \ni december 1998 avsl\u00f6jades ocks\u00e5 att flera iok-ledam\u00f6ter mutats i samband med val av ort f\u00f6r vinterspelen 2002. detta ledde till reformer d\u00e4r man bland annat \u00e4ndrade hur valet av arrang\u00f6r genomf\u00f6rdes och iok uts\u00e5g m\u00e5nga aktiva och tidigare aktiva idrottare till nya ledam\u00f6ter.\ni april 2018 argumenterade norske friidrottstr\u00e4naren h\u00e5kon lutdal f\u00f6r spelens avskaffande, och ans\u00e5g att man inte beh\u00f6ver samla olika sporter p\u00e5 samma ort, oavsett hur popul\u00e4ra eller inte de \u00e4r d\u00e4r. i st\u00e4llet argumenterade han f\u00f6r att st\u00e4rka v\u00e4rldsm\u00e4sterskapen i olika sporter, vanligtvis p\u00e5 platser med mer intresserade \u00e5sk\u00e5dare.\n\n\n== kommersialisering ==\niok var fr\u00e5n b\u00f6rjan emot finansiering genom sponsring. f\u00f6rst efter att avery brundage l\u00e4mnat posten som ordf\u00f6rande 1972 b\u00f6rjade iok att anv\u00e4nda sig av tv:s potential och reklammarknadens potential. under juan antonio samaranchs tid som ordf\u00f6rande intensifierades detta och spelens kommersialisering \u00f6kade. samtidigt har intresset f\u00f6r spelen \u00f6kat och finansieringen av spelen s\u00e4krats. till spelen 1980 n\u00e4r samaranch tilltr\u00e4dde fanns bara tv\u00e5 kandidater, idag \u00e4r intresset stort att f\u00e5 st\u00e5 v\u00e4rd.\n\n\n=== reklam ===\nunder spelen f\u00e5r inte reklam f\u00f6rekomma p\u00e5 arenorna. d\u00e4remot kan iok genom avtal l\u00e5ta sponsorer anv\u00e4nda olympiska spelens officiella logotyp p\u00e5 sina produkter.\nde aktiva under spelen f\u00e5r inte b\u00e4ra reklam eller exponeras i kommersiella sammanhang. den enda reklam som f\u00e5r f\u00f6rekomma \u00e4r kl\u00e4dtillverkarens logotyp, men \u00e4ven betr\u00e4ffande denna finns begr\u00e4nsningar f\u00f6r hur mycket den f\u00e5r synas. under spelen f\u00e5r deltagande idrottsut\u00f6vare inte b\u00e4ra symboler eller framf\u00f6ra budskap som \u00e4r politiska, religi\u00f6sa eller reklam.\n\n\n=== budget ===\nunder f\u00f6rsta halvan av 1900-talet hade iok bara en liten budget f\u00f6r spelen. avery brundage stoppade f\u00f6rs\u00f6ken till kommersialisering. brundage var \u00f6vertygad att f\u00f6retags intressen skulle f\u00e5 f\u00f6r stor p\u00e5verkan p\u00e5 iok:s beslut. detta gjorde att varje organisationskommitt\u00e9 f\u00f6r de olika spelen sj\u00e4lv ansvarade f\u00f6r att f\u00e5 fram sponsorsavtal. n\u00e4r brundage l\u00e4mnade 1972 hade iok en f\u00f6rm\u00f6genhet p\u00e5 2 miljoner dollar, \u00e5tta \u00e5r senare hade den stigit till 45 miljoner dollar genom sponsring och f\u00f6rs\u00e4ljning av tv- och radior\u00e4ttigheter. vid spelen i los angeles 1984 markerades en v\u00e4ndpunkt d\u00e5 organisationskommitt\u00e9n lyckades skapa ett \u00f6verskott p\u00e5 225 miljoner dollar. 1985 f\u00f6ljde the olympic program av samaranch d\u00e4r partners i programmet fick r\u00e4tt att anv\u00e4nda olympiska symboler i sin marknadsf\u00f6ring.\ndet l\u00e5ngsiktiga utfallet av respektive stads investeringar har varit olika. os i sotji 2014 gjorde en f\u00f6rlust p\u00e5 12 miljarder us-dollar, likas\u00e5 har spelen i peking 2008 och vancouver 2010 varit f\u00f6rlustaff\u00e4rer. d\u00e4remot har ovan n\u00e4mnda os i los angeles 1984 lyfts fram som ett exempel p\u00e5 hur man kan skapa ett \u00f6verskott. ett \u00e4nnu positivare exempel \u00e4r os i barcelona 1992 som hj\u00e4lpte staden att \u00f6ka sin attraktivitet avsev\u00e4rt. ett vanligt f\u00f6rekommande problem \u00e4r att man \u00f6verskattar effekterna av ett os, 2012 tvingades hotellen i london att s\u00e4nka sina priser med 25% eftersom efterfr\u00e5gan var mindre \u00e4n f\u00f6rv\u00e4ntad. andrew zimbalist identifierar tre v\u00e4sentliga problem inf\u00f6r ett os: 1. bjudningsprocessen \"kidnappas\" av privata intressen som lovar mer \u00e4n vad de kan h\u00e5lla i slut\u00e4ndan, 2. det skapas en \u00f6verkapacitet p\u00e5 byggnader, 3. turism \u00f6kar generellt sett inte.\n\n\n=== tv:s inflytande ===\ntv:s inflytande \u00f6ver os har varit stort. tv-premi\u00e4ren skedde i berlin 1936 d\u00e5 s\u00e4ndningarna n\u00e5dde tittare i berlinregionen. ett genombrott kom tjugo \u00e5r senare i samband med os i cortina d'ampezzo 1956. 1960 betalade f\u00f6r f\u00f6rsta g\u00e5ngen tv-bolag f\u00f6r s\u00e4ndningarna. under 1960- och 1970-talet \u00f6kade intresset f\u00f6r spelen genom tv-s\u00e4ndningarna och samtidigt kunde iok ta mer betalt f\u00f6r s\u00e4ndningarna. 1968 s\u00e5g omkring 600 miljoner tv-tittare s\u00e4ndningarna fr\u00e5n mexico city. 1984 hade antalet stigit till 900 miljoner och 1992 till 3,5 miljarder. i sverige och norge s\u00e4ndes de olympiska spelen 2014 f\u00f6r f\u00f6rsta g\u00e5ngen i kommersiell och betal-tv. i sverige fick tv3 nytt tittarrekord under sina s\u00e4ndningar.\n\n\n== idrott ==\n\n\n=== olympiska sporter ===\n\nde olympiska spelens program omfattar totalt 33 olika sporter, 26 i sommarspelen och sju i vinterspelen (15 med en finare indelning). antalet sporter \u00e4r 38 om man delar upp vattensport och skridsko i dessa olika discipliner vilket iok har valt att inte g\u00f6ra. friidrott, simning, f\u00e4ktning och gymnastik \u00e4r de idrotter som funnits med vid samtliga sommarspel. l\u00e4ngdskid\u00e5kning, backhoppning, ishockey, konst\u00e5kning, nordisk kombination och skridskosport har funnits med fr\u00e5n starten i vinterspelen.\nvilka sporter som funnits med p\u00e5 os-programmet har varierat. i sommar-os 2004 fanns 28 sporter enligt iok:s r\u00e4knemetod (d\u00e4r kategorier som vattensport r\u00e4knas som en enda sport). 1896 fanns nio sporter: cykling, f\u00e4ktning, gymnastik, tyngdlyftning, skytte, friidrott, simning och brottning. \u00e4ven rodd stod p\u00e5 programmet men st\u00e4lldes in p\u00e5 grund av d\u00e5ligt v\u00e4der.\nm\u00e5nga sporter har lagts till under \u00e5rens lopp. andra har tagits bort, senast baseboll och softboll som enligt 2005 \u00e5rs beslut inte fanns med i os 2012. 2002 besl\u00f6t iok att begr\u00e4nsa spelen till 28 sporter, 301 t\u00e4vlingar och 10 500 deltagare. d\u00e5 man inte kunde enas om vilka sporter som skulle ers\u00e4tta \u00e4r antalet sporter 2012 i london 26. vid spelen 2016 i rio de janeiro \u00e4r de \u00e5ter 28 d\u00e5 golf och rugby tillkommer.\nfram till 1992 arrangerades \u00e4ven demonstrationst\u00e4vlingar f\u00f6r sporter som officiellt inte tagits upp p\u00e5 programmet men som fick chansen att visa upp sig. bland de sporter som senare tagits upp som officiella h\u00f6r curling och taekwondo. bandy var demonstrationssport vid spelen i oslo 1952. konstt\u00e4vlingar ingick i olympiska sommarspelen fr\u00e5n stockholm 1912 till och med london 1948.\nm\u00e5nga idrotter som inte har (\u00e4nnu) kvalificerat sig till att f\u00e5 ing\u00e5 i de olympiska spelen samlas i st\u00e4llet i den parallella t\u00e4vlingen world games.\n\n\n=== amat\u00f6rstatus och proffs ===\npierre de coubertin tog i stor utstr\u00e4ckning till sig av aristokratins etik som den \u00e5tergavs p\u00e5 engelska privatskolor, kopplat till gentlemannaidealet och fairness. baserat p\u00e5 detta syns\u00e4tt ans\u00e5gs att proffsidrottare skaffat sig en or\u00e4ttvis f\u00f6rdel gentemot amat\u00f6rer. att proffs utesl\u00f6ts fr\u00e5n de olympiska spelen ledde fram till kontroverser och konflikter om vilka som fick vara med och inte. exempelvis diskvalificerades segraren i femkamp 1912, jim thorpe, sedan det blivit k\u00e4nt att han som halvproffs spelat baseball. f\u00f6rst 1983 rehabiliterades han av iok. 1972 utest\u00e4ngdes den \u00f6sterrikiske utf\u00f6rs\u00e5karen karl schranz kort f\u00f6re spelens start av avery brundage f\u00f6r att ha brutit mot amat\u00f6rreglerna. brundage blev under sin tid som iok-ordf\u00f6rande k\u00e4nd f\u00f6r sin stora ovilja att kompromissa i den infekterade fr\u00e5gan om amat\u00f6rstatusen.\nefterhand kom dessa regler uppenbart att bli f\u00f6rlegade n\u00e4r idrotten utvecklades och s\u00e5gs alltmer som ett hyckleri. till exempel ifr\u00e5gasattes \u00f6stblockets amat\u00f6rstatus d\u00e5 idrottare fr\u00e5n dessa l\u00e4nder i praktiken var proffs d\u00e5 de var anst\u00e4llda av staten och kunde \u00e4gna hela sin tid \u00e5t att idrotta. i v\u00e4st fanns ett liknande system d\u00e4r idrottare kunde vara sportsoldater och koncentrera sig p\u00e5 tr\u00e4ning men officiellt vara inkallade i arm\u00e9n. personer med finansiella medel kunde ocks\u00e5 \u00e4gna sig p\u00e5 heltid \u00e5t sin sport. trots denna utveckling beh\u00f6ll iok amat\u00f6rreglerna l\u00e4nge. f\u00f6rst fr\u00e5n 1970-talet luckrades reglerna upp och p\u00e5 1990-talet togs de bort helt. detta visade som tydligast n\u00e4r usa f\u00f6r f\u00f6rsta g\u00e5ngen kunde ha med nba-proffs i basketturneringen 1992, det s\u00e5 kallade \"dream team\". 1998 till\u00e4ts \u00e4ven f\u00f6r f\u00f6rsta g\u00e5ngen proffs vara med i ishockeyturneringen i nagano. den enda sporten som fortfarande bara till\u00e5ter amat\u00f6rdeltagare \u00e4r boxning. i fotboll har man \u00f6verg\u00e5tt fr\u00e5n amat\u00f6rregler till att endast till\u00e5ta u23-landslag med tre \u00f6ver\u00e5riga spelare.\n\n\n== olympiska symboler och ceremonier ==\n\n\n=== symboler ===\n\nden olympiska r\u00f6relsen anv\u00e4nder flera olika symboler som fastslagits i den olympiska chartan och som \u00e4r upphovsr\u00e4ttsligt skyddade. den mest k\u00e4nda av dessa \u00e4r den olympiska flaggan och dess fem ringar i f\u00e4rgerna r\u00f6tt, bl\u00e5tt, gr\u00f6nt, gult och svart. bakgrunden \u00e4r vit. \ndessa f\u00e4rger valdes ut d\u00e5 varje lands flagga inneh\u00e5ller minst en av dessa f\u00e4rger. ringarna st\u00e5r ocks\u00e5 f\u00f6r de fem v\u00e4rldsdelarna enligt traditionell syn. flaggan skapades 1914 och har hissats vid spelen sedan antwerpen 1920. den olympiska r\u00f6relsens officiella motto \u00e4r citius, altius, fortius, snabbare, h\u00f6gre, starkare p\u00e5 latin. det myntades ursprungligen 1891 av dominikanermunken henri didon i samband med en prisutdelning i paris 1891. i os-sammanhang anv\u00e4ndes det f\u00f6rsta g\u00e5ngen av michel br\u00e9al vid kongressen 1894.  de coubertin myntade ocks\u00e5 det v\u00e4lk\u00e4nda ordst\u00e4vet: \"det viktigaste i livet \u00e4r inte att segra, utan att k\u00e4mpa v\u00e4l.\"\nn\u00e5gra m\u00e5nader innan spelens start sker ocks\u00e5 en ceremoni i olympia i grekland som utg\u00e5r fr\u00e5n en antik ritual n\u00e4r den olympiska facklan t\u00e4nds. facklan t\u00e4nds och ges till den f\u00f6rsta l\u00f6paren i en stafett som avslutas i den aktuella arrang\u00f6rsstaden d\u00e4r den t\u00e4nder den fackelstad som p\u00e5g\u00e5r under spelen. traditionen med en olympiska eld b\u00f6rjade vid spelen i amsterdam 1928. att elden f\u00f6rs fr\u00e5n olympia till arrang\u00f6rsstaden b\u00f6rjade med spelen i berlin 1936 efter en id\u00e9 av carl diem. f\u00f6r vinterspelen g\u00e4ller detta sedan spelen i oslo 1952.en ytterligare tradition \u00e4r att arrang\u00f6rsorten ger vidare en olympisk fana till n\u00e4sta arrang\u00f6rsort. denna tradition b\u00f6rjade i paris 1924. till en b\u00f6rjan var det den s\u00e5 kallade antwerpenflaggan som f\u00f6rdes vidare. vid de f\u00f6rsta spelen efter andra v\u00e4rldskriget i london 1948 gavs denna flagga vidare av en officer ur det skotska gardet till iok:s d\u00e5varande president sigfrid edstr\u00f6m som i sin tur gav den vidare till londons borgm\u00e4stare. de f\u00f6reg\u00e5ende spelen hade d\u00e5 g\u00e5tt i berlin 1936. sedan 1960 \u00e4ger denna ceremoni rum i samband med avslutningsceremonin och ing\u00e5r i det olympiska protokollet. detta efter ett f\u00f6rslag av finlands fredrik von frenckell vid spelen i melbourne. vid spelen 1984 deltog inte sovjetunionen och d\u00e5 gavs fanan vidare av iok-presidenten juan antonio samaranch. sedan spelen 1988 \u00e4r antwerpenfanan ersatt av en modernare variant. motsvarigheten vid vinterspelen \u00e4r den s\u00e5 kallade osloflaggan.\n\n\n=== \u00f6ppningsceremoni ===\n\u00f6ppningsceremonin omfattar en rad traditioner som fastsl\u00e5s i den olympiska chartan. firandet inleds med hissandet av arrang\u00f6rslandets flagga och att nationals\u00e5ngen spelas. efter det f\u00f6ljer olika kulturella inslag (musik, s\u00e5ng, dans, teater) som ska representera v\u00e4rdlandet. denna del har genom \u00e5ren vuxit i omfattning. vid spelen i peking uppgick kostnaderna till 100 miljoner dollar.. efter det f\u00f6ljer inmarschen av deltagarna. en idrottare fr\u00e5n varje land g\u00e5r i t\u00e4ten som fanb\u00e4rare. sedan 1928 \u00e4r det grekland, spelens ursprungsland, som g\u00e5r in f\u00f6rst. sedan f\u00f6ljer deltagarna i alfabetisk ordning utifr\u00e5n engelska eller franska. vid spelen i peking 2008 baserade sig inmarschens ordning efter kinesisk skrift.\nn\u00e4r alla idrottare kommit in p\u00e5 arenan h\u00e5ller organisationskommitt\u00e9ns ordf\u00f6rande ett kort tal varp\u00e5 iok-presidenten tar vid och talar innan han ger \u00f6ver ordet till v\u00e4rdlandets stats\u00f6verhuvud som officiellt f\u00f6rklarar spelen f\u00f6r \u00f6ppnade. d\u00e4refter spelas den olympiska hymnen samtidigt som den olympiska flaggan b\u00e4rs in och en idrottare sv\u00e4r den olympiska eden. det sista som sker \u00e4r att den olympiska facklan kommer in med den n\u00e4sta sista stafettl\u00f6paren som ger \u00f6ver den till den sista l\u00f6paren som t\u00e4nder elden. tidigare sl\u00e4pptes \u00e4ven fredsduvor men traditionen togs bort efter spelen i seoul d\u00e5 duvorna hamnade i elden.\n\n\n=== avslutningsceremoni ===\navslutningsceremoni \u00e4ger rum n\u00e4r alla t\u00e4vlingar avslutats. sedan 1956 \u00e4r dessa betydligt mindre formella \u00e4n \u00f6ppningsceremonierna. \u00e5terigen kommer deltagarna in p\u00e5 huvudarenan men \u00e4r nu blandade och inte uppdelade i nationer. iok-presidenten h\u00e5ller ett tal och tilldelar sedan arrang\u00f6rskommitt\u00e9ns medlemmar den olympiska orden. sedan 1984 sker \u00f6verl\u00e4mnandet av den olympiska flaggan till n\u00e4sta arrang\u00f6r h\u00e4r. den olympiska hymnen spelas och elden sl\u00e4cks. ceremonin avslutas med en kortare uppvisning av n\u00e4sta arrang\u00f6rsort.\n\n\n=== maskotar ===\n\nos-maskoten \u00e4r en del i marknadsf\u00f6ringen f\u00f6r den stad som arrangerar spelen. os-maskotar f\u00f6rekommer sedan 1968. f\u00f6r vinterspelens del gjorde maskoten debut 1980 i lake placid.\n\n\n== spelen och politik ==\ntv\u00e4rtemot pierre de coubertins f\u00f6rhoppningar f\u00f6rhindrade inte spelen utbrotten av krig. 1916 st\u00e4lldes spelen i berlin in p\u00e5 grund av f\u00f6rsta v\u00e4rldskriget och sommar- och vinterspelen st\u00e4lldes in 1940 och 1944 som en f\u00f6ljd av andra v\u00e4rldskriget.\nnazisterna anv\u00e4nde framg\u00e5ngsrikt sommarspelen i berlin och vinterspelen i garmisch-partenkirchen 1936 som en arena f\u00f6r sin propaganda f\u00f6r att f\u00f6rb\u00e4ttra tysklands anseende i utlandet och visa upp ett land med goda avsikter och viljan till fred. nazisterna ville ocks\u00e5 demonstrera den \"ariska rasens\" \u00f6verl\u00e4gsenhet vilket misslyckades genom jesse owens framg\u00e5ngar. under spelen tog man ocks\u00e5 bort antisemitiska paroller och tidningen der st\u00fcrmer togs bort fr\u00e5n f\u00f6rs\u00e4ljning under spelen.  m\u00e5nga nationers idrottslag under berlin-os 1936 gjorde vad man i dag tolkar som en hitlerh\u00e4lsning. men den s\u00e5 kallade romerska h\u00e4lsningen levde faktiskt kvar i de moderna olympiska spelen \u00e4nda till efter andra v\u00e4rldskriget.sovjetunionen deltog inte i os f\u00f6rr\u00e4n 1952. ist\u00e4llet valde man fr\u00e5n 1928 att arrangera spartakiader. under samma period \u00e4gde flera g\u00e5nger s\u00e5 kallade arbetarolympiader rum som alternativ till de olympiska spelen som s\u00e5gs som kapitalistiska och aristokratiska.\nvid spelen i mexico city 1968 protesterade de amerikanska friidrottarna tommie smith och john carlos under segerceremonin genom att visa sitt st\u00f6d f\u00f6r black power-r\u00f6relsen. iok valde d\u00e5 att st\u00e4lla ultimatumet till usa:s olympiska kommitt\u00e9 usoc att antingen skicka hem de tv\u00e5 eller att hela friidrottslaget blev hemskickat. usoc valde att skicka hem smith och carlos.\nunder sommarspelen i m\u00fcnchen 1972 tog den palestinska organisationen svarta september elva medlemmar ur det israeliska laget som gisslan. vid en misslyckad fritagning p\u00e5 flygplatsen f\u00fcrstenfeldbruck d\u00f6dades samtliga i gisslan och de fem terroristerna samt en tysk polis. iok-presidenten brundage drev linjen att spelen skulle \u00e5terupptas, \"the games must go on\", vilket de ocks\u00e5 gjorde.\ni centennial olympic park i atlanta 1996 spr\u00e4ngdes en bomb och tv\u00e5 m\u00e4nniskor d\u00f6dades och 111 skadades. bomben hade placerats av eric rudolph ur den rasistiska christian-identity-r\u00f6relsen.\n\n\n=== bojkotter ===\nde olympiska spelen har bojkottats ett flertal g\u00e5nger. f\u00f6rsta g\u00e5ngen en bojkott f\u00f6rordades var vid de f\u00f6rsta spelen 1896 d\u00e5 tyska nationella ans\u00e5g det vara landsf\u00f6rr\u00e4deri att delta. 1956 bojkottade nederl\u00e4nderna, spanien och schweiz spelen i melbourne i protest mot sovjetunionens invasion i ungern samma \u00e5r. vid samma os deltog inte heller egypten, irak, kambodja och libanon som en f\u00f6ljd av suezkrisen.\n1972 och 1976 hotade flera afrikanska l\u00e4nder med bojkott om iok inte st\u00e4ngde av sydafrika och rhodesia vilket iok ocks\u00e5 gjorde. vid spelen 1976 bojkottade 28 afrikanska l\u00e4nder samt irak och guyana spelen sedan iok inte st\u00e4ngt av nya zeeland. nya zeeland hade d\u00e5 brutit idrottsembargot mot sydafrika genom att spela en rugbylandskamp. iok ans\u00e5g inte att man skulle agera d\u00e5 rugby inte var en olympisk sport. 1976 meddelade \u00e4ven kanadas regering efter press fr\u00e5n folkrepubliken kina att taiwan inte skulle f\u00e5 delta under namnet republiken kina. detta gjorde att taiwan valde att inte delta och f\u00f6rst 1984 \u00e5terkom och sedan dess deltar som kinesiska taipei med en speciellt av iok framtagen flagga.\n\nos i moskva 1980 blev bojkottat av m\u00e5nga v\u00e4stl\u00e4nder, p\u00e5 grund av sovjetunionens invasion av afghanistan. usa:s upprop till bojkott f\u00f6ljdes av nato-l\u00e4nderna v\u00e4sttyskland, kanada, norge, turkiet samt ytterligare 37 l\u00e4nder. storbritannien, italien, frankrike, spanien och \u00f6sterrike valde att delta men deltog inte i ceremonierna alternativt anv\u00e4nde inte sin nationsflagga vid invigningen.\nbojkotten 1980 ledde till att m\u00e5nga \u00f6stl\u00e4nder i sin tur bojkottade os i los angeles 1984. undantaget utgjorde rum\u00e4nien. sovjetunionen ans\u00e5g att det r\u00e5dde starka antisovjetiska st\u00e4mningar i usa. bland annat fanns r\u00f6ster i usa f\u00f6r att utesluta sovjetunionen fr\u00e5n de olympiska spelen. antisovjetiska \u00e5sikter hade ocks\u00e5 blivit starkare efter att sovjet skjutit ner en sydkoreansk jumbojet 1983. bojkotterna 1980 och 1984 ledde till ett iok-beslut som f\u00f6rordade de nationella kommitt\u00e9ernas plikt att s\u00e4kra sina idrottares deltagare. trots detta kunde man inte f\u00f6rhindra att nordkorea bojkottade spelen i seoul 1988 vilket i solidaritet med nordkorea \u00e4ven kuba, nicaragua och etiopien gjorde. nordkorea var missn\u00f6jt med att man inte fick dela v\u00e4rdskapet med sydkorea.\n\u00e4ven inf\u00f6r os i peking 2008 f\u00f6rekom livliga diskussioner, men mindre om bojkott \u00e4n om l\u00e4mpligheten av politiska ledares n\u00e4rvaro vid invigningen.\n\n\n=== dopning ===\nett av de stora problemen vid os \u00e4r dopning. i b\u00f6rjan av 1900-talet b\u00f6rjade idrottare att anv\u00e4nda sig av droger, anv\u00e4ndningen av kokain var utbredd. maratonvinnaren vid spelen 1904 thomas hicks fick under loppet whisky med stryknin i tilldelat av sin tr\u00e4nare. n\u00e4r anv\u00e4ndningen av droger eskalerade b\u00f6rjade funktion\u00e4rer att agera mot metoderna som gick emot idrottens sundhetsideal. 1960 avled den danske cyklisten knud enemark jensen under os i rom. obduktionen visade att han var dopad med amfetamin.\ni mitten av 1960-talet b\u00f6rjade man inom sportv\u00e4rlden genomf\u00f6ra dopningstest och iok b\u00f6rjade med detta 1967. internationella cykelf\u00f6rbundet inf\u00f6rde tester vid os i tokyo 1964. iok inf\u00f6rde dopningstester vid olympiska spelen 1968. den f\u00f6rsta att f\u00e4llas f\u00f6r f\u00f6rbjudna substanser blev den svenske femkamparen hans-gunnar liljenwall som fick l\u00e4mna tillbaka sin bronsmedalj. orsaken var en f\u00f6r h\u00f6g alkoholhalt (0,81 promille) i blodet under skyttet i modern femkamp i mexico city 1968.\nsedan dess har ett antal idrottare testats positivt. den st\u00f6rsta skandalen f\u00f6ljde 1988 d\u00e5 vinnaren p\u00e5 100 meter ben johnson avsl\u00f6jades. trots testerna \u00e4r det ett stort antal idrottare som bevisligen aldrig \u00e5kt fast. detta visar bland annat dokument som hittats i arkiven fr\u00e5n ddr d\u00e4r man systematiskt anv\u00e4nde sig av dopning. \u00e4ven i v\u00e4sttyskland f\u00f6rekom systematisk doping som skedde med politikernas goda minne och till och med uppmuntrades av dem. i slutet av 1990-talet f\u00f6rb\u00e4ttrade iok anti-dopningsarbetet i och med inr\u00e4ttandet av world anti-doping agency (wada).\n2018 st\u00e4ngdes ryssland av fr\u00e5n att t\u00e4vla i os eftersom m\u00e5nga t\u00e4vlande var dopade under os 2014 i sotji. ett f\u00e5tal fick dock delta p\u00e5 os 2018 fast under den olympiska flaggan.\n\n\n== deltagande ==\nvid de f\u00f6rsta moderna spelen 1896 deltog 250 idrottare fr\u00e5n 14 l\u00e4nder. sedan dess har antalet deltagare stigit markant. vid os i peking 2008 deltog \u00f6ver 11 000 idrottare fr\u00e5n 204 l\u00e4nder f\u00f6rdelade p\u00e5 32 sporter. antalet deltagare vid vinterspelen \u00e4r j\u00e4mf\u00f6relsevis betydligt mindre. vid spelen i turin 2006 deltog 2500 idrottare fr\u00e5n 80 l\u00e4nder. att antalet deltagarnationer och olympiska kommitt\u00e9er \u00f6verstiger antalet fn-medlemmar beror p\u00e5 att iok inte f\u00f6ljer strikta regler r\u00f6rande suver\u00e4nitet. bland annat guam och amerikanska samoa deltar i spelen trots att de tillh\u00f6r usa. sverige har deltagit i alla olympiska spel sedan 1896 med undantag f\u00f6r spelen 1904 i st. louis.\n\n\n=== kvinnors deltagande ===\nkvinnor till\u00e4ts delta f\u00f6rsta g\u00e5ngen vid spelen i paris 1900. \u00e5ren 1922 till 1934 h\u00f6lls s\u00e4rskilda damolympiader. vid os 1992 var det fortfarande 35 l\u00e4nder som enbart skickade manliga idrottare till t\u00e4vlingarna. de f\u00f6ljande \u00e5ren skedde en stor f\u00f6r\u00e4ndring. 1996 blev lita fariman den f\u00f6rsta kvinnliga deltagaren f\u00f6r iran och 2000 skickade bahrain f\u00f6r f\u00f6rsta g\u00e5ngen kvinnliga deltagare. f\u00f6rsta g\u00e5ngen alla nationer till\u00e4t kvinnor att t\u00e4vla var i london 2012. saudiarabien var sist ut att godk\u00e4nna kvinnligt deltagande f\u00f6r sin nation.\n\n\n== arrang\u00f6rsorter ==\n2018 kommer de olympiska spelen att ha arrangerats av 45 st\u00e4der i 23 l\u00e4nder men huvuddelen i europa och nordamerika. os 2016 i rio de janeiro var det f\u00f6rsta som arrangerades i sydamerika. usa har varit v\u00e4rd f\u00f6r fyra sommar-os och fyra vinter-os, mer \u00e4n n\u00e5gon annan. storbritannien med london har varit v\u00e4rd f\u00f6r tre sommarolympiader (1908, 1948, 2012). tyskland, australien, frankrike och grekland har varit v\u00e4rd f\u00f6r sommar-os vid tv\u00e5 tillf\u00e4llen vardera. los angeles, paris, aten \u00e4r de st\u00e4der som varit v\u00e4rdar vid tv\u00e5 tillf\u00e4llen. i vintersammanhang har frankrike varit v\u00e4rd tre g\u00e5nger och schweiz, \u00f6sterrike, norge, japan, italien och kanada tv\u00e5 g\u00e5nger. st. moritz, lake placid och innsbruck \u00e4r de st\u00e4der som arrangerat spelen mer \u00e4n en g\u00e5ng i vintersammanhang.\n\n\n=== olympiska sommarspelen ===\n\n\n=== olympiska vinterspelen ===\n\n\n== se \u00e4ven ==\nkonstt\u00e4vlingar vid olympiska spelen\ninternationella olympiska kommitt\u00e9ns ledam\u00f6ter\nparalympiska spelen\nspecial olympics\nworld games\nuniversiaden\nolympiska spelen i raml\u00f6sa\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n tyskspr\u00e5kiga wikipedia, olympiska spelen, tidigare version.\n\n\n=== noter ==="