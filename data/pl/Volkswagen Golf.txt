"volkswagen golf \u2212 samoch\u00f3d osobowy klasy kompaktowej produkowany pod niemieck\u0105 mark\u0105 volkswagen od 1974 roku. od 2019 roku produkowana jest \u00f3sma generacja modelu.\n\n\n== pierwsza generacja ==\nvolkswagen golf i zosta\u0142 zaprezentowany po raz pierwszy w 1974 roku.\nhistoria modelu golf si\u0119ga ko\u0144ca lat 60., kiedy to zarz\u0105d volkswagen ag podj\u0105\u0142 decyzj\u0119 o budowie ma\u0142ego samochodu kompaktowego posiadaj\u0105cego przedni nap\u0119d oraz silnik umieszczony z przodu. prace zaprojektowania pojazdu powierzono w 1967 roku studiu ital design pod przewodnictwem giorgetto giugiaro. produkcj\u0119 pojazdu rozpocz\u0119to w marcu 1974 roku w fabryce w wolfsburgu. pocz\u0105tkowo oferowany by\u0142 jako 3 i 5-drzwiowy hatchback.\nw 1975 roku zaprezentowana zosta\u0142a wersja przeznaczona na rynek ameryka\u0144ski oferowana jako volkswagen rabbit. w stosunku do europejskiej wersji pojazdu, auto wyr\u00f3\u017cnia\u0142o si\u0119 prostok\u0105tnymi reflektorami przednimi oraz stylizacj\u0105 nadwozia. w 1976 roku zaprezentowana zosta\u0142a usportowiona wersja gti, a tak\u017ce wprowadzono do gamy jednostek nap\u0119dowych silnik wysokopr\u0119\u017cny o pojemno\u015bci 1.5 l. w pa\u017adzierniku tego samego roku wyprodukowano milionowy egzemplarz pojazdu, a trzy lata p\u00f3\u017aniej produkcja osi\u0105gn\u0119\u0142a liczb\u0119 trzech milion\u00f3w egzemplarzy.\nw plebiscycie na europejski samoch\u00f3d roku 1975 samoch\u00f3d zaj\u0105\u0142 2. pozycj\u0119 (za citro\u00ebnem cx).\nw 1979 roku do produkcji wprowadzono opracowan\u0105 we wsp\u00f3\u0142pracy z karmannem wersj\u0119 kabriolet, kt\u00f3rej produkcj\u0119 kontynuowano do wrze\u015bnia 1993 roku. w 1982 roku do gamy jednostek nap\u0119dowych wprowadzono wersj\u0119 gtd, czyli turbodo\u0142adowany silnik wysokopr\u0119\u017cny o mocy 70 km.\nw 1980 roku auto przesz\u0142o modernizacj\u0119, w ramach kt\u00f3rej zmodyfikowano wygl\u0105d przedniej, jak i tylnej cz\u0119\u015bci nadwozia.\n\n\n=== wersje wyposa\u017ceniowe ===\nc\ncl\ngl\ngls\ngld\nl\nls\ngli\nlx\ngtd\ngti\ngti pirelli\ngx\ns\nsc\n\n\n=== silniki ===\n\n\n=== volkswagen citi golf ===\nvolkswagen citi golf trafi\u0142 do produkcji w afryce po\u0142udniowej w 1984 roku.\nrepublika po\u0142udniowej afryki to pa\u0144stwo, w kt\u00f3rym dzieje pierwszej generacji golfa trwa\u0142y najd\u0142u\u017cej i by\u0142y najbardziej urozmaicone. produkcja w zak\u0142adach volkswagena w uitenhage na po\u0142udniowym wschodzie kraju ruszy\u0142a chwil\u0119 w 1984 roku i trwa\u0142a a\u017c przez kolejne 6 generacji do 2009 roku. z racji prezentacji drugiego wcielenia golfa rok wcze\u015bniej, kt\u00f3rego oferowano r\u00f3wnolegle w rpa, samoch\u00f3d zyska\u0142 nazw\u0119 volkswagen citi golf, a w kolejnych latach samoch\u00f3d przechodzi\u0142 kolejne modernizacje. najwi\u0119ksz\u0105 i ostatni\u0105 by\u0142 lifting z 2004 roku, kiedy to samoch\u00f3d zyska\u0142 bogatsze wyposa\u017cenie, inne wype\u0142nienie tylnych lamp i zupe\u0142nie now\u0105 desk\u0119 rozdzielcz\u0105 pochodz\u0105c\u0105 z pierwszej generacji \u0161kody fabii.\n\n\n== druga generacja ==\nvolkswagen golf ii zosta\u0142 zaprezentowany po raz pierwszy w 1983 roku.\nsamoch\u00f3d zosta\u0142 po raz pierwszy oficjalnie zaprezentowany w 1983 roku. w stosunku do pierwszej generacji pojazdu zwi\u0119kszony zosta\u0142 rozstaw osi oraz d\u0142ugo\u015b\u0107 pojazdu. sylwetk\u0119 pojazdu zaprojektowa\u0142 niemiecki designer herbert sch\u00e4fer nawi\u0105zuj\u0105c kszta\u0142tami do zaprojektowanej przez giorgetto giugiaro pierwszej generacji modelu.\nw 1985 roku zaprezentowana zosta\u0142a wersja gti pojazdu nap\u0119dzana szesnastozaworowym silnikiem benzynowym 1.8 o mocy 139 km. w lutym 1986 roku zaprezentowana zosta\u0142a wersja z nap\u0119dem na cztery ko\u0142a nazwana syncro opracowana we wsp\u00f3\u0142pracy z firm\u0105 steyr-daimler-puch.\nw latach 1987-1989 na wszystkich \u015bwiatowych rynkach motoryzacyjnych  auto przesz\u0142o facelifting. zmienione zosta\u0142y m.in. przednie boczne szyby, zderzaki oraz atrapa ch\u0142odnicy. pod koniec lat 80. na rynek wprowadzono dwie usportowione wersje pojazdu: golf rallye oraz g60 limited wyposa\u017cone w  nap\u0119d syncro oraz spr\u0119\u017cark\u0119 mechaniczn\u0105 (kompresor).\nw 1990 roku zaprezentowana zosta\u0142a wersja golf country. pojazd zbudowany zosta\u0142 na bazie golfa syncro. zwi\u0119kszony zosta\u0142 prze\u015bwit nadwozia o 6 cm, a tak\u017ce dodane zosta\u0142y plastikowe os\u0142ony reflektor\u00f3w, zderzak\u00f3w, b\u0142otnik\u00f3w oraz miski olejowej, a ko\u0142o zapasowe umieszczono na klapie tylnej. z powodu zbyt s\u0142abego popytu, auto wycofano z oferty pod koniec 1991 roku po wyprodukowaniu 7735 egzemplarzy.\nprodukcj\u0119 pojazdu zako\u0144czono w lipcu 1992 roku. przez prawie 10 lat produkcji zbudowano oko\u0142o 6,3 miliona egzemplarzy golfa ii.\nw plebiscycie na europejski samoch\u00f3d roku 1984 model zaj\u0105\u0142 3. pozycj\u0119 (za fiatem uno i peugeotem 205).\n\n\n=== silniki ===\n\n\n=== wersje wyposa\u017ceniowe ===\n\n\n== trzecia generacja ==\nvolkswagen golf iii zosta\u0142 zaprezentowany po raz pierwszy w sierpniu 1991 roku. w stosunku do poprzedniej generacji modelu, auto nabra\u0142o nowocze\u015bniejszego kszta\u0142tu oraz otrzyma\u0142o bogatsz\u0105 palet\u0119 jednostek nap\u0119dowych i lepsze wyposa\u017cenie.\nw 1992 roku ofert\u0119 jednostek benzynowych uzupe\u0142niono o sze\u015bciocylindrowy silnik vr6 o pojemno\u015bci 2.8 l i mocy 174 km. w tym samym roku wprowadzona zosta\u0142a wersja sedan pojazdu oferowana w europie pod nazw\u0105 vento, a w stanach zjednoczonych jako jetta. w 1993 roku do palety jednostek nap\u0119dowych wprowadzony zosta\u0142 jeden z pierwszych motor\u00f3w wysokopr\u0119\u017cnych z rodziny tdi, a tak\u017ce wprowadzona zosta\u0142a do produkcji wersja kombi oraz kabriolet. w 1994 roku zwi\u0119kszono pojemno\u015b\u0107 skokow\u0105 silnika vr6 do 2.9 litra oraz moc maksymaln\u0105 do 190 km.\nw 1998 roku wersja cabrio przesz\u0142a lifting upodabniaj\u0105cy model do golfa iv. produkcj\u0119 pojazdu zako\u0144czono w 2003 roku.\nw plebiscycie na europejski samoch\u00f3d roku 1992 model zaj\u0105\u0142 1. pozycj\u0119 (wyprzedzaj\u0105c m.in. opla astr\u0119 f i citro\u00ebna zx).\n\n\n=== dane techniczne ===\nzawieszenie przednie zosta\u0142o zaprojektowane jako niezale\u017cne, typu macpherson. w jego sk\u0142ad wchodz\u0105 tr\u00f3jk\u0105tne wahacze poprzeczne, dr\u0105\u017cek stabilizatora, spr\u0119\u017cyny \u015brubowe i teleskopowe amortyzatory hydrauliczne dwustronnego dzia\u0142ania. zawieszenie tylne jest z kolei p\u00f3\u0142niezale\u017cne, ma pojedyncze wahacze wleczone, spr\u0119\u017cyny \u015brubowe wsp\u00f3\u0142osiowe z amortyzatorami hydraulicznymi teleskopowymi dwustronnego dzia\u0142ania. uk\u0142ad kierowniczy wygl\u0105da nast\u0119puj\u0105co.\nprzek\u0142adnia kierownicza jest z\u0119batkowa z uz\u0119bieniem \u015brubowym. w zale\u017cno\u015bci od modelu, jako wyposa\u017cenie dodatkowe lub seryjnie, uk\u0142ad kierowniczy mo\u017ce by\u0107 wspomagany hydraulicznie. w wersjach ze wspomaganiem pompa nap\u0119dzana jest paskiem klinowym od wa\u0142u korbowego silnika.\nbezpiecze\u0144stwo kierowcy i pasa\u017cerom zapewniaj\u0105 pirotechniczne napinacze pas\u00f3w, opcjonalny system abs, strefy zgniotu, a tak\u017ce belki wzmacniaj\u0105ce w drzwiach. w 1992 roku pojawi\u0142y si\u0119 opcjonalne poduszki powietrzne, w p\u00f3\u017aniejszym czasie do\u0142\u0105czy\u0142y tak\u017ce poduszki boczne. w najmocniejszych wersjach montowano tak\u017ce system elektronicznej blokady mechanizmu r\u00f3\u017cnicowego eds.\nhamulce przednie s\u0105 tarczowe z zaciskiem p\u0142ywaj\u0105cym i maj\u0105 tarcze pe\u0142ne (m.in. samochody z silnikami abd, aam oraz abs w wersjach cl oraz gl) lub tarcze wentylowane (samochody z silnikiem abs w wersji gt lub samochody z silnikiem 2e). hamulce tylne s\u0105 b\u0119bnowe z samoczynn\u0105 regulacj\u0105 luzu lub tarczowe.\nuk\u0142ad hydrauliki w samochodach instalowano dwuobwodowy system hamulca hydraulicznego. obw\u00f3d hydrauliczny stanowi ko\u0142o przednie i ko\u0142o tylne po\u0142o\u017cone wzgl\u0119dem niego po przek\u0105tnej. obwody hydrauliczne przednich k\u00f3\u0142 s\u0105 zasilane bezpo\u015brednio przez pomp\u0119 hamulcow\u0105, tylne za po\u015brednictwem korektora si\u0142y hamowania. w niekt\u00f3rych wersjach tego modelu zastosowano uk\u0142ad zapobiegaj\u0105cy blokowaniu k\u00f3\u0142 podczas hamowania. posiada on podci\u015bnieniowe urz\u0105dzenie wspomagaj\u0105ce, dwuobwodow\u0105 pomp\u0119 hamulcow\u0105, zesp\u00f3\u0142 hydrauliczny, czujniki pr\u0119dko\u015bci czterech k\u00f3\u0142 samochodu oraz elektroniczne urz\u0105dzenie steruj\u0105ce.\n\n\n=== silniki ===\n\n\n=== wersje wyposa\u017ceniowe ===\n\n\n=== volkswagen golf iii a59 ===\nw latach 1992\u20131994 volkswagen zajmowa\u0142 si\u0119 projektem rajdowej wersji golfa iii. do dzi\u015b dotrwa\u0142y dwa egzemplarze, jeden jest w r\u0119kach prywatnych, a drugi stanowi eksponat muzeum vw w wolfsburgu. trzeci najprawdopodobniej zosta\u0142 rozbity podczas test\u00f3w. a59 cechowa\u0142y znacznie lepsze osi\u0105gi, nawet w por\u00f3wnaniu do wersji vr6. zosta\u0142 on poszerzony i zmniejszony zosta\u0142 prze\u015bwit. dodano du\u017cy spoiler na dachu oraz zmieniono zderzaki. wizualnie a59 znacznie odbiega\u0142 od seryjnej wersji. zastosowano 6-biegow\u0105 skrzyni\u0119 i nap\u0119d na cztery ko\u0142a.\nsilnik a59 jest najbardziej wysilon\u0105 jednostk\u0105 jaka zosta\u0142a zamontowana w trzeciej generacji golfa. z 2 litrowego silnika 16v uzyskano 275 km przy 6000 obr./min. moment obrotowy to 367 nm przy 3500 obr./min. wyposa\u017cony by\u0142 w turbospr\u0119\u017cark\u0119 oraz wielopunktowy wtrysk paliwa. projekt zarzucono w 1994 roku.\n\n\n== czwarta generacja ==\nvolkswagen golf iv zosta\u0142 zaprezentowany po raz pierwszy w 1997 roku podczas targ\u00f3w motoryzacyjnych we frankfurcie. opracowanie projektu nadwozia pojazdu powierzone zosta\u0142o by\u0142emu designerowi audi - hartmutowi warkussowi. w stosunku do trzeciej generacji modelu, auto otrzyma\u0142o w pe\u0142ni ocynkowane nadwozie z 12-letni\u0105 gwarancj\u0105 na perforacj\u0119. po rozpocz\u0119ciu produkcji modelu, volkswagen rozpocz\u0105\u0142 seri\u0119 zmian w innych modelach bazuj\u0105cych na golfie. wersja cabrio trzeciej generacji poddana zosta\u0142a liftingowi, kt\u00f3ry upodobni\u0142 j\u0105 do iv generacji modelu, natomiast wersja sedan golfa iv przemianowana zosta\u0142a z symbolu vento na bora (na rynku ameryka\u0144skim pozosta\u0142a nazwa jetta).\nw maju 1999 roku zaprezentowano wersj\u0119 kombi pojazdu. w tym samym roku z okazji 25-lecia produkcji golfa wprowadzona zosta\u0142a wersja limitowana - generation. w czerwcu tego samego roku z ta\u015bm monta\u017cowych zjecha\u0142 dziewi\u0119tnastomilionowy egzemplarz.\nw plebiscycie na europejski samoch\u00f3d roku 1998 model zaj\u0105\u0142 2. pozycj\u0119 (za alf\u0105 romeo 156).\n\n\n=== volkswagen city golf ===\npomimo prezentacji pi\u0105tej generacji w 2003 roku, produkcja golfa iv by\u0142a kontynuowana w brazylii jako city golf a\u017c do 2014 roku.  samoch\u00f3d przeszed\u0142 w mi\u0119dzyczasie, w 2006 roku, du\u017c\u0105 modernizacj\u0119, w ramach kt\u00f3rej pojawi\u0142 si\u0119 nowy wygl\u0105d pasa przedniego i tylnego. pojazd pod t\u0105 postaci\u0105 oferowano w ameryce po\u0142udniowej i kanadzie.\n\n\n=== wersje wyposa\u017ceniowe ===\nbasis\ntrendline\ncomfortline\nhighline\nexclusive (w gti)\ngti 25th anniversary edition (2002)\ngti 20th anniversary edition (2003)\nr32\ngeneration (1999)\npacyfic\ncolor concept (2003)\n\n\n=== silniki ===\n\n\n=== volkswagen golf r32 ===\nw 2001 roku zaprezentowana zosta\u0142a najmocniejsza wersja pojazdu - r32 wyposa\u017cona w widlasty, sze\u015bciocylindrowy silnik benzynowy o pojemno\u015bci 3.2 l i mocy 241 km, kt\u00f3ra przenoszona jest na cztery ko\u0142a pojazdu w technice 4motion za pomoc\u0105 sprz\u0119g\u0142a haldex i 6-biegowej manualnej skrzyni bieg\u00f3w lub 6-biegowej skrzyni dwusprz\u0119g\u0142owej dsg (ze skrzyni\u0105 dsg powsta\u0142o tylko 500 egzemplarzy).\nwed\u0142ug danych fabrycznych, auto osi\u0105ga pr\u0119dko\u015b\u0107 maksymaln\u0105 247 km/h (w rzeczywisto\u015bci przekracza 260 km/h), a przy\u015bpiesza od 0 do 100 km/h w czasie 6,4 s. w stosunku do podstawowej wersji pojazdu obni\u017cone i utwardzone zosta\u0142o zawieszenie, zmieniony zosta\u0142 przedni zderzak wyposa\u017cony w du\u017ce wloty powietrza oraz tylny zderzak z dwiema ko\u0144c\u00f3wkami wydechu oraz nak\u0142adki progowe. nadwozie pojazdu osadzono na 18-calowych aluminiowych felgach. auto wyposa\u017cone zosta\u0142o dodatkowo m.in. w system esp i eds, klimatyzacj\u0119 automatyczn\u0105 oraz obszyte sk\u00f3r\u0105 i alcantar\u0105 fotele koenig.\n\n\n== pi\u0105ta generacja ==\nvolkswagen golf v zosta\u0142 zaprezentowany po raz pierwszy w 2003 roku.\nsamoch\u00f3d zosta\u0142 po raz pierwszy oficjalnie zaprezentowany podczas targ\u00f3w motoryzacyjnych we frankfurcie w 2003 roku. auto zbudowane zosta\u0142o na p\u0142ycie pod\u0142ogowej pq35 wykorzystanej do budowy m.in. seata altea oraz le\u00f3n, a tak\u017ce audi a3. w stosunku do iv generacji modelu pojazd jest d\u0142u\u017cszy, szerszy i wy\u017cszy. zwi\u0119kszona zosta\u0142a tak\u017ce pojemno\u015b\u0107 baga\u017cnika.\nw 2005 roku na bazie modelu zbudowany zosta\u0142 minivan oferowany jako golf plus, wersja sedan pojazdu oferowana jako jetta oraz coup\u00e9-cabrio oferowane jako eos. w tym samym roku wprowadzona zosta\u0142a najmocniejsza wersja pojazdu - r32. w 2007 roku wprowadzona zosta\u0142a wersja kombi pojazdu. w golfie v umo\u017cliwiony zosta\u0142 demonta\u017c poszycia drzwi od zewn\u0119trznej strony. volkswagen postawi\u0142 na takie rozwi\u0105zanie, aby uszkodzony element mo\u017cna by\u0142o w prosty spos\u00f3b wymieni\u0107.\nw plebiscycie na europejski samoch\u00f3d roku 2004 model zaj\u0105\u0142 3. pozycj\u0119 (za fiatem pand\u0105 i mazd\u0105 3).\n\n\n=== wyposa\u017cenie ===\ntrendline\nedition\ncomfortline\nhighline\nsportline\ngoal\ntour\nunited\nspeed\nindividual\npirelli edition\nfahrenheit edition\ngt\ngt sport\ngti\ngti edition 30\nr32\n\n\n=== silniki ===\n\n\n=== volkswagen golf gti w12-650 ===\nprototypowa odmiana gti w12-650 zosta\u0142a zaprezentowana w maju 2007 roku podczas zlotu tuningowych mi\u0142o\u015bnik\u00f3w audi i volkswagena organizowanym nad austriackim jeziorem w\u00f6rthersee w celu prezentacji potencja\u0142u koncernu.\nw stosunku do oryginalnego golfa gti auto zosta\u0142o poszerzone i obni\u017cone. z modelu seryjnego pozostawiono drzwi, przedni\u0105 mask\u0119 oraz reflektory. reszt\u0119 nadwozia zaprojektowano od nowa. nadwozie pojazdu osadzono na 19-calowych aluminiowych obr\u0119czach. na pok\u0142adzie samochodu schowano umiejscowiony centralnie 6-litrowy podw\u00f3jny, turbodo\u0142adowany silnik benzynowy w12 (pochodz\u0105cy z bentley'a continental gt) o mocy 650 km oraz 750 nm momentu obrotowego. zawieszenie pojazdu oraz uk\u0142ad hamulcowy zosta\u0142 zapo\u017cyczony z lamborghini gallardo, za\u015b klatka - audi r8.\n\n\n== sz\u00f3sta generacja ==\nvolkswagen golf vi zosta\u0142 zaprezentowany po raz pierwszy w 2008 roku.\nsamoch\u00f3d zosta\u0142 po raz pierwszy oficjalnie zaprezentowany podczas targ\u00f3w motoryzacyjnych w pary\u017cu w 2008 roku. sz\u00f3sta generacja pojazdu zaprezentowana zosta\u0142a dwa lata wcze\u015bniej ni\u017c zak\u0142adano. spowodowane to by\u0142o tym, \u017ce golf v nie spe\u0142nia\u0142 oczekiwa\u0144 klient\u00f3w oraz zarz\u0105du volkswagena. auto jest tak naprawd\u0119 zmodernizowan\u0105 pi\u0105t\u0105 generacj\u0105 pojazdu. z poprzednika przej\u0119ta zosta\u0142a p\u0142yta pod\u0142ogowa oraz konstrukcja dachu. reszta element\u00f3w nadwozia zaprojektowana zosta\u0142a na nowo lub zosta\u0142a przeprojektowana. projekt pojazdu powierzony zosta\u0142 w\u0142oskiemu styli\u015bcie walterowi de silvie.\nw 2009 roku zaprezentowana zosta\u0142a wersja kombi oraz plus po liftingu. rok p\u00f3\u017aniej zaprezentowana zosta\u0142a wersja sedan pojazdu oferowana jako jetta oraz wersja cabrio.\nw plebiscycie na europejski samoch\u00f3d roku 2009 model zaj\u0105\u0142 3. pozycj\u0119 (za oplem insigni\u0105 i 7. generacj\u0105 forda fiesty). w 2009 roku samoch\u00f3d zdoby\u0142 tytu\u0142 world car of the year.\n\n\n=== wersje wyposa\u017ceniowe ===\ntrendline b(base)\ntrendline\ncomfortline\nhighline\nmove\nstyle\nmatch\nteam\ngtd\ngti\ngti edition 35\nr\n\n\n=== silniki ===\n\n\n== si\u00f3dma generacja ==\nvolkswagen golf vii zosta\u0142 zaprezentowany po raz pierwszy we wrze\u015bniu 2012 roku.\npojazd zosta\u0142 po raz pierwszy zaprezentowany 4 wrze\u015bnia 2012 roku w narodowej galerii w berlinie. oficjalna prezentacja pojazdu mia\u0142a miejsce miesi\u0105c p\u00f3\u017aniej podczas targ\u00f3w motoryzacyjnych w pary\u017cu. samoch\u00f3d zbudowany zosta\u0142 na bazie modu\u0142owej p\u0142yty pod\u0142ogowej mqb wykorzystanej do budowy m.in. audi a3 iii, seata le\u00f3na iii oraz \u0161kody octavia iii.\nw por\u00f3wnaniu do sz\u00f3stej generacji modelu auto jest bardziej przestronne z wi\u0119ksz\u0105 kabin\u0105 i przestronnym baga\u017cnikiem. auto oferuje tak\u017ce wi\u0119cej system\u00f3w bezpiecze\u0144stwa: m.in. system multikolizyjny, kt\u00f3ry automatycznie wyhamowuje pojazd w celu unikni\u0119cia kolizji, system adaptacyjnego tempomatu, system wykrywania zm\u0119czenia kierowcy oraz system automatycznego parkowania i rozpoznawania znak\u00f3w drogowych.\nw marcu 2013 roku podczas targ\u00f3w motoryzacyjnych w genewie zaprezentowana zosta\u0142a nowa jednostka nap\u0119dowa, zasilana spr\u0119\u017conym gazem ziemnym (cng). auto wyposa\u017cone w taki silnik zosta\u0142 oznaczony skr\u00f3tem tgi bluemotion. w po\u0142owie 2013 roku zaprezentowana zosta\u0142a najbardziej oszcz\u0119dna wersja tego modelu. golf 1.6 tdi bluemotion dysponuje moc\u0105 110 km i na jednym baku ma przeje\u017cd\u017ca\u0107 1560 km, co oznacza \u015brednie zu\u017cycie paliwa na poziomie 3,2 l/100 km.\nw czerwcu 2013 roku volkswagen zaprezentowa\u0142 wersj\u0119 kombi pojazdu \u2013 variant. cechuje si\u0119 ona baga\u017cnikiem o pojemno\u015bci 605 l, kt\u00f3ra po z\u0142o\u017ceniu opar\u0107 tylnej kanapy wzrasta do 1620 l. opr\u00f3cz modeli z nap\u0119dem na przedni\u0105 o\u015b, w 2013 roku producent do oferty do\u0142\u0105czy\u0142 wersje z nap\u0119dem na cztery ko\u0142a, czyli 4motion.\nw sierpniu 2013 roku volkswagen zaprezentowa\u0142 najmocniejsz\u0105 odmian\u0119 auta - golfa r. samoch\u00f3d otrzyma\u0142 przeprojektowany silnik 2.0 tsi - zmieniono m.in. t\u0142oki, g\u0142owic\u0119 i kolektory. zmiany pozwoli\u0142y na osi\u0105gni\u0119cie mocy 300 km i maksymalnego momentu obrotowego 380 nm. moc przenoszona jest na cztery ko\u0142a za po\u015brednictwem sprz\u0119g\u0142a haldex pi\u0105tej generacji. samoch\u00f3d w wersji r pojawi\u0142 si\u0119 w salonach przed ko\u0144cem 2013 roku.\nw 2013 roku na salonie motoryzacyjnym we frankfurcie producent zaprezentowa\u0142 wersj\u0119 sportsvan.\nwe wrze\u015bniu 2014 roku volkswagen zaprezentowa\u0142 uterenowiony model golf alltrack. samoch\u00f3d zbudowany w oparciu o wersj\u0119 kombi ma zmodyfikowane zawieszenie, zwi\u0119kszony o 20 mm prze\u015bwit i nap\u0119d 4x4 4motion oraz sprz\u0119g\u0142o haldex pi\u0105tej generacji.\nwe wrze\u015bniu 2015 roku og\u0142oszono, \u017ce do produkcji trafi volkswagen golf gti clubsport. samoch\u00f3d jest nap\u0119dzany silnikiem 2.0 tsi o mocy 265 km, ale w trybie overboost na kr\u00f3tki okres (ok. 10 sekund) mo\u017cliwe jest podniesienie mocy do 290 km. to oznacza, \u017ce golf gti clubsport jest najmocniejszym golfem gti w historii.\nw pa\u017adzierniku 2016 roku zaprezentowana zosta\u0142a wersja po face liftingu. przekszta\u0142cone zosta\u0142y detale tj. chromowane listwy oraz wloty powietrza. reflektory przednie otrzyma\u0142y zupe\u0142nie nowy uk\u0142ad diod led, a tak\u017ce dynamiczne kierunkowskazy. klasyczne zegary deski rozdzielczej pojazdu zast\u0105pione zosta\u0142y (opcjonalnie) tzw. wirtualnym kokpitem, czyli 12,3-calowym wy\u015bwietlaczem, od\u015bwie\u017cony zosta\u0142 tak\u017ce umieszczony centralnie ekran dotykowy, kt\u00f3ry w najbogatszej wersji ma przek\u0105tn\u0105 9,2-cala. do listy wyposa\u017cenia opcjonalnego pojazdu dopisano asystenta jazdy w korku, system emergency assist oraz system parkowania z przyczep\u0105 (trailer assist). przy okazji liftingu do gamy benzynowych jednostek nap\u0119dowych dodano silnik 1.5 tsi dost\u0119pny w dw\u00f3ch wariantach mocy: 130 oraz 150 km. nowa jednostka 1.5 tsi w ka\u017cdym wariancie mocy posiada system act. jest to uk\u0142ad, kt\u00f3ry przy niskim obci\u0105\u017ceniu silnika od\u0142\u0105cza dwa cylindry. w\u00f3wczas pracuje on na dw\u00f3ch pozosta\u0142ych, co pozwala ograniczy\u0107 zu\u017cycie paliwa. 1.5 tsi wyposa\u017cony jest w filtr cz\u0105stek sta\u0142ych gpf.\nsamoch\u00f3d zdoby\u0142 tytu\u0142 \u201eworld car of the year 2013\u201d. ju\u017c wcze\u015bniej golf vii zdoby\u0142 r\u00f3wnie\u017c tytu\u0142 car of the year 2013, wyprzedzaj\u0105c toyot\u0119 gt 86, subaru brz oraz volvo v40.\n\n\n=== wersje wyposa\u017ceniowe ===\ntrendline\ncomfortline\nhighline\nr-line\ngtd\ngte\ngti\nr\ncup - edycja specjalna\nunited - edycja specjalna\n\n\n=== silniki benzynowe ===\n\n\n=== silniki diesla ===\n\n\n=== volkswagen golf gte ===\nw lutym 2014 roku volkswagen zaprezentowa\u0142 hybrydow\u0105 wersj\u0119 golfa - model gte. auto bazuje na rozwi\u0105zaniach technologicznych zastosowanych wcze\u015bniej w audi a3 e-tron. samoch\u00f3d wyposa\u017cony jest w benzynowy silnik 1.4 tsi o mocy 150 km wspomagany jednostk\u0105 elektryczn\u0105. sumaryczna moc uk\u0142adu nap\u0119dowego to 204 km, a maksymalny moment obrotowy wynosi 350 nm. auto ma zasi\u0119g oko\u0142o 930 km i mo\u017ce si\u0119 pochwali\u0107 \u015bwietnymi osi\u0105gami. sprint do 100 km/h trwa 7,6 s, a pr\u0119dko\u015b\u0107 maksymalna wynosi 210 km/h. w trybie elektrycznym zasi\u0119g pojazdu wynosi oko\u0142o 50 km. akumulatory o pojemno\u015bci 8,8 kwh \u0142adowa\u0107 mo\u017cna bezpo\u015brednio z sieci - pe\u0142ny cykl trwa oko\u0142o 3,5 h. samoch\u00f3d trafi\u0142 do sprzeda\u017cy przed ko\u0144cem 2014 roku.\n\n\n=== volkswagen e-golf ===\nvolkswagen e-golf zosta\u0142 zaprezentowany po raz pierwszy w 2014 roku.\nna bazie golfa vii zaprojektowano ca\u0142kowicie elektryczn\u0105 wersj\u0119 e-golf, kt\u00f3ra wesz\u0142a  do produkcji i sprzeda\u017cy wiosn\u0105 2014 roku. auto posiada silnik elektryczny o mocy 85 kw (odpowiednik 115 km) i przyspiesza od 0 do 100 km/h w 10,4 s. pr\u0119dko\u015b\u0107 maksymaln\u0105 ograniczono do 160 km/h. akumulatory wystarczaj\u0105 na przejechanie do oko\u0142o 300 km. \u0142adowa\u0107 mo\u017cna albo w ci\u0105gu kilku godzin z instalacji domowej albo z punkt\u00f3w szybkiego \u0142adowania ccs w ci\u0105gu 30 minut (do 80% pojemno\u015bci).\ninaczej od wersji spalinowej, elektryczny golf zyska\u0142 oddzielnego nast\u0119pc\u0119. to opracowany od podstaw model id.3, kt\u00f3ry jest pierwszym modelem z gamy nowych modeli na pr\u0105d.\n\n\n== \u00f3sma generacja ==\nvolkswagen golf viii zosta\u0142 zaprezentowany po raz pierwszy 24 pa\u017adziernika 2019 roku.\nprezentacja golfa viii pierwotnie zosta\u0142a zaplanowana na czerwiec 2019 roku, jednak wskutek komplikacji m.in. z systemem multimedialnym premiera zosta\u0142a przesuni\u0119ta na pa\u017adziernik 2019 roku.\n\u00f3sme wcielenie golfa zosta\u0142o opracowane od podstaw na nowej platformie mqb, na kt\u00f3rej bazuj\u0105 inne kompaktowe modele koncernu volkswagena. samoch\u00f3d jest d\u0142u\u017cszy i ma wi\u0119kszy rozstaw osi, zachowuj\u0105c zarazem ewolucyjny kierunek zmian w wygl\u0105dzie. pojawi\u0142y si\u0119 w\u0119\u017csze reflektory, a tak\u017ce od\u015bwie\u017cone logo producenta.\nkokpit utrzymano w nowej estetyce, gdzie dominuj\u0105 ekrany. pierwszy pojawi\u0142 si\u0119 w miejscu zegar\u00f3w, a kolejny ma funkcj\u0119 dotykow\u0105 i s\u0142u\u017cy do obs\u0142ugi, m.in.: systemu multimedialnego, radia, nawigacji i ustawie\u0144 jazdy.\nsprzeda\u017c ruszy\u0142a pod koniec 2019 roku. z powodu spadaj\u0105cego popytu na samochody kompaktowe, golf viii nie b\u0119dzie oferowany w usa, z wyj\u0105tkiem sportowych wersji gti i r. oferta nadwoziowa po raz pierwszy nie sk\u0142ada si\u0119 z wersji trzydrzwiowej.\n\n\n=== akcja serwisowa ===\nna pocz\u0105tku 2021 roku volkswagen wezwa\u0142 do serwis\u00f3w 56 000 egzemplarzy golf\u00f3w viii ze wzgl\u0119du na wyst\u0119puj\u0105ce problemy z oprogramowaniem systemu multimedialnego, kt\u00f3ry przestawa\u0142 dzia\u0142a\u0107 nawet na kilka godzin. akcj\u0105 serwisow\u0105 zosta\u0142y obj\u0119te pojazdy wyprodukowane przed lipcem 2020 roku. to nie pierwszy problem tego typu, z jakim boryka\u0142 si\u0119 volkswagen nowej generacji golfa. niemiecki producent ju\u017c wcze\u015bniej by\u0142 zmuszony odroczy\u0107 premier\u0119 w\u0142a\u015bnie przez wzgl\u0105d na niesprawne oprogramowanie.\n\n\n=== wersje wyposa\u017ceniowe ===\ngolf\nlife\nstyle\nr-line\n\n\n=== silniki ===\nbenzynowe: \n\nr3 1.0 tsi 115 km\nr4 1.5 tsi 130 i 150 km\nr4 2.0 tsi 190 km 4 motion\nr4 2.0 tsi 245 km gti\nr4 2.0 tsi 320 km rwysokopr\u0119\u017cne:\n\nr4 2.0 tdi 115 km\nr4 2.0 tdi 150 km\nr4 2.0 tdi 200 km gtd\n\n\n== przypisy =="