"el basquetbol, popularment conegut com a b\u00e0squet, \u00e9s un esport practicat entre dos equips de cinc jugadors en joc cadascun, que cerquen d'introduir una pilota dins de la cistella defensada per l'equip contrari, amb l'objectiu d'aconseguir m\u00e9s punts que l'adversari, tot respectant les regles del joc.\nel b\u00e0squet va n\u00e9ixer als estats units l'any 1891, inventat per james naismith, professor d'educaci\u00f3 f\u00edsica de la ymca training school de springfield (massachusetts) a qui es va encarregar la invenci\u00f3 d'un esport que es jugu\u00e9s a una pista coberta, ja que els hiverns a aquella zona dificultaven qualsevol activitat a l'exterior. no obstant aix\u00f2, alguns historiadors atribueixen a la tribu maia l'origen del b\u00e0squet ja que practicaven un esport similar, el tlachtli.\nl'associaci\u00f3 juvenil ymca va tenir un rol destacat en l'expansi\u00f3 del b\u00e0squet tant pels estats units com per la resta del m\u00f3n. el 1893, mel rideout va organitzar el primer partit europeu a montmartre (par\u00eds). simult\u00e0niament, bob gailey va anar a tianjin (xina), duncan patton a l'\u00edndia, genzabaro ishikawa al jap\u00f3 i c. hareek a p\u00e8rsia.a inicis de segle xx, la primera guerra mundial va estimular la difusi\u00f3 del b\u00e0squet per europa perqu\u00e8 el 1917, els estats units d'am\u00e8rica van entrar a la guerra i, entre els soldats de la for\u00e7a expedicion\u00e0ria americana que van ser enviats a europa, hi havia molts mestres d'educaci\u00f3 f\u00edsica que coneixien el b\u00e0squet. a banda, naismith tamb\u00e9 va passar dos anys a fran\u00e7a amb l'ymca durant aquest per\u00edode. posteriorment, es va popularitzar per tot el m\u00f3n gr\u00e0cies a la creaci\u00f3 de la federaci\u00f3 internacional de b\u00e0squet el 1932 i \u00e9s esport ol\u00edmpic des dels jocs ol\u00edmpics d'estiu de 1936, celebrats a berl\u00edn.\nel basquetbol fou donat a con\u00e8ixer a catalunya pel pedagog catal\u00e0 eladi homs i oller l'any 1911 i es practic\u00e0 per primer cop a catalunya el 1913 a l'escola vallparad\u00eds de terrassa, fomentat per alexandre gal\u00ed i artur martorell. despr\u00e9s de la primera guerra mundial, el belga emile tiberghien incorpora el basquetbol al seu gimn\u00e0s del carrer arag\u00f3 de barcelona. malgrat aquestes primeres manifestacions basquetbolistes a casa nostra, s'accepta comunament que el basquetbol fou introdu\u00eft a catalunya el 1922 pel pare eusebi millan en formar els primers equips infantils al col\u00b7legi de les escoles pies de sant antoni de barcelona.\n\n\n== hist\u00f2ria ==\n\nles primeres manifestacions d'activitats semblants al b\u00e0squet les trobem el segle x ac a am\u00e8rica, on els olmeques, un poble nadiu, jugaven un joc semblant al basquetbol anomenat pok-ta-pok. al segle xvi els asteques jugaven una variaci\u00f3 del joc anomenada ollamalizli o ichlachil.\nel basquetbol, que probablement t\u00e9 la base en el joc alemany korbball, neix el desembre de 1891. el nord-americ\u00e0 de la universitat de springfield, massachusetts, james a. naismith \u00e9s considerat com el pare i l'inventor del b\u00e0squet. aquest professor d'educaci\u00f3 f\u00edsica, es va inventar un joc que consistia a fer passar una pilota per dintre un cercle. esport de conjunt que va tenir el seu primer reglament l'any 1891.\nr\u00e0pidament s'estengu\u00e9 per tota l'am\u00e8rica del nord i aviat es professionalitz\u00e0. el primer partit entre universitats fou el 1895 entre yale i pennsilv\u00e0nia. el primer partit considerat professional es jug\u00e0 a trento (nova york) el 1893. el 1898 es crea la primera lliga professional. el 1932 neix el campionat de la ncaa i el 1946 l'nba (amb el nom de basketball association of america). la fiba es funda el 1932.\nels soldats nord-americans que combateren en la primera guerra mundial l'exportaren a europa i l'any 1936 va ser ja adm\u00e8s com a esport ol\u00edmpic.\nel 1950 se celebren els primers campionats del m\u00f3n de b\u00e0squet en categoria masculina a l'argentina, i tres anys despr\u00e9s se celebraria el primer campionat femen\u00ed a xile. aquests campionats es continuen celebrant cada quatre anys, alternant-se amb els jocs ol\u00edmpics.\nel 1989, la fiba va permetre la participaci\u00f3 de professionals als jocs ol\u00edmpics, ja que fins aleshores nom\u00e9s hi participaven esportistes amateurs. aix\u00f2 va permetre la participaci\u00f3 dels jugadors de l'nba.\n\n\n== el b\u00e0squet a catalunya ==\n\nel basquetbol fou donat a con\u00e8ixer a catalunya pel pedagog catal\u00e0 eladi homs i oller arran de la seva estada d'ampliaci\u00f3 d'estudis als eua en les universitats d'urbana i de chicago. l'any 1911 escriv\u00ed un article a la \"revista d'educaci\u00f3\" on descrivia les caracter\u00edstiques del basquetbol i el recomanava a les classes d'educaci\u00f3 f\u00edsica. seguint aquestes recomanacions es practic\u00e0 per primer cop a catalunya l'any 1913 a l'escola vallparad\u00eds de terrassa, fomentat per alexandre gal\u00ed i artur martorell, aix\u00ed queda reflectit en una nota apareguda al diari cr\u00f2nica social el 4 de mar\u00e7 de 1913. despr\u00e9s de la primera guerra mundial el belga emile tiberghien incorpora el basquetbol al seu gimn\u00e0s del carrer arag\u00f3 de barcelona. malgrat aquestes primeres manifestacions basquetbolistes a casa nostra, s'accepta comunament que el basquetbol fou introdu\u00eft a catalunya el 1922 pel pare eusebi millan, coneixedor d'aquest esport arran de la seva estada a cuba, en formar els primers equips infantils al col\u00b7legi de les escoles pies de sant anton de barcelona, a partir dels quals, l'any 1922, es forma el primer club de b\u00e0squet catal\u00e0, el laiet\u00e0 bbc. el primer partit que es va jugar a l'estat espanyol va tenir lloc el 8 de desembre de 1922 entre els clubs laiet\u00e0 i europa, al camp de futbol d'aquest i amb un resultat final de 8 a 2 favorable a l'europa.aquest mateix any tamb\u00e9 es crea la soci\u00e9t\u00e9 patrie, per la col\u00f2nia francesa de barcelona, i el ce europa, el barcelona bbc, l'american stars, el catalunya bbc i la france.\nl'any 1923 es crea la federaci\u00f3 catalana de basquetbol i s'organitza el primer campionat de catalunya de b\u00e0squet. fou una lliga formada per 8 equips i va guanyar la ss patrie.\nel 31 de juliol d'aquest mateix any es constitueix la federaci\u00f3n nacional de basquetbol a barcelona, essent president fidel bricall. tamb\u00e9 es constitueix el comit\u00e8 regional de catalunya. el 26 de febrer de 1925 es canvia el nom del comit\u00e8 pel de federaci\u00f3 catalana de basquetbol. a madrid, paral\u00b7lelament, s'havia constitu\u00eft la confederaci\u00f3n espa\u00f1ola de basketball. no va ser fins a l'any 1933 que es fusionen ambdues organitzacions, formant-se l'actual federaci\u00f3n espa\u00f1ola de baloncesto, primer amb seu a barcelona per\u00f2 que ser\u00e0 traslladada a madrid el 1935.\nla selecci\u00f3 catalana disputa el seu primer partit el 25 de mar\u00e7 de 1927 al camp de futbol del fc gr\u00e0cia, contra l'equip argent\u00ed hind\u00fa de buenos aires. aquests \u00faltims es van emportar la vict\u00f2ria per 16-50 en un encontre on el resultat va ser el menys important, ja que va servir per aprendre molts aspectes t\u00e0ctics i t\u00e8cnics del b\u00e0squet, molt m\u00e9s evolucionat a am\u00e8rica, on ja feia anys que es practicava.\n\nun dels clubs que va potenciar el b\u00e0squet femen\u00ed a catalunya fou el club femen\u00ed i d'esports de barcelona que tenia la seu social i terrenys de joc al capdamunt del carrer balmes de barcelona. era una entitat eminentment de s\u00f2cies femenines on es practicaven diferents especialitats esportives, entre elles el b\u00e0squet. de les s\u00f2cies que m\u00e9s van lluitar en aquesta entitat va ser aminda valls, secret\u00e0ria particular del conseller de la generalitat de catalunya, jaume miravitlles. el club, creat l'any 1928, va ser el pioner del b\u00e0squet femen\u00ed; dos anys m\u00e9s tard, en motiu de l'exposici\u00f3 universal, es va jugar el primer torneig femen\u00ed, en el qual tamb\u00e9 hi van participar el laiet\u00e0, el ce europa, la ue sants, la societ\u00e9 patrie, el gimn\u00e0s tiberghien o la us hospitalet.badalona es va convertir ben aviat en la localitat catalana on m\u00e9s popularitat i tirada obtingu\u00e9 el b\u00e0squet. el primer equip catal\u00e0 de renom conegut l'anomenat laiet\u00e0 i posteriorment altres equips com el joventut de badalona. el picadero j.c. de barcelona i la secci\u00f3 de b\u00e0squet del futbol club barcelona foren els altres principals equips catalans que disputaren els primers campionats de lliga espanyola enfrontant-se a conjunts com el reial madrid, l'estudiantes del col\u00b7legi ramiro de maeztu de madrid o la sociedad deportiva kas de bilbao.\nposteriorment, el sant josep de badalona, el c\u00edrcol cat\u00f2lic de badalona, la uni\u00f3 esportiva i recreativa pineda de mar, el b\u00e0squet manresa, el club b\u00e0squet granollers i, m\u00e9s recentment, el club b\u00e0squet girona i el club esportiu lleida basquetbol han estat tamb\u00e9 equips d'elit del b\u00e0squet espanyol competint diverses temporades a la lliga acb (associaci\u00f3 de clubs de b\u00e0squet). en la m\u00e0xima competici\u00f3 europea cal destacar que dos equips catalans han aconseguit ser-ne campions: el joventut de badalona el 1994 i la secci\u00f3 de b\u00e0squet del fc barcelona el 2003 i el 2010.\npel que fa a jugadors catalans n'hi ha cinc que han jugat a l'nba: pau gasol (escollit n\u00famero 3 del draft de l'nba), marc gasol, ra\u00fcl l\u00f3pez, joan carles navarro i ricky rubio.\nen b\u00e0squet femen\u00ed caldria destacar l'equip universitari, reanomenat ub bar\u00e7a despr\u00e9s d'un acord de col\u00b7laboraci\u00f3 amb el fc barcelona. el ub bar\u00e7a fou un referent de la lliga femenina espanyola. va aconseguir diverses copes de la reina i diverses lligues abans de desapar\u00e8ixer, l'any 2007. actualment, s\u00f3n el cb olesa - espanyol i el cad\u00ed la seu d'urgell qui competeixen a la m\u00e0xima categoria del b\u00e0squet femen\u00ed espanyol, la lliga espanyola de b\u00e0squet femenina.\nla fundaci\u00f3 del b\u00e0squet catal\u00e0 l'any 2000, va engegar la designaci\u00f3 anual d'una ciutat, poble o vila catalana com a \"ciutat del b\u00e0squet catal\u00e0\". la finalitat de la idea \u00e9s per una banda el reconeixement a l'\u00e0mbit territorial elegit per la seva aportaci\u00f3 al b\u00e0squet, i d'altre significar tamb\u00e9 aquells \u00e0mbits territorials on els jugadors de b\u00e0squet troben series dificultats per dur a terme l'activitat basquetbolistica i hi \u00e9s necessari un suport i un suport incondicional que faci m\u00e9s conegut aquest esport i els valors formatius de la seva pr\u00e0ctica. fins ara les ciutats escollides han estat lleida, girona, matar\u00f3, tarragona, l'hospitalet de llobregat, badalona, manresa, castellar del vall\u00e8s, sitges, blanes, tortosa, vic i terrassa.\n\n\n== marc del joc ==\ndurada: el temps del partit es divideix en quatre per\u00edodes de 10 minuts cadascun a l'\u00e0mbit del b\u00e0squet fiba, en quatre quarts de 12 minuts a l'nba i en dues parts de 20 minuts a la ncaa. un partit consta de quatre quarts, i aix\u00f2 vol dir que s\u00f3n 40 minuts de partit m\u00e9s els temps morts, les fores i les interrupcions que pugui tenir un partit. a catalunya, en categories m\u00e9s baixes com el minib\u00e0squet s\u00f3n 8 parts de 6 minuts a temps corregut (no es para el temps quan la pilota no est\u00e0 en joc), a algunes categories d'infantil s\u00f3n 8 parts de 5 minuts (reglament passarelle) i a partir del cadet ja es fan 4 parts de 10 minuts (reglament fiba)equips:\njugadors: nom\u00e9s hi poden jugar un m\u00e0xim de 5 jugadors alhora per equip. un equip ha de presentar 5 jugadors per poder jugar un partit, per\u00f2, per eliminaci\u00f3 per personals, pot seguir jugant fins que nom\u00e9s tingui un jugador. aleshores l'equip infractor perdr\u00e0 el partit autom\u00e0ticament\nsuplents: fins a 7 jugadors registrats a l'acta poden romandre a la banqueta amb opci\u00f3 a jugar\nentrenadors: hi acostuma a haver dos entrenadors en un equip: el principal (decideix qui juga i qui no juga les jugades, etc.) i el secundari (ajuda a prendre les decisions al primer entrenador). a les lligues m\u00e9s potents econ\u00f2micament (acb, nba, etc.), el cos t\u00e8cnic sol ser m\u00e9s extens, amb assistents per a cada aspecte del joc (atac, defensa, t\u00e0ctica...)inici del partit: un jugador de cada equip ha de col\u00b7locar-se dins del cercle central amb un peu prop de la l\u00ednia del mig camp, situat cadascun d'ells en el seu camp. els altres jugadors han d'estar fora del cercle. l'\u00e0rbitre llan\u00e7a la pilota verticalment des del centre del cercle i els dos jugadors salten verticalment per intentar desviar-la, sense agafar-la, cap a algun company del seu equip.\u00e0rbitres: a la majoria de competicions solen ser dos \u00e0rbitres els encarregats de dirigir el partit, per\u00f2 a les lligues m\u00e9s potentes n'existeixen tres i per a unes altres amb molt baix pressupost o lligues de formaci\u00f3 \u00fanicament n'hi ha un.taula d'anotadors: la taula d'anotadors (anotador, ajudant d'anotador, cronometrador, operador de la llei de 24 segons i, si cal, comissari) controla totes les incid\u00e8ncies del partit (tanteig, temps morts, temps de joc, faltes, canvis...) i elabora l'acta del partit.\n\n\n=== principals regles del joc ===\n\n\n==== els cinc principis ====\nels 5 principis, segons james naismith s\u00f3n: \n\nla pilota ha de ser lleugera i s'ha de controlar amb les mans.\ncal botar la pilota per a poder despla\u00e7ar-se.\nno ha d'haver-hi contacte personal.\ns'assoleixen punts en introduir la pilota en una cistella col\u00b7locada horitzontalment i elevada.\nno hi ha restriccions de possessi\u00f3 a un jugador.\n\n\n==== infraccions ====\npasses: despr\u00e9s d'haver botat la pilota i tornar a agafar-la no es poden donar m\u00e9s de dues passes, encara que tampoc no se'n permet donar dos i quedar-se est\u00e0tic; s'ha de deixar anar la pilota immediatament. fer \"passes de sortida\" consisteix a fer un pas immediatament, i aixecar el peu de pivot abans de comen\u00e7ar a botar la pilota.\ndobles: un jugador no pot botar la pilota amb les dues mans alhora. si un jugador bota i para de fer-ho, pot passar o llen\u00e7ar per\u00f2 no tornar a botar-la. tampoc pot saltar amb la pilota agafada amb les mans i tornar a caure amb la pilota agafada sense haver-la passat ni llen\u00e7at.\ncamp enrere: l'equip atacant, una vegada hagi passat la pilota al camp ofensiu, no podr\u00e0 retrocedir-la fins al camp propi, durant aquesta jugada, si algun jugador torna enrere ser\u00e0 una infracci\u00f3 assenyalada per l'\u00e0rbitre.falta personal: quan un jugador entra en contacte amb un adversari i li causa un desavantatge o l'atacant es beneficia (causant un avantatge). en fer-ho, ser\u00e0 castigat amb una falta personal. a la cinquena falta (6 en l'nba) el jugador ser\u00e0 eliminat. aquesta falta tant pot ser en atac com en defensa.\nfalta antiesportiva: la falta antiesportiva consisteix a posar en perill el f\u00edsic de l'adversari. l'\u00e0rbitre castiga aquesta acci\u00f3 amb dos tirs lliures per al jugador que ha rebut aquesta falta i possessi\u00f3 per a l'equip atacant des de la l\u00ednia de mig camp. un jugador que hagi com\u00e8s dues faltes antiesportives queda autom\u00e0ticament expulsat del partit.\nfalta t\u00e8cnica: falta d'un jugador o d'un membre de la banqueta que suposa un comportament impropi en un partit de b\u00e0squet. es castiga aquesta acci\u00f3 amb un tir lliure per l'altre equip i despr\u00e9s d'aquest pilota que jugar\u00e0 de banda el rival de l'infractor, per\u00f2 l'entrenador pot triar el llan\u00e7ador dels tirs lliures. dues faltes t\u00e8cniques no tenen per qu\u00e8 expulsar al jugador que les cometi.\nfalta desqualificant: falta personal o t\u00e8cnica que comporta l'expulsi\u00f3 del terreny de joc i del partit del jugador o del membre de la banqueta que la comet; es castiga de la mateixa manera que una falta t\u00e8cnica.\npeus: la pilota no pot tocar els peus generant un avantatge per als atacants o els defensors, si ho fa, la possessi\u00f3 de la pilota passa a ser de l'equip contrari.\ndefensa il\u00b7legal: un jugador defensor no pot romandre m\u00e9s de tres segons a la zona de 3 segons sense defensar individualment a un atacant. aquesta infracci\u00f3 es castiga amb un tir lliure (l'entrenador pot triar qui el llen\u00e7a) m\u00e9s possessi\u00f3 per a l'equip atacant des del mig camp (norma \u00fanicament aplicable a l'nba).\n\n\n===== definicions relacionades =====\npivotar: \u00e9s el moviment en el qual es pot moure un peu en totes direccions, mentre que l'altre roman quiet a terra.\nbonus: si un equip comet quatre faltes defensives en un per\u00edode, a partir d'aquest moment totes les faltes personals defensives durant aquest per\u00edode seran castigades amb dos tirs des de la l\u00ednia de tirs lliures de la zona de l'equip infractor (situada a 4,60 m de la cistella, o 5,30 en mesures de l'nba). cada tir lliure aconseguit val un punt. tamb\u00e9 s'efectuaran dos tirs lliures sempre que un jugador rep una falta mentre es troba en acci\u00f3 de tir i despr\u00e9s de les faltes t\u00e8cniques, antiesportives o desqualificants. quan el jugador rep una falta durant una jugada en la qual assoleix encistellar, es dona per v\u00e0lida la cistella i se li concedeix un tir lliure addicional. quan el jugador rep una falta en intentar llan\u00e7ar des de la zona de 3 punts, se li concediran tres tirs lliures.\n\n\n==== altres regles relacionades amb temps m\u00e0xims ====\ntres segons: un jugador atacant no pot passar m\u00e9s de tres segons a la zona, generant un avantatge per a ell o per al seu equip (rectangle o trapezi diferentment pintat de la resta de la zona), en aquest cas, la pilota passa a l'equip contrari.cinc segons: el jugador que ha de fer la sacada de banda o de fons nom\u00e9s t\u00e9 cinc segons per passar-la, si no ho aconsegueix, la pilota passa a l'equip contrari.vuit segons: quan un equip aconsegueix la possessi\u00f3, t\u00e9 vuit segons per passar la pilota del camp defensiu fins a l'ofensiu, si no s'aconsegueix, la pilota passa a l'equip contrarivint-i-quatre segons (o trenta-cinc segons a la ncaa): aquest \u00e9s el temps m\u00e0xim perqu\u00e8 un equip aconsegueixi un llan\u00e7ament que toqui l'anella i/o la introducci\u00f3 de la pilota dins d'aquesta\n\n\n==== sistema d'anotaci\u00f3 ====\nexisteixen tres sistemes de valoracions per als encistellaments, que s\u00f3n:\n\n1 punt per a les cistelles fetes (amb el temps aturat) des de la l\u00ednia de tir lliure (4,60 m. al reglament fiba i 5,60 a l'nba)2 punts si la cistella est\u00e0 feta en temps de joc des d'una dist\u00e0ncia interior de la l\u00ednia de 6,75 m.3 punts si l'encistellament ha estat fet a trav\u00e9s d'un llan\u00e7ament de m\u00e9s enll\u00e0 de la l\u00ednia de 6,75 m.\n\n\n==== caracter\u00edstiques dels jugadors en les seves diferents posicions ====\nbase: sol ser el jugador m\u00e9s baix de l'equip. \u00e9s l'encarregat de dirigir el partit (ordenar les jugades en atac i les posicions defensives en defensa) i \u00e9s la prolongaci\u00f3 de l'entrenador a la pistaescorta: acostumen a ser m\u00e9s alts que el base, jugadors molt anotadors o grans defensors els quals s\u00f3n el principal objectiu de nombroses jugades de l'equip.alers: posici\u00f3 clau al b\u00e0squet modern. s\u00f3n els jugadors m\u00e9s polivalents de l'equip i han de dominar quasi tots els aspectes del joc.aler pivot: jugadors interiors m\u00e9s forts que els alers i una mica m\u00e9s baixets que els pivots. normalment poden jugar per l'exterior.pivots: s\u00f3n els jugadors m\u00e9s alts d'un equip. s\u00f3n els encarregats d'agafar els rebots i de vigilar que l'equip contrari no penetri dins de la l\u00ednia de tir.\n\n\n=== gestions t\u00e8cniques b\u00e0siques ===\n\n\n==== defensa ====\nposici\u00f3 b\u00e0sica:es fa amb les cames flexionades, els peus una mica m\u00e9s separats que l'amplada de les espatlles, l'esquena (el tronc), recta per no perdre l'equilibri i el cap a l'altura de la pilota i mirant endavant per tenir una total visi\u00f3 dels teus companys i el teu adversari. s'ha d'intentar aturar l'atacant amb pilota \u00fanicament amb el tronc\n\nanticipaci\u00f3:\u00e9s un moviment que es basa a interceptar la passada que un jugador contrari ha fet, per tal de sortir r\u00e0pidament al contraatac, o sortir des de darrere, d'una forma ordenada.\n\nl\u00ednia de passada:\u00e9s un moviment on el defensor intenta evitar que el seu atacant rebi la pilota. la posici\u00f3 que s'exerceix s'assembla a la posici\u00f3 b\u00e0sica: cames flexionades, bra\u00e7 m\u00e9s lluny\u00e0 de la pilota contactant amb l'atacant i el bra\u00e7 m\u00e9s proper tapant una possible passada. si l'atacant es vol moure, cal impedir el seu moviment amb el cos\n\n\n===== defensa individual =====\ncada jugador defensa a un atacant i est\u00e0 cont\u00ednuament pendent d'ell per evitar que rebi la pilota o faci alguna jugada. s'usen els tres conceptes defensius mencionats anteriorment\n\n\n===== defensa en zona =====\ncada jugador t\u00e9 un tros del camp per a defensar, i ha d'evitar que entrin o passin els contraris. aquesta defensa permet anul\u00b7lar interiors dominants i grans penetradors, per\u00f2 deixa el per\u00edmetre lliure i apareixen dubtes sobre la responsabilitat del rebot\nhi ha molts tipus de defensa amb zona, com per exemple:\n\n2-1-2: tres fileres de defensors, amb la distribuci\u00f3 que t\u00e9 el seu nom. cobreix b\u00e9 la zona, l'espai frontal de la l\u00ednia de 3 i les cantonades, per\u00f2 deixa espais a la resta del per\u00edmetre2-3: dos jugadors m\u00e9s avan\u00e7ats i tres jugadors adoptant una posici\u00f3 m\u00e9s conservadora. cobreix b\u00e9 el per\u00edmetre, per\u00f2 hi ha un buit gran entre les dues fileres de defensors\n1-2-2: un jugador molt avan\u00e7at, dos jugadors cobrint les prolongacions del tir lliure i dos jugadors cobrint la prolongaci\u00f3 de l'anella. cobreix b\u00e9 el per\u00edmetre i la zona, excepte la zona frontal de la l\u00ednia de 33-2: molt similar a la 2-3 (\u00fanicament un jugador de la segona filera passa a la primera). mateixos avantatges i inconvenients que la zona 2-31-3-1: similar a la 2-1-2 (un jugador de la primera i de la tercera filera passen a formar part de la segona). cobreix molt b\u00e9 la zona i el per\u00edmetre (excepte les cantonades). segurament \u00e9s la zona m\u00e9s dif\u00edcil d'executar\n\n\n===== defensa mixta =====\nuni\u00f3 de les defenses individuals i en zona. en destaquem tres tipus:\n\ncaixa i un: el millor defensor defensa l'estrella rival individualment. la resta de jugadors formen un quadrat al voltant de la zona de 3 segons (dos jugadors a les prolongacions del tir lliure i els altres dos a les prolongacions del tauler)\ndiamant i un: molt similar a la caixa i un, per\u00f2 els defensors restants formen un diamant al voltant de la zona de 3 segons (un defensor al tir lliure, un altre sota la cistella i els altres dos completant els v\u00e8rtex del rombe/diamant)\ntriangle i dos: els dos millors defensors defensen les dues estrelles rivals individualment. la resta de jugadors formen un triangle (un jugador se situa al mig de la zona de 3 segons i els altres dos es col\u00b7loquen a les prolongacions del tauler)\n\n\n== la pista, la cistella i la pilota de b\u00e0squet ==\n\n\n=== la pista de joc ===\nuna pista de b\u00e0squet \u00e9s un rectangle de superf\u00edcie dura, llisa i lliure d'obstacles, que t\u00e9 entre 12,8 i 15,2 metres d'amplada, i d'entre 22,5 i 28,6 metres de llargada.\nel per\u00edmetre de la pista ha de tenir dos metres de marge lliure d'obstacles.\nla dist\u00e0ncia del primer obstacle que es trobi sobre la pista, ha de ser com a m\u00ednim de 7 metres.\nel terreny de joc est\u00e0 dividit en dues meitats iguals, separades per una l\u00ednia paral\u00b7lela equidistant de les l\u00ednies de fons, anomenada l\u00ednia de mig camp.\nal centre de la l\u00ednia de mig camp hi ha el cercle central, que mesura 3,6 metres de di\u00e0metre.per a cada equip la meitat que cont\u00e9 la cistella que es defensa, s'anomena mig camp defensiu i la meitat de la pista on hi ha la cistella en la qual es pret\u00e9n anotar s'anomena mig camp ofensiu.\n\nsobre les l\u00ednies de fons se situen les cistelles, que estan a 3,05 metres d'al\u00e7ada i s'introdueixen 1,20 metres sobre el terreny de joc.\nparal\u00b7lela a la l\u00ednia de fons hi ha la l\u00ednia de tirs lliures, que es troba a 5,80 m de la l\u00ednia de fons i a 4,60 de la cistella. el cercle on es troba la l\u00ednia de tirs lliures t\u00e9 un di\u00e0metre de 3,6 metres. les l\u00ednies mesuren 6 cm. d'ample.\nla l\u00ednia de tres punts est\u00e0 situada a 6,75 m de dist\u00e0ncia de la cistella (excepte a l'nba, que es troba a 7,24m).\n\n\n=== la pilota de b\u00e0squet ===\nla pilota de b\u00e0squet ha de ser, evidentment, esf\u00e8rica, de cuir o pell rugosa, o material sint\u00e8tic, que faciliti agafar-la pels jugadors amb les mans suades. tradicionalment \u00e9s de color taronja, amb l\u00ednies negres, per\u00f2 hi ha moltes variants. les pilotes d'indoor (pavell\u00f3 cobert) i outdoor (exterior) es diferencien en el material del qual estan recobertes.\n\na partir de la temporada 2004-05 la fiba ha adoptat per a les seves competicions una pilota amb bandes clares grogues sobre el cl\u00e0ssic color de fons taronja, per a millorar la visibilitat de la pilota tant pels jugadors com pel p\u00fablic.\ndes de l'any 2007 a espanya s'utilitza una pilota amb franges negres, sobre el qual es discuteix la seva durada, ja que rellisca en exc\u00e9s.\n\ncircumfer\u00e8ncia: 68 - 73 cm\ndi\u00e0metre: 23-24 cm\nmassa: 567 - 610 gs'utilitzen tres mides diferents corresponents a tres grand\u00e0ries i pesos segons les categories: el nombre \"7\", utilitzat per a b\u00e0squet mascul\u00ed, el \"6\" per a b\u00e0squet femen\u00ed, i el \"5\" per a minib\u00e0squet i preinfantils (nens de 8 a 12 anys generalment).\n\n\n=== cistella de b\u00e0squet ===\nel tauler de la cistella \u00e9s d'1,05 metres d'alt i 1,80 m. d'ample. en la part central inferior, es troba un rectangle de 0,59 m d'amplada i 0,45 m d'al\u00e7ada i que est\u00e0 elevat del tauler per la part baixa 0,15 m, en l'interior del rectangle es troba el suport de la cistella que mesura 0,45 m d'ample. el cercle de la cistella ha de tenir un di\u00e0metre de 45,7 cm.\n\n\n== organismes rectors ==\n\nl'organisme encarregat de dirigir el b\u00e0squet en l'\u00e0mbit internacional \u00e9s la federaci\u00f3 internacional de b\u00e0squet, m\u00e9s coneguda pel seu acr\u00f2nim fiba, amb seu a g\u00e8nova, it\u00e0lia.\nla federaci\u00f3 internacional de b\u00e0squet es va fundar el 18 de juny de 1932 a ginebra per vuit pa\u00efsos fundadors: l'argentina, txecoslov\u00e0quia, gr\u00e8cia, it\u00e0lia, litu\u00e0nia, portugal, romania i su\u00efssa; sota el nom de f\u00e9d\u00e9ration internationale de basketball amateur.organitza cada quatre anys els campionats del m\u00f3n de b\u00e0squet mascul\u00ed des de 1950, i des de 1953 tamb\u00e9 en categoria femenina.\nexisteixen cinc confederacions de la fiba a europa, am\u00e8rica, \u00e0sia, \u00e0frica i oceania.\nen l'\u00e0mbit catal\u00e0, l'ens que organitza les competicions regionals com la copa catalunya i dirigeix la selecci\u00f3 catalana \u00e9s la federaci\u00f3 catalana de b\u00e0squet.\nal pa\u00eds valenci\u00e0 la federaci\u00f3 valenciana de b\u00e0squet s'ocupa d'organitzar les competicions de nivell auton\u00f2mic, dirigint tamb\u00e9 les seleccions valencianes de b\u00e0squet.\nels campionats de les illes balears s\u00f3n organitzats per la federaci\u00f3 de b\u00e0squet de les illes balears.\na andorra existeix la federaci\u00f3 andorrana de basquetbol.\n\n\n=== b\u00e0squet sobre cadira de rodes ===\nel principal organisme responsable de les competicions de b\u00e0squet sobre cadira de rodes \u00e9s la federaci\u00f3 internacional de b\u00e0squet amb cadira de rodes (iwbf). s'encarrega de desenvolupar les regles de joc, els campionats mundials i els campionats continentals.\na catalunya, l'ens que organitza les competicions d'aquesta disciplina \u00e9s la federaci\u00f3 catalana d'esports de discapacitats f\u00edsics. a les illes balears les organitza la federaci\u00f3 balear d'esports per persones amb discapacitat i al pa\u00eds valenci\u00e0 la federaci\u00f3 d'esports adaptats del pa\u00eds valenci\u00e0.\n\n\n== competicions ==\n\nhi ha diferents competicions de b\u00e0squet arreu del m\u00f3n, que poden ser o b\u00e9 entre clubs o entre seleccions estatals. les principals competicions del m\u00f3n del b\u00e0squet s\u00f3n:\n\n\n=== entre seleccions estatals ===\njocs ol\u00edmpics\ncampionat del m\u00f3n de b\u00e0squet mascul\u00ed\ncampionat del m\u00f3n de b\u00e0squet femen\u00ed\ncampionat d'europa de b\u00e0squet mascul\u00ed\ncampionat d'europa de b\u00e0squet femen\u00ed\ntorneig de les am\u00e8riques mascul\u00ed\ntorneig de les am\u00e8riques femen\u00ed\n\n\n=== entre clubs ===\nnba\nwnba\neurolliga de b\u00e0squet\ncopa uleb\nfiba eurocup\nfiba eurocup challenge\ncopa korac (desapareguda)\nrecopa d'europa de b\u00e0squet (desapareguda)\nlliga acb de b\u00e0squet\nlliga italiana de b\u00e0squet\nlliga grega de b\u00e0squet\nlliga francesa de b\u00e0squet\nlliga nacional catalana acb\ncampionat de catalunya de b\u00e0squet (desaparegut)\n\n\n== categories i competicions catalanes ==\nsegons l'edat i el sexe, s'organitzen les diferentes lligues per categories. la federaci\u00f3 catalana de basquetbol organitza el b\u00e0squet de la seg\u00fcent manera:\n\n\n== refer\u00e8ncies ==\n\n\n== vegeu tamb\u00e9 ==\n\nslam magazine\n\n\n== enlla\u00e7os externs ==\nviccionari\n\nfederaci\u00f3 de b\u00e0squet de la comunitat valenciana (fbcv) arxivat 2009-02-28 a wayback machine.\nweb de la fiba arxivat 1996-11-04 a wayback machine.\nfederaci\u00f3 andorrana de basquetbol (fab)\nfederaci\u00f3 catalana de basquetbol (fcbq) arxivat 2007-10-04 a wayback machine.\nfederaci\u00f3 de b\u00e0squet de les illes balears (fbib)"