"reformert kristendom (av ordet \"reformera\") \u00e4r de kyrko- och samfundsbildningar, som leder sitt ursprung tillbaka till de kristna reformationsr\u00f6relser som leddes av huldrych zwingli och jean calvin i schweiz p\u00e5 1520-talet. snart f\u00f6ljde expansion till andra l\u00e4nder i v\u00e4steuropa. varje land d\u00e4r den reformerta r\u00f6relsen dragit fram hade sin egen lokala kyrkoledning. flera av dessa lokala kyrkor har utvecklats till v\u00e4rldsomfattande samfund och de flesta har varit med om splittringar till flera nya samfund.\nkalvinism \u00e4r den teologi som har sitt ursprung hos jean calvin och andra teologer och den utg\u00f6r en teologisk grund f\u00f6r den reformerta kyrkan. utm\u00e4rkande f\u00f6r kalvinismen \u00e4r dess betoning p\u00e5 guds h\u00e4rskande \u00f6ver allt i v\u00e4rlden, guds suver\u00e4nitet. viktiga i utvecklingen av kalvinism var p\u00e5 kontinenten martin bucer, heinrich bullinger, peter martyr vermigli och huldrych zwingli och i england reformatorer som thomas cranmer och john jewel. p\u00e5 grund av att calvin hade stort inflytande och spelade en viktig roll i debatterna om bek\u00e4nnelse och kyrkoordning under 1600-talet, kom denna tradition att bli k\u00e4nd som kalvinism. kalvinismen \u00e4r mest k\u00e4nd f\u00f6r l\u00e4ran om predestination och l\u00e4ran om m\u00e4nniskans totala f\u00f6rd\u00e4rv. sin st\u00f6rsta utbredning har kalvinismen i schweiz, skottland, v\u00e4stra tyskland, nederl\u00e4nderna och usa. till det sistn\u00e4mnda landet har kalvinismen kommit genom invandring fr\u00e5n tidigare n\u00e4mnda l\u00e4nder, och satt sin teologiska pr\u00e4gel p\u00e5 m\u00e5nga protestantiska samfund.\nde franska kalvinisterna kallades under tiden f\u00f6r de franska religionskrigen p\u00e5 1500-talet f\u00f6r hugenotter. omkring 300 000 emigrerade under slutet av 1600-talet p\u00e5 grund av f\u00f6rf\u00f6ljelser till nordamerika, sydafrika, nederl\u00e4nderna, schweiz, tyskland, england och skandinavien.\nden reformerta kyrkan best\u00e5r av m\u00e5nga frist\u00e5ende samfund, inte en enhetlig ledning p\u00e5 samma s\u00e4tt som den romersk-katolska kyrkan. till skillnad fr\u00e5n lutherska kyrkosamfunden, som alla i varje fall har n\u00e5gon symbolisk bok gemensam, har de reformerta kyrkobildningarna ofta olika bek\u00e4nnelseskrifter. trots det har de reformerta kyrkobildningarna flera gemensamma drag, i teologi, i organisation och i former f\u00f6r gudstj\u00e4nstfirande. en vanlig organisation \u00e4r presbyterianism eller s\u00e5 kallad synodalf\u00f6rfattning, \u00e4ven kongregationalism f\u00f6rekommer. f\u00f6r en lutheran kan gudstj\u00e4nsterna verka en aning enkla och kanske torftiga, detta genom att m\u00e5nga reformerta kyrkor praktiserar den regulativa principen, som inneb\u00e4r att bara det som gud explicit p\u00e5bjuder i bibeln ska f\u00f6rekomma i gudstj\u00e4nsten. en viss \u00e5terh\u00e5llsamhet kan ocks\u00e5 ses i kyrkornas utsmyckning.\n\n\n== statistik och avgr\u00e4nsning ==\ndet kan vara sv\u00e5rt att best\u00e4mt ange vilka kyrko- och samfundsbildningar som b\u00f6r r\u00e4knas till \"den reformerta kyrkan\". ett s\u00e4tt att avgr\u00e4nsa \u00e4r att se p\u00e5 medlemskap i en internationell reformert organisation som reformerta kyrkornas v\u00e4rldsallians, world reformed fellowship, reformed ecumenical council eller international conference of reformed churches. en svaghet med den indelningen \u00e4r att det finns frist\u00e5ende reformerta samfund. \nflera p\u00e5 engelsk och amerikansk botten uppvuxna frikyrkoliknande trosriktningar har starkt reformerta drag. kongregationalisterna till exempel har ofta en tydligt reformert teologi. en undergrupp av reformerta kyrkor \u00e4r reformerta baptistkyrkor som har en modifierad reformert bek\u00e4nnelse (1689 baptist confession of faith) med en baptistisk syn p\u00e5 sakrament och styrelseform. i det st\u00f6rsta amerikanska baptistsamfundet, southern baptist convention (sydstatsbaptisterna)  \u00e4r runt 10% av pastorerna kalvinister.. inflytande fr\u00e5n huldrych zwingli och jean calvin p\u00e5 baptismen har varit mycket stort \u00e4nda sedan reformationen.. \nanglikanska kyrkan \u00e4r mycket bred i sin teologi och bland medlemmarna ryms s\u00e5v\u00e4l anglokatolicism, liberal kristendom som kalvinism. ett exempel p\u00e5 kalvinistiska anglikaner \u00e4r j.i. packer som \u00e4r en viktig person i den evangelikala r\u00f6relsen. bland det som talar mot att generellt r\u00e4kna anglikanerna till de reformerta \u00e4r s\u00e5dana faktorer som: \n\natt lambethkonferensen har deklarerat att anglikanska kyrkor \"uppr\u00e4tth\u00e5ller och f\u00f6rmedlar den katolska och apostoliska tron och kyrkoordningen\" \natt anglikanska kyrkors officiella presentationer, betraktar sin kyrka som \"katolsk och reformerad\" \natt anglikaner betraktar f\u00f6rnuft och tradition som l\u00e4rom\u00e4ssiga kunskapsk\u00e4llor \natt anglikaner l\u00e4ser ur apokryferna i det offentliga gudstj\u00e4nstlivet,\natt anglikanska kyrkor (\u00e5tminstone sedan 1662) anser det historiska biskops\u00e4mbetet vara en n\u00f6dv\u00e4ndig del av den kristna kyrkans liv, och\natt f\u00f6rb\u00f6n f\u00f6r h\u00e4dang\u00e5ngna och anrop av helgonens f\u00f6rb\u00f6n f\u00f6rekommer i anglikanska hymner. att r\u00e4kna in anglikanska kyrkan och frikyrkoliknande trosriktningar kan motiveras med att b\u00e5da har historiska f\u00f6rbindelselinjer till den ursprungliga reformerta protestantismen. en sn\u00e4vare indelning kommer \u00e5 andra sidan att ge en flytande gr\u00e4nsdragning. till \"den reformerta kyrkans\" omr\u00e5de h\u00f6r de protestantiska delarna av tyska och franska schweiz, den franska och holl\u00e4ndska protestantismen, delar av s\u00e4rskilt v\u00e4stra tyskland, enskilda f\u00f6rsamlingar p\u00e5 eljest luthersk mark samt, om \"reformert\" tas i sin vidstr\u00e4cktaste bem\u00e4rkelse, huvuddelen av all protestantism p\u00e5 det engelska spr\u00e5komr\u00e5det. d\u00e4rtill kommer de delar av den tyska unionskyrkan som ursprungligen var reformerta.\nreformerta kyrkornas v\u00e4rldsallians, warc, samlar mer \u00e4n 75 miljoner reformerta kristna i mer \u00e4n 200 kyrkor/samfund i 107 l\u00e4nder. samtidigt finns det ett stort antal samfund som betecknar sig som reformerta som st\u00e5r utanf\u00f6r reformerta kyrkornas v\u00e4rldsallians.\n\n\n== skillnaden mot lutherdomen ==\nden \u00e4ldre reformerta protestantismen skiljer sig fr\u00e5n lutherdomen i f\u00f6rsta hand p\u00e5 grund av calvin. zwinglis kortvariga verksamhet t\u00e5l, \u00f6ver huvud taget och s\u00e4rskilt vad det teologiska inflytandet betr\u00e4ffar, ingen j\u00e4mf\u00f6relse med calvins. calvins motsats till luther tr\u00e4der klarast fram i f\u00f6ljande fem huvudpunkter:\n\nst\u00e4llningen till skriften\npredestinationen\nsakramentsl\u00e4ra\nkristologi\nkyrkobegreppetdet finns ocks\u00e5 en skillnad i bibelsyn mellan lutherdom och de reformerta. b\u00e5de luther och calvin ser bibeln som reformationens fasta grund, skillnaden \u00e4r att luther praktiskt sett bara bekymrar sig om det, som \"driver kristus\", och l\u00e5ter detta vara v\u00e4rderingsprincip ifr\u00e5ga om skriftens inneh\u00e5ll, har calvin ofta en mera abstrakt-lagisk uppfattning vid anv\u00e4ndningen av bibelordet. fr\u00e5n renl\u00e4rigt lutherskt h\u00e5ll var det tidigare vanligt att anklaga den reformerta kyrkan f\u00f6r lagiskhet. nordisk familjebok skriver \u00e5r 1921 f\u00f6ljande om svenska missionsf\u00f6rbundets f\u00f6rgrundsgestalt paul petter waldenstr\u00f6m, waldenstr\u00f6ms slagord var \"var st\u00e5r det skrivet?\"  med inneb\u00f6rden att han ville att kyrkans l\u00e4ra skulle kunna styrkas med bibelverser: \n\n\"w:s slagord: \"hvar st\u00e5r det skrifvet?\" \u00e4r pr\u00e4gladt af reformert lagiskhet och icke af luthersk evangelisk frihet.\" j\u00e4mf\u00f6rt med luther l\u00e4gger calvin mindre vikt vid skillnaden mellan gamla och nya testamentet, och tenderar mer att se bibelns ord som stadgar f\u00f6r den kristna tron och det kristna livet. calvin har visserligen, liksom luther, talat om \"en kristen m\u00e4nniskas frihet\" samt framh\u00e5llit som k\u00e4nnetecknande f\u00f6r denna frihet, att den utanf\u00f6r lagens tv\u00e5ng villigt lyder gud, men han kommer faktiskt inte ifr\u00e5n att binda tron och det kristna livet under skriftens som yttre lag fattade bokstav. detta f\u00f6rklarar ocks\u00e5 varf\u00f6r teorin om skriftens verbalinspiration utbildades tidigare p\u00e5 reformert \u00e4n p\u00e5 luthersk mark. en bok av en reformert f\u00f6rfattare som har en h\u00f6g syn p\u00e5 bibeln \u00e4r r.c. sprouls l\u00e4r k\u00e4nna guds ord (1984) (knowing scripture 1977).den fr\u00e4msta skillnaden mellan luthersk och reformert kristendom \u00e4r synen p\u00e5 sakramenten. lutherdomen menar att sakramenten \u00e4r de medel som gud anv\u00e4nder f\u00f6r att omv\u00e4nda m\u00e4nniskor, medan reformerta vill ge sakramenten en mer symbolisk inneb\u00f6rd. lutherdomen har en mer liturgisk inriktning med en starkare betoning av det s\u00e4rskilda prediko\u00e4mbetet, medan den reformerta kristendomen har en mer l\u00e5gkyrklig inriktning. lutherdomen var i h\u00f6gre grad m\u00e5n om att beh\u00e5lla s\u00e5dana kyrkliga seder och traditioner som inte direkt stred mot bibelordet medan m\u00e5nga reformerta kyrkor praktiserar den regulativa principen, som inneb\u00e4r att bara det som gud explicit p\u00e5bjudit i bibeln ska f\u00f6rekomma i gudstj\u00e4nsten.\nen bild det specifika i klassisk reformert tro ger en j\u00e4mf\u00f6relse mellan nutidens evangelikala megakyrkor och den p\u00e5 1800-talet verksamma reformerta baptisten charles spurgeon. n\u00e5gon instrumentalmusik f\u00f6rekom aldrig i spurgeons f\u00f6rsamlingar. han var konfessionellt medveten och f\u00f6rtr\u00f6stade p\u00e5 att ordet ensamt v\u00e4cker tro hos de utvalda, utan att man beh\u00f6ver hj\u00e4lpa p\u00e5 traven med olika effekter och \u00e5th\u00e4vor. s\u00e5lunda praktiserade han inte seden att bjuda dem som vill ge sitt liv till jesus att komma fram till altaret f\u00f6r f\u00f6rb\u00f6n (s\u00e5 kallade \"altar calls\"). i hans predikningar h\u00e4rskade den gammalpuritanska andan och han fasth\u00f6ll str\u00e4ngt vid \u00e4ldre tiders inspirationsl\u00e4ra, och gamla och nya testamentet \u00e4gde samma tyngd.\nden svenske teologen lars lindberg, verksam inom svenska missionskyrkan beskriver f\u00f6ljande skillnad mellan lutherska och reformerta kyrkor:\n\n\"vissa reformerta kyrkor i europa har varit folkkyrkor och statskyrkor, men de reformerta tenderar till en frikyrklig h\u00e5llning mycket mer \u00e4n sina lutherska syskon. det yttrar sig till exempel i att de ger plats f\u00f6r b\u00e5de barndop och troendedop. tongivande teologer som karl barth, emil brunner och j\u00fcrgen moltmann har en frikyrklig syn p\u00e5 f\u00f6rsamling och kyrka. de reformerta talar mer \u00e4n lutheranerna om helgelsen, det vill s\u00e4ga betonar att en m\u00e4nniska som blir kristen f\u00f6rvandlas genom tron och evangeliet och utf\u00f6r k\u00e4rlekens g\u00e4rningar mot medm\u00e4nniskor i kristi efterf\u00f6ljd. som en konsekvens av detta uppfattar man arbetet med samh\u00e4llsliv och politik som en del av det kristna livet.\" om man ser i sverige idag \u00e4r det fr\u00e4mst inom den frikyrkliga v\u00e4rlden som reformert t\u00e4nkande har f\u00e5tt inflytande. s\u00e4rskilt d\u00e5 i svenska missionskyrkan men ocks\u00e5 i baptistsamfundet. internationellt finns m\u00e5nga frikyrkor, s\u00e4rskilt baptistiska, med reformerta inslag. den reformerte teologen karl barth har haft ett stort inflytande i m\u00e5nga samfund. viktigt \u00e4r dock att g\u00f6ra skillnad mellan reformert och kalvinistiskt, lars lindberg skriver om missionskyrkans f\u00f6rh\u00e5llande till kalvinism:\n\n\"men \u00e4r vi d\u00e5 kalvinister? nej, det \u00e4r inte m\u00e5nga i v\u00e5r v\u00e4rld i dag som vill kalla sig s\u00e5, eftersom man ofta f\u00f6rknippar calvin med str\u00e4nghet och lagiskhet och dystra gudstj\u00e4nster. ben\u00e4mningen reformert \u00e4r d\u00e5 \u00f6ppnare och mer inspirerande.\" \n\n\n== dogmatik ==\n\n\n=== predestinationsl\u00e4ran ===\nsom den reformerta protestantismens \"centraldogm\" har man ofta och, i varje fall vad den \u00e4ldre tiden betr\u00e4ffar, med en viss r\u00e4tt betraktat dess predestinationsl\u00e4ra. i \u00f6verensst\u00e4mmelse med calvins \u00e5sk\u00e5dning heter det i en av de reformerta bek\u00e4nnelseskrifterna, \"consensus genevensis\": \n\n\"man m\u00e5ste bek\u00e4nna, att gud efter sitt eviga, av ingen och intet beroende r\u00e5dslut har best\u00e4mt somliga - vilka honom synts f\u00f6r gott - till salighet, samt att han upplyser dem, som han v\u00e4rdigats of\u00f6rtj\u00e4nt upptaga, med sin helige ande, s\u00e5 att de kan motta det i kristus erbjudna livet, vidare att han likaledes efter sitt fria val best\u00e4mt de andra till att icke bli troende, s\u00e5 att de ber\u00f6vade trons ljus m\u00e5ste f\u00f6rbli i m\u00f6rkret.\"n\u00e4r calvin s\u00e5 h\u00e4vdar \"den dubbla predestinationen\", \u00e4r det hans tanke, att utkorelsen till salighet st\u00e5r som ett bevis p\u00e5 guds barmh\u00e4rtighet, vilket driver m\u00e4nniskorna till att prisa och lova densamma, medan utkorelsen till f\u00f6rd\u00f6melse st\u00e5r som bevis p\u00e5 guds r\u00e4ttf\u00e4rdighet, enligt calvins ord \"genom domen illustrerande guds \u00e4ra\". som en konsekvens vill calvin h\u00e4vda, att gud, vars r\u00e5dslut till utkorelse skett f\u00f6re syndafallet (lapsus), direkt velat detta (den s\u00e5 kallade supralapsarismen) och inte bara f\u00f6rutsett och till\u00e5tit fallet (infralapsarismen), som saken annars ofta p\u00e5 reformert mark beskrevs. n\u00e4r calvin s\u00e5 starkt betonar predestinationen sker detta inte bara f\u00f6r att han fann sin l\u00e4ra om den biblisk och d\u00e4rf\u00f6r k\u00e4nde sig f\u00f6rpliktigad till densamma, inte heller bara f\u00f6r att han i den dubbla predestinationen s\u00e5g en konsekvens av den absolut of\u00f6rtj\u00e4nta n\u00e5dens tanke. han hade tillsammans med detta ett direkt religi\u00f6st intresse att i och genom sin predestinationsl\u00e4ra p\u00e5 det eftertryckligaste betona guds makt och suver\u00e4nitet.\nidag \u00e4r det inte sj\u00e4lvklart att en reformert kyrka omfattar l\u00e4ran om \"den dubbla predestinationen\". ett exempel \u00e4r franska reformerta kyrkan i stockholm, man ber\u00e4ttar:\n\n\"men mycket har nog \u00e4ndrats under \u00e5rens lopp i den reformerta traditionen. n\u00e5gon predestinationsl\u00e4ra finns inte l\u00e4ngre. d\u00e4remot kan det f\u00f6rekomma intressanta debatter om \u00f6det \u2013 det som helt enkelt drabbar m\u00e4nniskan.\" karl barth \u00e4r en av de mest omdiskuterade reformerta teologerna i idag. han har en annan syn p\u00e5 \"den dubbla predestinationen\" \u00e4n calvin. l\u00e4ran om guds utkorelse eller guds n\u00e5deval \u00e4r central i karl barths teologi. han kallar den f\u00f6r \"summan av evangeliet\" eller \"evangeliet in nuce\". barths kristocentriska teologi \u00e4r h\u00e4r som tydligast. denna centrala dogm m\u00e5ste f\u00f6rst\u00e5s mot bakgrund av den klassiska l\u00e4ran om utkorelsen, s\u00e5 som den kommer till uttryck hos exempelvis jean calvin. calvin menade att gud i sin allmakt och vishet, f\u00f6re v\u00e4rldens skapelse, har utvalt somliga m\u00e4nniskor till fr\u00e4lsning och andra till f\u00f6rtappelse. det \u00e4r d\u00e4rmed en dubbel predestination. barth talade ocks\u00e5 om en dubbel predestination, men med en helt annorlunda betydelse. gud har valt ut en m\u00e4nniska, jesus kristus, till att b\u00e5de uppleva f\u00f6rtappelse och fr\u00e4lsning. men genom jesus \u00e4r alla m\u00e4nniskor utvalda till fr\u00e4lsning eftersom jesus inte bara \u00e4r den utvalda utan ocks\u00e5 den som utv\u00e4ljer. i jesu d\u00f6d och uppst\u00e5ndelse blir det tydligt att gud av evighet har tagit st\u00e4llning f\u00f6r m\u00e4nniskan. vi beh\u00f6ver bara acceptera detta i tro och tacksamhet.\nbarth har ofta kritiserats f\u00f6r att han skulle f\u00f6retr\u00e4da apokatastasisl\u00e4ran, det vill s\u00e4ga id\u00e9n om att alla m\u00e4nniskor blir fr\u00e4lsta. detta \u00e4r dock en missuppfattning. barth menade att kyrkan inte ska predika apokatastasis, eftersom det ligger utanf\u00f6r hennes kunskapsomr\u00e5de. d\u00e4remot finns det hos barth ett tydligt fokus p\u00e5 guds handlande i fr\u00e4lsningen. i detta sammanhang citerar barth en av sina teologiska favoriter, holl\u00e4ndaren koehlbruegge, som fick fr\u00e5gan om n\u00e4r han blev fr\u00e4lst. \"p\u00e5 golgata\", svarade han. det \u00e4r enligt barth varje kristens enda m\u00f6jliga svar. det var d\u00e4r och d\u00e5 m\u00e4nniskan r\u00e4ddades, p\u00e5 grund av vad jesus gjort f\u00f6r oss. barth hade ocks\u00e5 en ovilja att dela in m\u00e4nniskor i kristna och icke-kristna. gud \u00e4r verkligen alla m\u00e4nniskors gud, och ingen sekt-gud. det gud har gjort i jesus kristus \u00e4r n\u00e5got universellt.\n\n\n=== bek\u00e4nnelseskrifter ===\nreformert dogmatik uttrycks i olika bek\u00e4nnelseskrifter. n\u00e5gra bek\u00e4nnelser delas av flera samfund. olika samfund anv\u00e4nder olika bek\u00e4nnelser, ofta grundat p\u00e5 historiska orsaker. n\u00e5gra av de bek\u00e4nnelser som ofta anv\u00e4nds \u00e4r:\n\nfrench confession (1559),\nscots confession (1560),\ntre enhetsformul\u00e4ren\nheidelbergkatekesen (1563),\nconfessio belgica (1566),\ndortteserna (1619),\nsecond helvetic confession (1566)\nwestminster standards\nwestminsterbek\u00e4nnelsen (1646)\nwestminsters lilla katekes (1649)\nwestminsters stora katekes (1649)\nbaptist\n1689 baptist confession of faith (1689)de tre enhetsformul\u00e4ren \u00e4r vanliga bland reformerta kyrkor som har sitt ursprung p\u00e5 den europeiska kontinenten (s\u00e4rskilt nederl\u00e4nderna). westminster standards \u00e4r ofta anv\u00e4nda bland reformerta kyrkor ( k\u00e4nda som presbyterianska kyrkor) som har sitt ursprung p\u00e5 de brittiska \u00f6arna.\nf\u00f6rh\u00e5llandet till bek\u00e4nnelseskrifterna varierar mellan samfunden och graden av trohet mot bek\u00e4nnelseskrifterna \u00e4r ett vanligt \u00e4mne f\u00f6r diskussion inom samfunden.\n\n\n=== kalvinismens fem punkter ===\nsedan arminianerna inom de reformerta kyrkorna antagit fem artiklar (the five articles of remonstrance) i protest mot den ortodoxa kalvinismen svarade det ortodoxt-kalvinistiska kyrkom\u00f6tet i dort med att anta kalvinismens fem punkter. de fem punkterna \u00e4r en summering av skillnaderna mellan kalvinism och arminianism, men inte en komplett summering av calvins l\u00e4ra heller inte som en generell summering av den reformerta kyrkans teologi. \np\u00e5 engelska bildar de f\u00f6rsta bokst\u00e4verna fr\u00e5n varje artikel ordet \"tulip\". de fem punkterna i svensk \u00f6vers\u00e4ttning:\n\ni.  total depravity - m\u00e4nniskans totala f\u00f6rd\u00e4rv, inneb\u00e4r att m\u00e4nniskan efter syndafallet \u00e4r fullst\u00e4ndigt f\u00f6rd\u00e4rvad utan f\u00f6rm\u00e5ga att v\u00e4nda sig till gud.\nii. unconditional grace - ovillkorlig utkorelse, inneb\u00e4r att gud utvalt somliga till att bli fr\u00e4lsta utan h\u00e4nseende till n\u00e5gon beskaffenhet hos dem.\niii. limited atonement - begr\u00e4nsad f\u00f6rsoning, inneb\u00e4r att jesu f\u00f6rsoningsd\u00f6d \u00e4r begr\u00e4nsad till de utvalda. kristus har enligt denna artikel inte d\u00f6tt f\u00f6r alla m\u00e4nniskor utan enbart f\u00f6r vissa.\niv. irresistible grace - oemotst\u00e5ndlig n\u00e5d, inneb\u00e4r att den utkorade m\u00e4nniskans vilja f\u00f6r\u00e4ndras till att glatt och villigt tro p\u00e5 jesus till fr\u00e4lsning.\nv.  perseverence of the saints - de heligas bevarande, inneb\u00e4r att den som en g\u00e5ng kommit till tro kommer att bevaras i tron och kan inte falla av.kalvinism i den form som omfattar alla fem punkter \u00e4r levande i m\u00e5nga samfund trots kritik. ett exempel \u00e4r presbyterian church in america som i en bok som introducerar dess tro och teologi f\u00f6r nyfikna och nyblivna medlemmar st\u00e5r klart och fast vid kalvinismens fem punkter och man konstaterar g\u00e4llande de fem punkterna att \"while there is much more to presbytarian beliefs than these five points, they are a helpful summary of our understanding of god's grace demonstrated in his redeeming us from our sin.\". \nn\u00e5got som gl\u00e4der vissa och oroar andra \u00e4r det \u00f6kade intresset f\u00f6r kalvinism bland unga amerikaner och flera st\u00e4ller fr\u00e5gan var alla unga kalvinister kommer fr\u00e5n.. det \u00e4r sv\u00e5rt att hitta tydliga uppgifter om antal men m\u00e5nga \u00e4r \u00f6verens om att kalvinism \u00f6kar i popularitet, s\u00e4rskilt bland vissa baptister och man har gjort unders\u00f6kning att bland nyexaminerade pastorer f\u00f6r southern baptist convention (sydstatsbaptisterna) s\u00e5 \u00e4r cirka 30 % kalvinister och n\u00e4r man tar med samtliga \u00e5ldersgrupper hamnar man runt 10 % vilket inneb\u00e4r en betydande \u00f6kning av andelen kalvinister i den unga \u00e5ldersgruppen.\n\n\n=== amyraldism ===\nmoses amyraut, en fransk reformert teolog, f. 1596 i bourgueil i touraine, v\u00e4ckte uppseende genom sin l\u00e4ra om en s\u00e5 kallade universalismus hypotheticus, eller att gud beslutat fr\u00e4lsa alla m\u00e4nniskor, s\u00e5 vida de trodde p\u00e5 kristus, men att han f\u00f6rl\u00e4nade trons g\u00e5va endast \u00e5t vissa utkorade. amyraut, som d\u00e4rigenom trodde sig mildra den kalvinistiska predestinationsl\u00e4rans h\u00e5rdhet, r\u00f6nte ett h\u00e4ftigt motst\u00e5nd av den reformerta kyrkans ortodoxa och samma kyrkas sista symboliska bok, den s\u00e5 kallade formula consensus, (utg. 1675, efter hans d\u00f6d), var huvudsakligen riktad mot hans l\u00e4ra, den s\u00e5 kallade amyraldismen. i baptistiska och evangelikala samfund, s\u00e4rskilt p\u00e5 amerikansk mark, \u00e4r det vanligt att tala om hur m\u00e5nga av kalvins fem punkter man tror p\u00e5. en \"fempunktare\" \u00e4r fullt ut kalvinist, medan en  \"fyrpunktare\" inte omfattar punkten om begr\u00e4nsad f\u00f6rsoning och har d\u00e4rf\u00f6r en l\u00e4ra som \u00e4r detsamma som amyraldism. m\u00e5nga \"fyrpunktare\" menar att de har en form av kalvinism och att de \u00e4r reformerta, men flera mots\u00e4tter sig och b. b. warfield har kallat amyraldism f\u00f6r \"en inkonsistent och d\u00e4rf\u00f6r instabil form av kalvinism.\". trots kritiken fr\u00e5n kalvinister ser m\u00e5nga amyraldism som en mer moderat version av klassisk kalvinism.\ni usa kan man hitta amyraldism i flera olika evangelikala grupperingar, s\u00e4rskilt bland dispensationalister i fria bibel-f\u00f6rsamlingar och fria baptistf\u00f6rsamlingar. i australien omfattar m\u00e5nga i det anglikanska stiftet i sydney en modifierad \"fyrpunkts\" kalvinism. i england har amyraldismen f\u00f6rsvarats i en nyligen publicerad pamflett amyraut affirmed.. \u00e4nd\u00e5 \u00e4r fortfarande \"fempunkts\" kalvinism vitt spridd s\u00e4rskilt i konservativa grupper bland reformerta och presbyterianska kyrkor, reformerta baptister, bland evangelikala anglikaner i england och i n\u00e5gra icke-samfundsbunda evangelikala kyrkor. s\u00e4rskilt levande \u00e4r diskussionen om kalvinismens fem punkter i ett samfund som southern baptist convention d\u00e4r en \u00f6kande minoritet omfattar alla fem punkter.\n\n\n== styrelseform ==\ni kontrast till det episkopala styrelses\u00e4tt som finns i svenska kyrkan, anglikanska kyrkan, och m\u00e5nga lutherska och metodistiska kyrkor har reformerta kyrkor tv\u00e5 huvudsakliga styrelses\u00e4tt\n\npresbyterianism eller synodalf\u00f6rfattning. i praktiken inneb\u00e4r det att man inte vill att kyrkan skall styras av en p\u00e5ve, \u00e4rkebiskop eller av biskopar (episkopos) utan av valda lokala ledare, \u00e4ldste (presbyteros).\nkongregationalism. av engelskans ord f\u00f6r \"f\u00f6rsamling\". kongregationalism \u00e4r ett begrepp som enbart r\u00f6r kristendomen. f\u00f6rsamlingar och samfund som har denna inriktning utg\u00e5r fr\u00e5n den enskilda f\u00f6rsamlingen och att f\u00f6rsamlingsm\u00f6tet \u00e4r h\u00f6gsta beslutande instans. de styrs allts\u00e5 inte i f\u00f6rsta hand av beslut som fattas p\u00e5 central niv\u00e5, s\u00e5som \u00e4r fallet i episkopalistiska samfund. den anses ofta vara n\u00e4ra besl\u00e4ktad med presbyterianism. se \u00e4ven kongregationalistkyrkan.\nreformerta kyrkan i ungern, och dess systerkyrka i rum\u00e4nien och dotterkyrka i usa och polska reformerta kyrkan \u00e4r de enda kyrkorna i den reformerta traditionen som har beh\u00e5llit biskops\u00e4mbetet.en underfamilj av reformerta kyrkor \u00e4r reformerta baptistkyrkor som har en modifierad reformert bek\u00e4nnelse, 1689 baptist confession of faith, och har en baptistisk syn p\u00e5 sakrament och styrelseform.\n\n\n== sakramentsl\u00e4ra och kristologi ==\n\n\n=== stridigheter mellan lutheraner och reformerta ===\nsakramentsl\u00e4ran och kristologin var de fr\u00e5gor som gav anledning till mest stridigheter mellan lutheraner och reformerta. det var ocks\u00e5 dessa fr\u00e5gor som s\u00e4rskilt lutheranerna uppfattade som s\u00e4rskiljande. sakramentsstriden kallas den strid om nattvardsl\u00e4ran (sakramenten) som uppstod mellan reformatorerna och som blev huvudorsak till splittringen mellan den lutherska och den reformerta kyrkan. de gamla bek\u00e4nnelseskrifterna inneh\u00e5ller \u00f6msesidiga l\u00e4rof\u00f6rd\u00f6manden p\u00e5 dessa omr\u00e5den.\ndet f\u00f6rekom ocks\u00e5 kryptokalvinister, \"f\u00f6rt\u00e4ckta kalvinister\", som var anklagade f\u00f6r att i smyg inf\u00f6ra den kalvinistiska nattvardsl\u00e4ran i inom den lutherska kyrkan \u00e5rtiondena efter martin luthers d\u00f6d.\nf\u00f6r att n\u00e5 enhet mellan lutheraner och reformerta i de skiljande l\u00e4rofr\u00e5gorna kristologi, predestination, nattvard och r\u00e4ttf\u00e4rdigg\u00f6relse har man i leuenbergdeklarationen 1973 utg\u00e5tt fr\u00e5n vad man \u00e4r i grunden \u00e4r \u00f6verens om och sedan noterat att de l\u00e4rostrider som reflekteras i de gamla bek\u00e4nnelseskrifterna med dess \u00f6msesidiga l\u00e4rof\u00f6rd\u00f6manden inte \u00e4r till\u00e4mpligt i dag. man har d\u00e4rigenom n\u00e5tt en l\u00f6sning p\u00e5 de l\u00e4rostrider som skilt de lutherska och reformerta kyrkorna i 450 \u00e5r..\n\n\n=== nattvard ===\n\nden reformerta traditionen har tagit starkt avst\u00e5nd fr\u00e5n den katolska transsubstantiationsl\u00e4ran som s\u00e4ger att br\u00f6det och vinet upph\u00f6r att finnas till (\u00e4ven om br\u00f6dets och vinets yttre egenskaper kvarst\u00e5r) f\u00f6r att fullt ut ers\u00e4ttas av kristi kropp och blod. i westminsterbek\u00e4nnelsen skriver man:\n\nden l\u00e4ra som vidh\u00e5ller en f\u00f6rvandling av br\u00f6dets och vinets v\u00e4sen till kristi kropps och blods v\u00e4sen (allm\u00e4nt kallad transsubstantiation), genom en pr\u00e4sts konsekration eller p\u00e5 n\u00e5got annat s\u00e4tt, strider inte bara emot skriften utan ocks\u00e5 alla sinnena och f\u00f6rnuftet; tillintetg\u00f6r sakramentets natur och har varit och \u00e4r orsak till m\u00e5ngahanda vidskepelser; ja, till grova avguderier\nwestminsterbek\u00e4nnelsen 29:6 den reformerta delen av kristenheten tar ocks\u00e5 avst\u00e5nd fr\u00e5n den lutherska konsubstantiationsl\u00e4ran d\u00e5 man anser att denna saknar st\u00f6d i bibeln. westminsterbek\u00e4nnelsen som \u00e4r en av presbyterianismens viktigaste bek\u00e4nnelser beskriver hur jesu kropp inte p\u00e5 lutherskt vis \u00e4r i, med, eller under br\u00f6det och vinet, men \u00e4nd\u00e5 lika verkligt, men andligt, n\u00e4rvarande. d\u00e4rmed f\u00f6rnekar man konsubstantiationsl\u00e4ran s\u00e4ger jesu n\u00e4rvaro \u00e4r \"i med och under\" br\u00f6dets och vinets gestalt.\n\nv\u00e4rdiga mottagare som till det yttre tar del av de synliga elementen i detta sakrament, mottager och n\u00e4rs d\u00e5 ocks\u00e5 av kristus korsf\u00e4st och hans d\u00f6ds alla v\u00e4lg\u00e4rningar till det inre genom tron, verkligen och f\u00f6rvisso, dock ej k\u00f6ttsligt och kroppsligt, utan andligt: kristi kropp och blod varande d\u00e5, inte kroppsligt eller k\u00f6ttsligt, i, med, eller under br\u00f6det och vinet; dock lika verkligt, men andligt, n\u00e4rvarande f\u00f6r de troendes tr\u00f6st i den ordningen, s\u00e5som elementen sj\u00e4lva \u00e4r f\u00f6r deras yttre sinnen\nwestminsterbek\u00e4nnelsen 29:7 under reformationstiden utformades flera olika l\u00e4ror, av bland andra calvin och zwingli, som dock har det gemensamt att de inte r\u00e4knar med n\u00e5gon realpresens i traditionell mening, vilket den romersk-katolska kyrkan har gemensamt med den lutheranerna.\ncalvin ville h\u00e4vda en kristi \"virtuella\" n\u00e4rvaro i nattvarden samt tala om att ett andligt \u00e5tnjutande av kristi lekamen d\u00e4r \u00e4gde rum f\u00f6r de troende. att emellertid den ursprungliga kalvinska \u00e5sk\u00e5dningen bjuder p\u00e5 minst lika stora sv\u00e5righeter som den ursprungliga lutherska visar sig bland annat d\u00e4ri att enligt calvin den helige ande i nattvarden meddelar oss livskrafter fr\u00e5n kristi p\u00e5 en best\u00e4md plats i himmelen befintliga lekamen. s\u00e4rskilt att observera \u00e4r dessutom att det f\u00f6r calvin \u00e4r en v\u00e4sentlig tanke att vi i nattvarden som en s\u00e4rskild g\u00e5va undf\u00e5r n\u00e4ring f\u00f6r uppst\u00e5ndelsekroppen, under det att luther endast en eller ett par g\u00e5nger snuddar vid en dylik tanke och annars framh\u00e5ller att den g\u00e5va, som sk\u00e4nks oss i nattvarden \u00e4r detsamma som det vilket sk\u00e4nks oss genom \"ordet\", n\u00e4mligen syndernas f\u00f6rl\u00e5telse \u2013 \"d\u00e4r syndernas f\u00f6rl\u00e5telse \u00e4r, d\u00e4r \u00e4r ocks\u00e5 liv och salighet\". enligt jean calvin blir kristi kropp och blod inte n\u00e4rvarande i br\u00f6det och vinet, men dessa element blir redskap genom vilka den troende kommunikanten simultant kan ta emot kristi sanna kropp och blod i himlen. detta syn har p\u00e5verkat metodister och m\u00e5nga evangelikala anglikaner.\nzwingli gick l\u00e5ngt i sin kritik av den katolska sakramentsl\u00e4ran och intog till en b\u00f6rjan en med anabaptisterna besl\u00e4ktad radikal h\u00e5llning till sakramenten, kom han s\u00e5 sm\u00e5ningom att i motsats till dessas rena subjektivism starkare framh\u00e5lla det objektiva momentet; han fattade emellertid barndopet som ett tecken p\u00e5 upptagandet i kyrkan och nattvarden som en \u00e5minnelsefest. dagens baptister f\u00f6ljer ofta zwingli och ser nattvarden som symbolisk. baptister omfattar till skillnad fr\u00e5n zwingli l\u00e4ran om troendedopet, europeiska baptistfederationen anger n\u00e4r de beskriver sin teologiska identitet att troendedopet med neds\u00e4nkning \u00e4r det bibliska dopet.i reformert teologi \u00e4r nattvarden en symbolisk m\u00e5ltid som firas p\u00e5 jesu uppdrag \"till min \u00e5minnelse\" (lukasevangeliet 22:19). m\u00e5ltiden s\u00e4tter fokus dels p\u00e5 jesu fr\u00e4lsande d\u00f6d p\u00e5 korset, dels p\u00e5 f\u00f6rsamlingens nuvarande gemenskap med honom och d\u00e4rmed varandra, dels p\u00e5 den framtida himmelska m\u00e5ltiden i guds rike. br\u00f6det och vinet ses som konkreta tecken f\u00f6r dessa tre verkligheter och har ingen kraft i sig sj\u00e4lv utan f\u00e5r sin kraft fr\u00e5n ordet. m\u00e5ltiden \u00e4r en tacks\u00e4gelse f\u00f6r det som gud i jesus kristus har gjort, g\u00f6r nu och kommer att g\u00f6ra.\n\n\n== de reformertas inre utveckling ==\nden reformerta protestantismens inre utveckling \u00e4r naturligt nog till sina allm\u00e4nna huvuddrag besl\u00e4ktad med den lutherska protestantismens \u2013 s\u00e5 har den liksom denna sin ortodoxi, sin pietism och sin rationalism. ortodoxins tid var fylld av omsorgen att bef\u00e4sta det reformatoriska arvet och att skydda det s\u00e5v\u00e4l mot katolicism och lutherdom som mot vederd\u00f6parr\u00f6relsens och med den besl\u00e4ktade riktningars uppl\u00f6sande verkningar p\u00e5 det egna kyrkoskicket. reaktionen mot ortodoxin kom inom den reformerta protestantismen s\u00e5 gott som samtidigt fr\u00e5n pietism och rationalism. i england kom \"upplysningen\" f\u00f6re pietismen, p\u00e5 fastlandet tv\u00e4rtom. ett av den reformerta pietismens fr\u00e4msta namn \u00e4r jean de labadie, som genom f\u00f6reningar och str\u00e4ng kyrkotukt i calvins anda s\u00f6kte reformera det reformerta kyrkov\u00e4sendet. en annan betydande man, som till sin allm\u00e4nna \u00e5sk\u00e5dning stod rationalismen ungef\u00e4r lika n\u00e4ra som pietismen, var johann caspar lavater. \nden senare protestantismens fr\u00e4mste teolog, friedrich schleiermacher, h\u00e4rstammade fr\u00e5n ett reformert hem. v\u00e4ckelser\u00f6relserna under 1800-talets f\u00f6rra del har bland de reformerta m\u00e5nga stora namn, bland vilka m\u00e4rks alexandre vinet, gottfried daniel krummacher och johann gottlob krafft. bland mera betydande teologer under 1800-talet kan slutligen n\u00e4mnas schweizarna alois emanuel biedermann, albert schweitzer, fr\u00e9d\u00e9ric godet, adolf schlatter och paul wernle, holl\u00e4ndarna johannes jacobus van oosterzee och abraham kuyper, tyskarna heinrich heppe och karl m\u00fcller, fransm\u00e4nnen adolphe monod, edmond de pressens\u00e9 och \u00e9mile doumergue, engelsm\u00e4nnen charles kingsley, frederick william robertson och william robertson smith samt amerikanerna theodore parker, william ellery channing och francis greenwood peabody.\ni de reformerta kyrkor som ligger i huvudf\u00e5ran har kalvinismen genomg\u00e5tt en utveckling och revision genom inflytande av karl barth och neo-ortodox (eller dialektisk) teologi. barth var en viktig schweizisk reformert teolog som b\u00f6rjade skriva tidigt p\u00e5 1900-talet, vars st\u00f6rsta verk att motverka upplysningens inverkan p\u00e5 kyrkorna, s\u00e4rskilt som upplysningens inverkan lett till att man tolererat nazism i de tyska kyrkorna.  p\u00e5verkad bland andra av martin luther, johannes calvin och s\u00f8ren kierkegaard och i mots\u00e4ttning till schleiermacher och liberalteologin avvisade barth tanken p\u00e5 en \"naturlig\" v\u00e4g till gud, vare sig genom religion, politik eller genom n\u00e5got annat m\u00e4nskligt f\u00f6retag. teologin och det kristna vittnesb\u00f6rdet \u00f6verhuvud m\u00e5ste ta sin utg\u00e5ngspunkt i det goda budskapet om guds ord (se kerygma) och sj\u00e4lv-uppenbarelse, i jesus kristus. barmendeklarationen \u00e4r ett uttryck f\u00f6r barts reform av kalvinismen. konservativa kalvinister menar att det \u00e4r f\u00f6rvirrande att anv\u00e4nda ben\u00e4mningen \"kalvinism\" f\u00f6r barths teologi eller f\u00f6r andra liberala revisioner av kalvinistisk teologi, detta p\u00e5 grund av att man menar att det finns betydande teologiska skillnader.\nbland mer evangelikala reformerta kyrkor finns det flera r\u00f6relser som propagerar f\u00f6r att \u00e5ter s\u00e4tta reformationens principer och de reformerta bek\u00e4nnelseskrifterna i centrum. man ser de gamla bek\u00e4nnelserna fr\u00e5n reformationen som relevanta och p\u00e5litliga idag  bland s\u00e5dana r\u00f6relser finns alliance of confessing evangelicals, som bland annat ger ut webbtidningen reformation 21,. en annan r\u00f6relse \u00e4r ligonier ministries som bland annat har radiouts\u00e4ndningar d\u00e4r man undervisar i reformert systematisk teologi och bibeln, ger ut m\u00e5nadsmagasinet tabletalk som f\u00f6rutom artiklar utifr\u00e5n reformert synvinkel ocks\u00e5 f\u00f6rklarar en bibeltext f\u00f6r varje dag  och man ger dessutom ut studiebibeln the reformation study bible. ett intresse f\u00f6r de gamla bek\u00e4nnelserna kan man se till exempel i den relativt nyutgivna kommentaren f\u00f6r lekm\u00e4n till westminsterbek\u00e4nnelsen i tre band, truths we confess: a layman's guide to the westminster confession of faith (p & r publishing).\n\n\n== reformert teologi i sverige ==\n\n\n=== historia ===\n\n\n==== kalvinism under reformationen ====\ni sverige har m\u00e5nga varnat f\u00f6r reformert teologi och menat att kalvinism \u00e4r farlig.. man kan se sp\u00e5r av denna kritik i uggleupplagan av nordisk familjebok. mycket beror detta p\u00e5 den lutherska teologi som dominerat i sverige sedan reformationen. i den svenska reformationen blev \u00f6verg\u00e5ngen fr\u00e5n katolicism till luthersk statskyrka en utdragen process som delvis motarbetades dels av johan iii som f\u00f6redrog reformkatolicismen, samt karl ix, som tilltalades av kalvinismen. ett kyrkom\u00f6te i stockholm avvisade kalvinismen 1565. det ans\u00e5gs att den s\u00e5 kallade kryptokalvinismen hade en m\u00e4ktig f\u00f6rk\u00e4mpe och gynnare i karl ix. kryptokalvinismen var en inom den lutherska kyrkan framtr\u00e4dande riktning, som, under sken av \u00e4kta lutherdom, s\u00f6kte bana v\u00e4g f\u00f6r den kalvinska nattvardsl\u00e4ran. f\u00f6r denna bedrevs vid denna tid runt om i tyskland ivrig propaganda och enskilda tidigare lutherska omr\u00e5den, s\u00e5som bremen och pfalz, \u00f6vergick sm\u00e5ningom helt till kalvinismen. den svenska reformationen anses inte som avslutad f\u00f6rr\u00e4n vid uppsala m\u00f6te 1593, d\u00e5 augsburgska bek\u00e4nnelsen antogs som rikets l\u00e4ra och man beslutade sig f\u00f6r att \u00e5terg\u00e5 till laurentius petris kyrkoordning fr\u00e5n 1571. den enda kyrkliga l\u00e4ra som skulle till\u00e5tas var lutherdom - kalvinism, katolicism och zwinglism f\u00f6rbj\u00f6ds. det fanns allts\u00e5 under reformationen svensk kalvinism som under luthersk renl\u00e4righetsiver lagstiftades bort.\n\n\n==== reformert inflytande i 1800-talets folkv\u00e4ckelser ====\ntillsammans med pietistiska r\u00f6relser gav baptismen en folklig v\u00e4ckelse som sl\u00e4pptes loss n\u00e4r konventikelplakatet avskaffades 1858 och det blev till\u00e5tet med b\u00f6nem\u00f6ten i hemmen. det finns de som ser ett reformert inflytande i v\u00e4ckelsens centralgestalt carl olof rosenius, ett inflytande som kanske kom fr\u00e5n metodistpredikanten george scott.. \u00e4ven i svenska missionsf\u00f6rbundets paul petter waldenstr\u00f6m finns ett reformert inflytande. i nordisk familjebok skriver man \u00e5r 1921 f\u00f6ljande:\n\n\"efter uteslutningen ur evangeliska fosterlandsstiftelsen beh\u00f6fde w:s v\u00e4nner ett nytt enande organ. d\u00e5 visade det sig, huru det reformerta inflytandet genom metodister och baptister p\u00e5 v\u00e4ckelser\u00f6relsen burit frukt. w:s slagord: \"hvar st\u00e5r det skrifvet?\" \u00e4r pr\u00e4gladt af reformert lagiskhet och icke af luthersk evangelisk frihet.\"\n\n\n=== reformerta samfund i norden ===\nevangelisk-reformerta kyrkan, svenska f\u00f6rsamlingar i tran\u00e5s och \u00e5kersberga som bek\u00e4nner sig till westminstersynodens trosbek\u00e4nnelser.\nfranska reformerta kyrkan , grundad av franska kalvinister (hugenotter), i stockholm p\u00e5 1700-talet, delvis var dessa flyende fr\u00e5n hugenottkrigen. har sedan 1984 organisatoriska kopplingar till svenska missionskyrkan.\nden reformerte synode i danmark, synoden fungerar som ett slags paraplyorganisation f\u00f6r fyra reformerta f\u00f6rsamlingar i danmark, med var sitt spr\u00e5k. en dansktalande f\u00f6rsamlingen i fredericia, fr\u00e5n 1736. i k\u00f6penhamn finns en fransk, en tysk och en koreansk f\u00f6rsamling.\n\n\n=== samfund med reformerta inslag ===\nsvenska missionskyrkans tradition av ekumenik och frihet g\u00f6r att det kan vara sv\u00e5rt att placera missionskyrkan p\u00e5 den teologiska kartan. samtidigt som missionskyrkan \u00e4r medlem i reformerta kyrkornas v\u00e4rldsallians finns delar i dess teologi och praktik som visar ett arv fr\u00e5n luther snarare \u00e4n fr\u00e5n calvin. historiskt har man haft utbyte med kongregationalistkyrkan.. f\u00f6r missionsf\u00f6rbundet var medlemskapet i internationella kongregationalistr\u00e5det mer en fr\u00e5ga om kongregationalism som princip och styrelses\u00e4tt som var i centrum \"inte s\u00e5 mycket den reformert inriktade bek\u00e4nnelsen\". svenska missionsf\u00f6rbundet blev medlemmar i reformerta kyrkornas v\u00e4rldsallians 1971. man s\u00e5g vissa problem med att vara i samma organisation som presbyterianska samfund, det var \"vissa nationella kyrkors stats- eller folkkyrkor, de reformerta bek\u00e4nnelsedokumentens f\u00f6rpliktigande karakt\u00e4r, l\u00e4ran om predestinationen\" samt risken att \u00e4ventyra ekumeniska relationer, efter vidare efterforskningar valde man att s\u00f6ka medlemskap.. teologen lars lindberg har varit en viktig medlare av reformerta karl barths teologi in i missionsf\u00f6rbundet, \u00e4ven om karl barth inte \"blivit svenska missionskyrkans normalteolog\"svenska baptistsamfundet. reformert t\u00e4nkande har haft inflytande p\u00e5 baptismens utveckling. baptisternas v\u00e4rldsallians och reformerta kyrkornas v\u00e4rldsallians menar att inflytande varit mycket stort \u00e4nda sedan reformationen, i en rapport skriver man: \"it is interesting to observe that historically the theology of calvin and zwingli has had a very great influence on the development of baptist thinking since the reformation.\" . redan p\u00e5 1600-talet finns baptister i london som har f\u00f6rbindelser med mennoniter och d\u00e4rf\u00f6r har en arminiansk f\u00f6rsoningsl\u00e4ra. samtidigt framg\u00e5r tydligt av trosbek\u00e4nnelsen \"london confession\" fr\u00e5n 1644 att det fanns kalvinistiska baptister i england vid den tiden. i baptismen har det d\u00e4rf\u00f6r \u00e4nda fr\u00e5n 1600-talet funnits b\u00e5de kalvinistister och de som f\u00f6respr\u00e5kat arminianism. i ett av de st\u00f6rsta baptistsamfunden, det amerikanska southern baptist convention \u00e4r ca 10% av pastorerna kalvinister.. till sverige kom baptismen 1848 med ett ursprung i kontinental baptism samt svensk lutherdom. samtidigt har internationellt utbyte med mer reformerta baptister givit sp\u00e5r i svenska baptistsamfundet. exempel p\u00e5 detta \u00e4r \u00f6verste k.o. broady som var betelseminariet f\u00f6rste rektor fr\u00e5n grundandet 1866 till 1906, och i viss m\u00e5n anders wiberg, b\u00e5da hade tillbringat tid i usa och broady hade sin utbildning vid madison university (nu colgate university) i staten new york och de tog b\u00e5da med en del av den ofta mer reformerta amerikanska baptismen.\n\n\n== viktiga personer i reformert teologi ==\njean calvin\njohn knox\nhuldrych zwingli\njacques saurin\ncharles spurgeon\nbenjamin breckinridge warfield\nkarl barth\nj.i. packer\nrobert charles sproul redakt\u00f6r f\u00f6r reformation study bible.\njohn f. macarthur\nlars lindberg\njan van herboville, som blev en av de ledande kalvinistiska personerna i sverige under 1560-talet. han kom till sverige mars 1558\njohan \u00e5kerberg, som blev delaktig ledare av de mennoniter som hade f\u00f6rbindelser i london under 1550-talet.\n\n\n== referenser ==\n\n\n=== noter ===\n\n\n=== k\u00e4llor ===\nreformerta kyrkan i nordisk familjebok (andra upplagan, 1915)\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, reformed churches, 8 juli 2008.\n\n\n== externa l\u00e4nkar ==\nkort och enkel f\u00f6rklaring av den reformerta tron av bb warfield\nworld alliance of reformed churches, officiell webbplats f\u00f6r reformerta kyrkornas v\u00e4rldsallians\nevangelisk-reformerta kyrkan finns i tran\u00e5s sverige\nwestminsterbek\u00e4nnelsen p\u00e5 svenska\nfranska reformerta kyrkan finns i stockholm\nthe baptist confession of faith 1689 - med mindre \u00e4ndringar av c. h. spurgeon \nreformerta kyrkor i danmark"