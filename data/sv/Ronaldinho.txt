"ronaldo de assis moreira, f\u00f6dd 21 mars 1980 i porto alegre, brasilien, mer k\u00e4nd som ronaldinho eller ronaldinho ga\u00facho, \u00e4r en brasiliansk f\u00f6re detta fotbollsspelare som \u00e5r 2004 och 2005 utn\u00e4mndes till v\u00e4rldens b\u00e4sta fotbollsspelare. k\u00e4nd f\u00f6r att allt som oftast spela med ett leende p\u00e5 l\u00e4pparna k\u00e4nnetecknades hans spelstil under de framg\u00e5ngsrika \u00e5ren av kvalificerad teknik i h\u00f6gt tempo i kombination med en god speluppfattning och ett v\u00e4l utvecklat sinne f\u00f6r att skapa m\u00e5lchanser \u00e5t sig sj\u00e4lv eller medspelarna.brasilianaren, som vann vm-guld med brasilien 2002, har spelat f\u00f6r klubbar som paris saint-germain, ac milan och barcelona. med de sistn\u00e4mnda blev champions league-titeln \u00e5r 2006 h\u00f6jdpunkten p\u00e5 klubblagskarri\u00e4ren.\nronaldinho var under ett flertal \u00e5r under 2000-talet en av v\u00e4rldens allra st\u00f6rsta fotbollsstj\u00e4rnor. detta illustreras v\u00e4l av att brassen var omslagsfigur till de popul\u00e4ra och \u00f6ver v\u00e4rlden spridda tv-spelen fr\u00e5n ea sports under ett flertal \u00e5r: fifa football 2004, fifa 06, fifa 07, fifa 08 och fifa 09.ronaldinho \u00e4r sedan februari 2017 klubbambassad\u00f6r f\u00f6r barcelona.\n\n\n== biografi ==\nronaldo de assis moreira f\u00f6ddes i porto alegre, huvudstaden i rio grande do sul. hans mor, dona miguelina, \u00e4r en f\u00f6re detta s\u00e4ljare som studerade f\u00f6r att bli sjuksk\u00f6terska. hans far, jo\u00e3o, var svetsare och fotbollsspelare i den lokala klubben ec cruzeiro (ej att f\u00f6rv\u00e4xla med cruzeiro eg), men dog av en hj\u00e4rtattack 42 \u00e5r gammal och hittades livl\u00f6s i en swimmingpool n\u00e4r ronaldinho var \u00e5tta \u00e5r. mamma miguelina slet f\u00f6r att f\u00f6rs\u00f6ka ta ronaldo, hans bror roberto och hans syster deisi fr\u00e5n favelan till ett b\u00e4ttre och lyckligare liv, och efter att ronaldos \u00e4ldre bror roberto assis skrivit kontrakt med gr\u00eamio, flyttade familjen fr\u00e5n slummen till ett mer v\u00e4lbest\u00e4llt hem i medelklasskvarteret villa nova, tv\u00e5 mil s\u00f6der om porto alegre. det var en g\u00e5va fr\u00e5n gr\u00eamio f\u00f6r att \u00f6vertyga roberto att stanna i klubben. robertos karri\u00e4r avslutades p\u00e5 grund av en sv\u00e5r kn\u00e4skada.ronaldos f\u00e4rdigheter i fotboll b\u00f6rjade blomstra p\u00e5 ett tidigt stadium och han fick smeknamnet ronaldinho eftersom han som ung var liten och tunn och ofta var den yngsta och minsta spelaren i ungdomsmatcherna. han utvecklade ett intresse f\u00f6r f\u00fatsal och strandfotboll, som senare utvidgades till ett intresse f\u00f6r st\u00f6rre organiserad fotboll. det var p\u00e5 stranden han utvecklade sin enast\u00e5ende teknik. hans f\u00f6rsta kontakt med media kom vid tretton \u00e5rs \u00e5lder n\u00e4r han gjorde alla 23 m\u00e5l i en 23-0-seger mot ett lokalt klubblag. redan i \u00f6vre ton\u00e5ren kallades ronaldinho f\u00f6r en supertalang och sp\u00e5ddes g\u00e5 en lysande framtid till m\u00f6tes. han blev juniorv\u00e4rldsm\u00e4stare med brasilien som sjutton\u00e5ring.idag \u00e4r roberto ronaldinhos manager och agent. \"han \u00e4r min idol. han har hj\u00e4lpt mig hela v\u00e4gen under min karri\u00e4r\", har ronaldinho sagt. hans syster, deisi, fungerar som hans pressekreterare. ronaldinho blev pappa f\u00f6r f\u00f6rsta g\u00e5ngen den 25 februari 2005, d\u00e5 den brasilianska tv-showdansaren jana\u00edna nattielle viana de mendes fick en son, d\u00f6pt jo\u00e3o, efter ronaldinhos bortg\u00e5ngne far. om fadern har han sagt: \"n\u00e4r jag g\u00f6r m\u00e5l tittar jag alltid mot himlen. d\u00e5 k\u00e4nner jag att han \u00e4r vid min sida och hj\u00e4lper mig\". ronaldinho avslutade sitt f\u00f6rh\u00e5llande med jana\u00edna mendes kort efter jo\u00e3os f\u00f6dsel.i b\u00f6rjan av juni 2005 avsl\u00f6jade en brasiliansk tidning att ronaldinhos mamma miguelina skulle kidnappas, och att ronaldinho d\u00e4rf\u00f6r tvingats f\u00f6rst\u00e4rka skyddet f\u00f6r sig och sina familjemedlemmar. p\u00e5 ett f\u00e4ngelse i porto alegre, d\u00e4r delstatens tyngst belastade brottslingar sitter, hade brasiliansk polis hittat en detaljerad plan p\u00e5 hur miguelina skulle kidnappas. miguelina befann sig vid denna tidpunkt p\u00e5 bes\u00f6k hos ronaldinho i barcelona och var aldrig i akut fara.den 8 februari 2023 meddelade ronaldinho att hans son, jo\u00e3o mendes, skrivit p\u00e5 f\u00f6r fc barcelonas ungdomsakademi.\n\n\n== klubbkarri\u00e4r ==\n\n\n=== tidig karri\u00e4r ===\nronaldinhos karri\u00e4r b\u00f6rjade i gr\u00eamios ungdomslag under tr\u00e4naren celso roth, som bara l\u00e4t honom spela p\u00e5 grund av de enorma p\u00e5tryckningarna fr\u00e5n klubbens fans. han gjorde sin a-lagsdebut under 1998 \u00e5rs copa libertadores. \u00e5r 2001 visade arsenal intresse f\u00f6r att kontraktera ronaldinho, men flytten kollapsade sedan han inte kunde f\u00e5 ett arbetstillst\u00e5nd, eftersom han var en icke-eu-spelare som dessutom inte spelat tillr\u00e4ckligt med internationella matcher. han funderade \u00f6ver att g\u00e5 till skotska premier league-klubben st. mirren, vilket aldrig h\u00e4nde p\u00e5 grund av hans misst\u00e4nkta inblandning i en skandal med falska pass i brasilien. ronaldinho tecknade slutligen ett fem\u00e5rigt avtal med paris saint-germain. \u00f6verg\u00e5ngen blev till en segsliten strid d\u00e4r ronaldinho fick sitta p\u00e5 b\u00e4nken i sex m\u00e5nader medan tvisten avgjordes. 60 miljoner kronor fick den franska klubben betala.under s\u00e4songen 2001/2002 menade psg:s tr\u00e4nare luis fernandez att ronaldinho var alltf\u00f6r inriktad p\u00e5 det parisiska nattlivet i st\u00e4llet f\u00f6r p\u00e5 fotbollen, och klagade p\u00e5 att hans semestrar i brasilien aldrig slutade p\u00e5 schemalagd tid. fransmannen uppt\u00e4ckte inte ronaldinhos fulla potential och satte heller inte den tilltro till ronaldinho, som denne hade beh\u00f6vt f\u00f6r att lyckas i sin f\u00f6rsta europeiska klubb efter den trassliga \u00f6verg\u00e5ngen fr\u00e5n gr\u00eamio. han visade ofta sitt missn\u00f6je med att s\u00e4tta ronaldinho p\u00e5 b\u00e4nken. \u00e5r 2003, mindre \u00e4n tv\u00e5 \u00e5r i psg, klargjorde ronaldinho att han ville l\u00e4mna klubben efter psg:s misslyckande med att kvalificera sig f\u00f6r europeiskt spel. barcelona, manchester united och real madrid var inte sena att reagera p\u00e5 ronaldinhos \u00f6nskan att s\u00f6ka lyckan n\u00e5gon annanstans. han spelade med nummer 10 i psg.\n\n\n=== barcelona ===\nden 19 juli 2003 v\u00e4rvade barcelona ronaldinho f\u00f6r 21 miljoner pund. n\u00e4r barcelona k\u00f6pte ronaldinho var det i stark konkurrens med manchester united. barcelonas nytilltr\u00e4dde president joan laporta hade lovat klubbens medlemmar att v\u00e4rva david beckham, men n\u00e4r denne ist\u00e4llet gick till rivalerna real madrid satsade man allt p\u00e5 att f\u00e5 ronaldinho. ronaldinho fick tr\u00f6jnummer 10 i sin nya klubb.\nronaldinho vann sin f\u00f6rsta ligatitel s\u00e4songen 2004/2005 och utn\u00e4mndes till v\u00e4rldens b\u00e4sta fotbollsspelare den 20 december 2004. den 8 mars 2005 slogs barcelona ut fr\u00e5n uefa champions league efter en f\u00f6rlust mot chelsea i f\u00f6rsta utslagningsrundan. ronaldinho gjorde b\u00e5da m\u00e5len i 4-2-f\u00f6rlusten.\nden 19 november 2005 gjorde ronaldinho tv\u00e5 m\u00e5l d\u00e5 barcelona besegrade real madrid med tre m\u00e5l i den f\u00f6rsta av tv\u00e5 el cl\u00e1sico-matcher. f\u00f6r detta fick han st\u00e5ende ovationer fr\u00e5n madridpubliken. \"det \u00e4r inte m\u00e5nga g\u00e5nger man f\u00e5r uppleva n\u00e5got s\u00e5nt\" sade ronaldinho till spanska tidningar efter matchen. robinho sade att han aldrig hade sett ronaldinho spela b\u00e4ttre. barcelona slog ut benfica i kvartsfinalerna i champions league 2005/2006 med en 2-0-seger, och ronaldinho gjorde ett av m\u00e5len efter att tidigt i matchen ha missat en straff. efter en 1-0-vinst i semifinalen mot ac milan, d\u00e4r ronaldinho assisterade ludovic giuly, gick barcelona vidare till finalen, som de vann den 17 maj 2006 med en 2-1-seger \u00f6ver arsenal p\u00e5 stade de france. tv\u00e5 veckor tidigare hade barcelona s\u00e4krat sin andra raka la liga-titel efter en 1-0-vinst \u00f6ver celta vigo och ronaldinho vann d\u00e4rmed sin f\u00f6rsta karri\u00e4rdubbel. efter att ha gjort 26 m\u00e5l under s\u00e4songen 2005/2006 valdes ronaldinho in i uefa team of the year f\u00f6r tredje \u00e5ret i rad i januari 2006.\nronaldinho svarade f\u00f6r en mellans\u00e4song 2006/2007 och n\u00e5dde inte upp till samma klass som tidigare i barcelona. trots det lyckades han g\u00f6ra 21 m\u00e5l och bar hela barcelona p\u00e5 sina axlar n\u00e4r eto'o och messi var skadade. samtidigt blev ronaldinho nu efter flera \u00e5r i spanien spansk medborgare. trots dubbelt medborgarskap var det aldrig tal om att byta landslag f\u00f6r brassen. formen sj\u00f6nk rej\u00e4lt under 2007/2008, han h\u00e5nades f\u00f6r fetma, hade stora skadebekymmer och ryktades under vinteruppeh\u00e5llet vara p\u00e5 v\u00e4g bort till bland annat ac milan och chelsea. milans vicepresident adriano galliani p\u00e5pekade dock att ronaldinho \"inte kommer till milan om inte barcelona s\u00e4nker sitt utg\u00e5ngspris\". manchester citys \u00e4gare thaksin shinawatra uppgav den 6 juni att klubben var intresserad av att v\u00e4rva honom, men sven-g\u00f6ran eriksson tonade ned ryktena som kopplade ihop ronaldinho med en eventuell flytt till manchester city, detta trots att barcelonastj\u00e4rnans bror och agent roberto assis varit i manchester i samband med en av citys matcher mot chelsea f\u00f6r att diskutera en eventuell \u00f6verg\u00e5ng. citys ordf\u00f6rande garry cook verkade dock vara p\u00e5 v\u00e4g att tappa t\u00e5lamodet och sade till daily mail att \"vi kommer definitivt inte sitta och v\u00e4nta p\u00e5 att ronaldinho tar ett beslut\". roberto assis tr\u00e4ffade \u00e4ven representanter f\u00f6r den amerikanska mls-klubben los angeles galaxy, som rapporterades ha bjudit 30 miljoner euro (270 miljoner kronor) och ett kontrakt v\u00e4rt 170 miljoner per \u00e5r f\u00f6r att f\u00e5 loss ronaldinho. assis klargjorde emellertid: \"jag utesluter helt galaxy som en m\u00f6jlighet\", och \"jag skulle s\u00e4ga att det \u00e4r 80 till 90 procents chans att han (ronaldinho) kommer spela i milan\". \"i mitt arbete \u00e4r det vanligt att jag reser runt\", sade han som svar p\u00e5 att han synts i s\u00e5v\u00e4l italien som england.ronaldinho och lagkamraten lionel messi ledde den 28 juni ett varsitt lag med internationella storstj\u00e4rnor, i en match som var en del av en antirasism-kampanj i venezuela. matchen slutade lika, 7-7. ronaldinho gjorde ett par m\u00e5l och tv\u00e5 assist i vad som skulle komma att bli hans sista match som barcelonaspelare. med barcelona vann han spanska ligan (la primera divisi\u00f3n) 2005 och 2006, champions league 2006, spanska supercupen 2005/2006, 2006/2007, samt den katalanska cupen 2003/2004, 2004/2005 och 2006/2007.\n\n\n=== milan ===\nden 17 juli 2008 skrev ronaldinho p\u00e5 ett kontrakt med italienska ac milan som str\u00e4ckte sig till den 30 juni 2011 och som ger honom 65 miljoner kronor om \u00e5ret. han kunde, om han hade valt att f\u00f6rl\u00e4nga kontraktet, tj\u00e4na 80 miljoner kronor om \u00e5ret fram till 2012. \u00f6verg\u00e5ngssumman var 21 miljoner euro och hade m\u00f6jlighet att v\u00e4xa med 4 miljoner till, om milan hade lyckats kvalificera sig f\u00f6r 2009-2010 \u00e5rs champions league. manchester city var en av klubbarna som var beredda att betala stora pengar f\u00f6r att brasilianen skulle skriva p\u00e5, men det blev till slut milan f\u00f6r ronaldinho. ronaldinho har sagt, att \"varje dag som g\u00e5r k\u00e4nner jag mig mer hemma i milan. detta \u00e4r mitt nya hem och jag trivs v\u00e4ldigt bra h\u00e4r\".ac milans marknadsv\u00e4rde \u00f6kade med inte mindre \u00e4n 31 procent n\u00e4r ronaldinho v\u00e4rvades fr\u00e5n bar\u00e7a. \"v\u00e4rvningen av ronaldinho var aldrig n\u00e5gon chansning. jag ser honom som en fantastisk spelare och vi \u00e4r fortfarande \u00f6verraskade \u00f6ver att vi inte fick n\u00e5gon riktig konkurrens vid k\u00f6pet\", sade adriano galliani. brassestj\u00e4rnan kak\u00e1 sade att \"det kommer att bli ett n\u00f6je att spela med ronaldinho\". och alexandre pato sade i en intervju med gazzetta dello sport att \"nu n\u00e4r han \u00e4r h\u00e4r kan vi vinna allt\". ronaldinho spelade i milan med nummer 80 p\u00e5 ryggen i milan, detta baserat p\u00e5 sitt f\u00f6delse\u00e5r. han ville f\u00f6rst ha tr\u00f6ja nummer 10, som tillh\u00f6r clarence seedorf. alberto gilardinos gamla tr\u00f6jnummer, 11, l\u00e5g annars n\u00e4rmast till hands f\u00f6r ronaldinho. marco borriello fick dock numret d\u00e5 han kom tillbaka fr\u00e5n genoa dit han varit utl\u00e5nad.ronaldinho gjorde sitt f\u00f6rsta m\u00e5l f\u00f6r milan i en 1-0-vinst i derbyt mot inter den 28 september 2008. det var ett n\u00e4rmast unikt m\u00e5l f\u00f6r ronaldinho d\u00e5 han satte dit bollen med huvudet. den 19 oktober blev ronaldinho tv\u00e5m\u00e5lsskytt n\u00e4r milan besegrade sampdoria med 3-0. 1-0 kom p\u00e5 straff i den 56:e minuten och 10 minuter senare avslutade ronaldinho med ett diagonalskott l\u00e4ngs marken efter v\u00e4ggspel med kak\u00e1. m\u00e5ltjuven filippo inzaghi gjorde slutligen 3-0 och fastst\u00e4llde matchresultatet. ronaldinho var senare b\u00e4nkad n\u00e4r milan m\u00f6tte holl\u00e4ndska heerenveen i uefacupen. den 6 november fick han dock spela och gjorde det vinnande m\u00e5let mot portugisiska braga, med ett fantastiskt skott i den 93:e matchminuten. den 9 november s\u00e5g det l\u00e4nge ut som om ronaldinho skulle bli matchhj\u00e4lte mot lecce efter att distinkt slagit in ett ledningsm\u00e5l i den 79:e minuten. andrea esposito kvitterade dock p\u00e5 \u00f6vertid och matchen slutade oavgjort.han avslutade sin f\u00f6rsta s\u00e4song med milan med 10 m\u00e5l p\u00e5 32 framtr\u00e4danden i samtliga turneringar. under hans andra s\u00e4song i klubben slutade milan p\u00e5 en tredjeplats i ligan och ronaldinho gjorde 12 ligam\u00e5l p\u00e5 36 ligamatcher. under den s\u00e4songen vann han \u00e4ven assistligan i serie a samt kom p\u00e5 delad tolfte plats i m\u00e5lligan. genom sina 11 matcher i milan i b\u00f6rjan av s\u00e4songen 2010/2011 kan han \u00e4ven r\u00e4kna in en scudetto-seger bland sina meriter. innan han sedermera l\u00e4mnade f\u00f6r flamengo (se nedan), hann han delvis g\u00f6ra viss succ\u00e9 tillsammans med nyf\u00f6rv\u00e4rvet zlatan ibrahimovi\u0107 under inledningen av s\u00e4songen, varvid exempelvis italienska la gazetta dello sport talade i huvudrubriker som \"ma che ibrainho\" och \"ibra & dinho show\" etc.\n\n\n=== flamengo ===\nden 11 januari 2011 skrev ronaldinho p\u00e5 ett tre\u00e5rskontrakt med den brasilianska klubben flamengo. den 13 januari 2011 h\u00e4lsades ronaldinho v\u00e4lkommen av n\u00e4rmare 20 000 fans. han gjorde sitt f\u00f6rsta m\u00e5l f\u00f6r flamengo i 3\u20132 vinsten mot boavista den 6 februari 2011.\nden 27 februari vann ronaldinho sin f\u00f6rsta utm\u00e4rkelse i flamengo, ta\u00e7a guanabara. finalen spelades mot boavista och vanns med 1-0 efter att ronaldinho gjort m\u00e5let p\u00e5 frispark. vinsten i ta\u00e7a guanabara tillsammans med vinsten i ta\u00e7a rio gjorde att flamengo tv\u00e5 m\u00e5nader efter den f\u00f6rsta vinsten vann campeonato carioca. den 27 juli 2011 gjorde ronaldinho ett hattrick i flamengos bortavinst mot rivalerna santos med 4-5.\nden 1 juni 2012 br\u00f6t ronaldinho sitt kontrakt med flamengo.\n\n\n=== atletico mineiro ===\nden 4 juni 2012 blev ronaldinho klar f\u00f6r atletico minerio.\nunder sommarens \u00f6verg\u00e5ngsf\u00f6nster 2014 kom atletico mineiro och ronaldinho \u00f6verens om att bryta ronaldinhos kontrakt.\n\n\n=== quer\u00e9taro ===\nden 6 september 2014 skrev ronaldinho p\u00e5 f\u00f6r quer\u00e9taro fc i den mexikanska h\u00f6gstaligan, ett kontrakt som str\u00e4ckte sig \u00f6ver tv\u00e5 \u00e5r.\nronaldinho f\u00f6rklarade sin flytt till mexiko med att han alltid hade blivit bra behandlad av den mexikanska befolkningen.\nhan gjorde sitt f\u00f6rsta m\u00e5l mot guadalajara i sin andra match d\u00e4r quer\u00e9taro till slut kunde vinna med 1\u20134.\ndock blev det ingen lyckad sejour i mexiko, och hans kontrakt med klubben br\u00f6ts efter endast endast \u00e5r. han hade d\u00e5 spelat 23 matcher och gjort \u00e5tta m\u00e5l.\n\n\n=== fluminense ===\nden 11 juli 2015 skrev ronaldinho p\u00e5 ett kontrakt med rio de janeiro-klubben fluminense. d\u00e4r hann han spela 9 matcher utan att g\u00f6ra m\u00e5l, och bli kraftigt kritiserad av fansen, innan han i samf\u00f6rst\u00e5nd med klubben br\u00f6t sitt kontrakt efter bara 3 m\u00e5nader, i september samma \u00e5r.\n\n\n=== slutet p\u00e5 karri\u00e4ren ===\nden 16 januari 2018 meddelade ronaldinho, via sin agent och bror, att han avslutar sin karri\u00e4r som spelare. 2020 greps ronaldinho och avtj\u00e4nade ett 32 dagar l\u00e5ngt f\u00e4ngelsestraff efter att f\u00f6rs\u00f6kt ta sig in i paraguay med falska resehandlingar. \u00e5ret efter hamnade han i en r\u00e4ttstvist med sin exfru. 2020 sl\u00e4pptes filmen the happiest man in the world som \u00e4r biografisk film om ronaldinhos liv med fokus p\u00e5 hans tid i fc barcelona.\n\n\n== internationell karri\u00e4r ==\nronaldinho debuterade f\u00f6r brasiliens landslag den 26 juni 1999 i en match mot lettland som brasilien vann med 3-0. tv\u00e5 dagar senare b\u00f6rjade 1999 \u00e5rs copa am\u00e9rica i vilken ronaldinho gjorde ett m\u00e5l. en vecka efter finalen i copa am\u00e9rica kallades han upp inf\u00f6r 1999 \u00e5rs confederations cup i vilken han gjorde m\u00e5l i varenda match, bland annat ett hattrick i semifinalen mot saudiarabien som brasilien vann med 8-2. ronaldinho missade finalen, som brasilien f\u00f6rlorade med 4-3 mot mexiko, p\u00e5 grund av skada. ronaldinho \u00e4r en av de st\u00f6rsta stj\u00e4rnorna i brasilien tillsammans med adriano, robinho och kak\u00e1 som kallas f\u00f6r  \"quarteta magica\".\n\n\n=== vm 2002 ===\nronaldinho deltog i sitt f\u00f6rsta v\u00e4rldsm\u00e4sterskap vid vm 2002 och bildade en formidabel offensiv med ronaldo lu\u00eds naz\u00e1rio de lima och rivaldo, och gjorde tv\u00e5 m\u00e5l. ett kom i kvartsfinalen mot england den 21 juni, innan han blev utvisad f\u00f6r en d\u00e5lig tackling p\u00e5 f\u00f6rsvararen danny mills. han var avst\u00e4ngd i semifinalen men \u00e5terv\u00e4nde till startelvan inf\u00f6r brasiliens finalmatch mot tyskland, en match som de vann med 2-0 efter tv\u00e5 m\u00e5l av ronaldo lu\u00eds naz\u00e1rio de lima, som blev turneringens skyttekung.\n\n\n=== confederations cup 2005 ===\nhan var lagkapten f\u00f6r brasilien i confederations cup 2005, och blev utsedd till matchens lirare i 4-1-vinsten i finalen den 29 juni mot \u00e4rkerivalerna argentina. tillsammans med mexikanen cuauhtemoc blanco \u00e4r han med sina nio m\u00e5l den b\u00e4sta m\u00e5lg\u00f6raren n\u00e5gonsin i confederations cup. \n\n\n=== vm 2006 ===\ni vm 2006 i tyskland var brasilien storfavoriter att vinna sitt sj\u00e4tte vm-guld, och ronaldinho f\u00f6rv\u00e4ntades bli den store vm-kungen. turneringen blev emellertid ett stort misslyckande f\u00f6r sele\u00e7\u00e3o som \u00e5kte ut redan i kvartsfinalen efter en f\u00f6rlust mot frankrike, d\u00e4r brasilien bara hade ett enda skott p\u00e5 m\u00e5l p\u00e5 hela matchen. detta \u00e4r en av ronaldinhos f\u00e5 motg\u00e5ngar hittills i karri\u00e4ren. han startade i alla brasiliens matcher i detta vm och var en del av den \"magiska kvartetten\" offensiva spelare, tillsammans med adriano, robinho och kak\u00e1. ronaldinho gjorde dock inga m\u00e5l. landslaget kritiserades h\u00e5rt av fansen och i media n\u00e4r de \u00e5terv\u00e4nde till hemlandet. \"m\u00e5nga m\u00e4nniskor v\u00e4ntade p\u00e5 briljanta insatser fr\u00e5n laget och framf\u00f6rallt fr\u00e5n mig\", skrev ronaldinho kort efter p\u00e5 sin hemsida. \"jag beklagar att vi l\u00e4mnade vm utan att vi visade v\u00e5r sanna kapacitet\".\n\n\n=== efter vm ===\nronaldinho har inte f\u00e5tt mycket speltid under den nye f\u00f6rbundskaptenen dunga. han kallades inte upp inf\u00f6r 2007 \u00e5rs copa am\u00e9rica, som vanns av brasilien. han var dock med och spelade os med brasilien 2008. han gjorde det f\u00f6r att komma i form inf\u00f6r serie a-starten. brasilien tog brons i turneringen och ronaldinho gjorde tv\u00e5 m\u00e5l i en 5-0-vinst \u00f6ver nya zeeland. n\u00e4r brasilien i oktober skulle vm-kvalspela mot colombia och venezuela fick ronaldinho inte plats i truppen. dunga sade att \"han beh\u00f6ver mer tr\u00e4ning\".ronaldinho blev inte uttagen i brasiliens 23-mannatrupp till vm 2010, n\u00e5got som brasiliens f\u00f6rbundskapten carlos dunga har f\u00e5tt mycket kritik f\u00f6r.\n\n\n== karri\u00e4rstatistik ==\n\n\n=== klubbstatistik ===\nkorrekt per den 29 juni 2011\n\n\n=== landslagsstatistik ===\nkorrekt per den 20 november 2010\n\n\n== meriter ==\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n=== noter ===\n\n\n== externa l\u00e4nkar ==\nofficiell webbplats (spanska) (portugisiska) (engelska) (katalanska)\nronaldinhos statistik p\u00e5 fifa:s webbplats (engelska)\n19302 p\u00e5 soccerbase (engelska)\nronaldinho p\u00e5 national-football-teams.com (engelska)\n\n wikimedia commons har media som r\u00f6r ronaldinho."