"pierwszy cesarz qin (chi\u0144. qin shi huang; ur. 259 p.n.e., zm. 210 p.n.e.), nazywany czasem po prostu pierwszym cesarzem \u2013 pierwszy w\u0142adca cesarstwa chi\u0144skiego, kt\u00f3ry w 221 r. p.n.e. zjednoczy\u0142 chiny, podbijaj\u0105c kolejno pozosta\u0142e sze\u015b\u0107 pa\u0144stw chi\u0144skich czym zako\u0144czy\u0142 okres walcz\u0105cych kr\u00f3lestw.\npo ustanowieniu cesarstwa d\u0105\u017cy\u0142 do integracji chin, m.in. zunifikowa\u0142 pismo, miary, wagi, walut\u0119, administracj\u0119, gospodark\u0119 i armi\u0119. jest jednak postaci\u0105 kontrowersyjn\u0105, gdy\u017c porz\u0105dek w pa\u0144stwie utrzymywa\u0142, stosuj\u0105c despotyczne metody rz\u0105dzenia, w tym terror.\nzjednoczenie i unifikacja przes\u0105dzi\u0142y o losach chin, kt\u00f3re do dzi\u015b pozostaj\u0105 (w zasadzie) jednym pa\u0144stwem, cho\u0107 rozmiarami dor\u00f3wnuj\u0105 kontynentowi europejskiemu i s\u0105 bardzo zr\u00f3\u017cnicowane j\u0119zykowo oraz etnicznie.\n\n\n== imi\u0119, nazwisko i tytulatura ==\nprzysz\u0142y pierwszy cesarz mia\u0142 na imi\u0119 zheng (chi\u0144. \u653f), dlatego przez historyk\u00f3w jest cz\u0119sto okre\u015blany jako kr\u00f3l zheng. nie jest to jednak poprawne po\u0142\u0105czenie, bo imi\u0119 u\u017cywane by\u0142o wy\u0142\u0105cznie przez cz\u0142onk\u00f3w najbli\u017cszej rodziny. podobnie niehistoryczny jest tytu\u0142 ksi\u0105\u017c\u0119 zheng (do czasu wst\u0105pienia na tron). przed zjednoczeniem chin w\u0142adca by\u0142 znany swoim poddanym po prostu jako kr\u00f3l qinu.\ninn\u0105 utart\u0105, acz historycznie niepoprawn\u0105 form\u0105 podawania imienia kr\u00f3la, jest \u0142\u0105czenie go z nazwiskiem rodowym (xing) \u2013 ying zheng (\u8d0f\u653f). w przeciwie\u0144stwie do czas\u00f3w obecnych, w \u00f3wczesnych chinach imienia i nazwiska nie u\u017cywano \u0142\u0105cznie. jego przydomek (shi) \u2013 zhao (chi\u0144. \u8d99), wywodzi\u0142 si\u0119 od pa\u0144stwa zhao, w kt\u00f3rym przyszed\u0142 na \u015bwiat. przez sobie wsp\u00f3\u0142czesnych by\u0142o okre\u015blany jako zhao zheng (co na j\u0119zyk polski mo\u017cna przet\u0142umaczy\u0107 r\u00f3wnie\u017c jako \u201ezheng z zhao\u201d).\npo zjednoczeniu chin w\u0142adca przyj\u0105\u0142 nowy, wymy\u015blony przez siebie tytu\u0142 \u2013 huangdi (\u7687\u5e1d). powsta\u0142 on z po\u0142\u0105czenia termin\u00f3w huang (\u7687) oraz di (\u5e1d; por. trzech czcigodnych i pi\u0119ciu cesarzy). termin huangdi mia\u0142 by\u0107 nadrz\u0119dny wobec tytu\u0142u wanga, kt\u00f3rym pos\u0142ugiwali si\u0119 chi\u0144scy w\u0142adcy od czas\u00f3w dynastii xia. tytu\u0142 przypomina brzmieniem \u017c\u00f3\u0142tego cesarza (huang di), bo cesarz utrzymywa\u0142, \u017ce jest potomkiem mitycznego w\u0142adcy. obecnie tytu\u0142 huangdi jest u\u017cywany wymiennie z tytu\u0142em huang i na j\u0119zyki europejskie t\u0142umaczony jest jako cesarz.\nw przeciwie\u0144stwie do w\u0142adc\u00f3w p\u00f3\u017aniejszych dynastii, qin shi huang nie mia\u0142 r\u00f3wnie\u017c imienia po\u015bmiertnego, jakim w staro\u017cytnych chinach okre\u015blali zmar\u0142ego m.in. jego potomkowie. cesarz uwa\u017ca\u0142, \u017ce zwyczaj wymy\u015blania imienia po\u015bmiertnego sk\u0142ania\u0142by do oceny zmar\u0142ego, a wi\u0119c i do dyskusji o jego dokonaniach, co nie powinno mie\u0107 miejsca. dlatego uzna\u0142, \u017ce najlepiej b\u0119dzie, je\u015bli sam pozostanie zapami\u0119tany jako pierwszy cesarz, a jego nast\u0119pcy jako drugi cesarz, trzeci cesarz itd.\nuwaga: w polskich i zachodnich publikacjach prasowych cz\u0119sto natkn\u0105\u0107 si\u0119 mo\u017cna na sformu\u0142owanie cesarz qin shi huang(di). z uwagi na to, \u017ce terminy huang i huangdi oznaczaj\u0105 w\u0142a\u015bnie cesarza, jest to pleonazm, r\u00f3wnie b\u0142\u0119dny jak np. \u201ekr\u00f3lowa queen elizabeth\u201d. prawid\u0142owymi synonimami \u201eqin shi huanga\u201d s\u0105 \u201eshi huangdi\u201d, czyli \u201epierwszy cesarz\u201d a tak\u017ce \u201ecesarz qin\u201d itp. zwrot shi huang jest jednak niespotykany, bo nie zachowuje trzysylabowego rytmu (w chi\u0144skim s\u0142owotw\u00f3rstwie rytm odgrywa wa\u017cn\u0105 rol\u0119).\n\n\n== \u017cyciorys ==\n\n\n=== pochodzenie i dzieci\u0144stwo ===\nwed\u0142ug sima qiana ojcem ying zhenga by\u0142 zichu, syn kr\u00f3la zhaoxianga i nast\u0119pca tronu w pa\u0144stwie qin. mia\u0142 sp\u0142odzi\u0107 zhenga w 260 r. p.n.e., przebywaj\u0105c jako zak\u0142adnik w handanie, stolicy s\u0105siedniego pa\u0144stwa zhao. matk\u0105 ch\u0142opca by\u0142a na\u0142o\u017cnica l\u00fc buweia, bogatego miejscowego kupca, kt\u00f3ry zaprzyja\u017ani\u0142 si\u0119 z zak\u0142adnikiem. sima qian pisze: \"spodoba\u0142a mu si\u0119 ona i wzi\u0105\u0142 j\u0105 za \u017con\u0119. ona to w\u0142a\u015bnie urodzi\u0142a pierwszego cesarza\". dziecko przysz\u0142o na \u015bwiat w 259 r. p.n.e. w pierwszym miesi\u0105cu kalendarza ksi\u0119\u017cycowego zwanym zheng (\u6b63), dlatego zichu nada\u0142 mu homofoniczne imi\u0119 zheng (\u653f).\nwed\u0142ug innej wersji to sam l\u00fc buwei by\u0142 ojcem przysz\u0142ego cesarza, a zichu uzna\u0142 go za swego nast\u0119pc\u0119 na skutek intrygi kupca. niekt\u00f3rzy badacze uwa\u017caj\u0105 jednak, \u017ce wersj\u0119 t\u0119 rozpowszechniali konfucjani\u015bci, ju\u017c po doj\u015bciu zhenga do w\u0142adzy. rozpuszczaj\u0105c plotki o jego niegodnym pochodzeniu, mieli si\u0119 m\u015bci\u0107 za prze\u015bladowania, kt\u00f3rym ich podda\u0142 po ustanowieniu cesarstwa.\n\n\n=== wst\u0105pienie na tron i podb\u00f3j chin ===\nzheng zasiad\u0142 na tronie pa\u0144stwa qin w 247 r. p.n.e., jako trzynastoletni ch\u0142opiec. pocz\u0105tkowo funkcj\u0119 kanclerza na jego dworze pe\u0142ni\u0142 l\u00fc buwei (wedle legendy jego faktyczny ojciec), kt\u00f3rego w 246 r. p.n.e. zast\u0105pi\u0142 w\u0142asny protegowany, li si. pe\u0142ni\u0119 w\u0142adzy na dworze kr\u00f3l obj\u0105\u0142 w 238 r. p.n.e. po osi\u0105gni\u0119ciu pe\u0142noletnio\u015bci.\narmi\u0105 qinu dowodzili mang ao, wang qi oraz ksi\u0105\u017c\u0119 biao. tu\u017c po przej\u0119ciu samodzielnych rz\u0105d\u00f3w zheng musia\u0142 zd\u0142awi\u0107 bunt. w 235 r. p.n.e. uda\u0142o mu si\u0119 wyzwoli\u0107 spod kurateli nadal wp\u0142ywowego l\u00fc buweia i w 234 r. rozpocz\u0105\u0142 wielk\u0105 kampani\u0119 wojenn\u0105.\nju\u017c w 233 r. w\u0142adca pa\u0144stwa han by\u0142 got\u00f3w uzna\u0107 zwierzchnictwo qinu, ale zheng zmierza\u0142 do obalenia porz\u0105dku feudalnego i budowy scentralizowanego organizmu pa\u0144stwowego. w 230 r. anektowa\u0142 han.\nw b\u0142yskawicznym tempie podbija\u0142 kolejne kr\u00f3lestwa. w 228 r. pad\u0142o zhao, w 225 r. wei, a w 223 r. chu, p\u00f3\u0142 wieku wcze\u015bniej zepchni\u0119te na ziemie dzisiejszej prowincji anhui. rok p\u00f3\u017aniej upad\u0142o yan na wschodzie, a w 221 r. ostatnie z wielkich kr\u00f3lestw staro\u017cytnych chin \u2013 qi. w ten spos\u00f3b nast\u0105pi\u0142 kres epoki walcz\u0105cych kr\u00f3lestw.\n\n\n=== edykt o podboju chin ===\npodbiwszy wszystkie chi\u0144skie ziemie, kr\u00f3l \u2013 jak pisze sima qian \u2013 wyda\u0142 edykt skierowany do swych radc\u00f3w i cenzor\u00f3w. w dokumencie uzasadnia\u0142 podb\u00f3j niegodziwym traktowaniem swej osoby ze strony pokonanych w\u0142adc\u00f3w, a tak\u017ce dopomina\u0142 si\u0119 o zmian\u0119 przys\u0142uguj\u0105cego mu dotychczas tytu\u0142u wanga (kr\u00f3la). wed\u0142ug sima qiana dokument brzmia\u0142 nast\u0119puj\u0105co:\nniegdy\u015b kr\u00f3l hanu odda\u0142 mi swoj\u0105 ziemi\u0119 i sw\u0105 piecz\u0119\u0107 prosz\u0105c, by m\u00f3g\u0142 zosta\u0107 moim lennikiem. p\u00f3\u017aniej jednak sprzeniewierzy\u0142 si\u0119 temu uk\u0142adowi, po\u0142\u0105czy\u0142 si\u0119 z krajami zhao i wei i bunt podni\u00f3s\u0142 przeciw krajowi qin. dlatego te\u017c powiod\u0142em moje wojska i \u015bmierci\u0105 ukara\u0142em buntownik\u00f3w. wzi\u0105\u0142em do niewoli ich kr\u00f3la. s\u0105dzi\u0142em, \u017ce tak b\u0119dzie dobrze i \u017ce mo\u017ce b\u0119d\u0119 m\u00f3g\u0142 zaprzesta\u0107 wojen.\nkr\u00f3l zhao przys\u0142a\u0142 swego doradc\u0119 li mou, aby zawar\u0142 z nami sojusz. dlatego te\u017c zwr\u00f3ci\u0142em kr\u00f3lowi zhao jego syna, kt\u00f3rego by\u0142 mi da\u0142 jako zak\u0142adnika. lecz on sprzeniewierzy\u0142 si\u0119 uk\u0142adowi i bunt wznieci\u0142 na ziemiach taiyuanu. dlatego te\u017c ruszy\u0142em z mym wojskiem, \u015bmierci\u0105 ukara\u0142em buntownik\u00f3w i wzi\u0105\u0142em ich kr\u00f3la. lecz oto jia, syn kr\u00f3lewskiego domu zhao, sam si\u0119 og\u0142osi\u0142 kr\u00f3lem taiu. dlatego te\u017c zawo\u0142a\u0142em moje wojska, uderzy\u0142em na niego i zmia\u017cd\u017cy\u0142em go.\nkr\u00f3l wei pocz\u0105tkowo pragn\u0105\u0142 zawrze\u0107 uk\u0142ad z krajem qin i podda\u0107 si\u0119 nam, lecz p\u00f3\u017aniej spiskowa\u0142 z krajami han i zhao, chc\u0105c napa\u015b\u0107 na kraj qin. \u017co\u0142nierze i oficerowie kr\u00f3lestwa qin ukarali go \u015bmierci\u0105 i pokonali jego kraj.\nkr\u00f3l chu wpierw mi sam w darze z\u0142o\u017cy\u0142 ziemie po\u0142o\u017cone na zach\u00f3d od qingyangu, lecz sprzeniewierzy\u0142 si\u0119 tej umowie i uderzy\u0142 na nasz\u0105 komanderi\u0119 po\u0142udniow\u0105. dlatego te\u017c zawo\u0142a\u0142em moje wojska i ukara\u0142em go. wzi\u0105\u0142em do niewoli kr\u00f3la, a nast\u0119pnie zaj\u0105\u0142em ziemie jego kraju.\nkr\u00f3l yanu w za\u015blepieniu doprowadzi\u0142 do zam\u0119tu. ksi\u0105\u017c\u0119 tan, nast\u0119pca tronu, potajemnie nakaza\u0142 jing ke, by mnie zamordowa\u0142. moi \u017co\u0142nierze i moi oficerowie ukarali go \u015bmierci\u0105 i spustoszyli jego kraj.\nkr\u00f3l qi pos\u0142ucha\u0142 rad hou shenga i zerwa\u0142 stosunki z krajem qin, pragn\u0105c wywo\u0142a\u0107 zam\u0119t. moi \u017co\u0142nierze i oficerowie moi ukarali ich \u015bmierci\u0105, wzi\u0119li do niewoli ich kr\u00f3la i podbili ziemi\u0119 qi.\ntak wi\u0119c ja, pokorny i niewiele znacz\u0105cy, zwo\u0142a\u0142em wojska, by \u015bmierci\u0105 ukara\u0107 buntownik\u00f3w i siewc\u00f3w zam\u0119tu, a znalaz\u0142em oparcie w duchach \u015bwi\u0105tyni przodk\u00f3w moich. owych sze\u015bciu kr\u00f3l\u00f3w ponios\u0142o kar\u0119 za swe zbrodnie. ca\u0142y \u015bwiat jest pobity.\nje\u015bli wi\u0119c teraz tytu\u0142, jakim mnie nazywaj\u0105 nie ulegnie zmianie, nie zostan\u0105 uhonorowane moje zas\u0142ugi, kt\u00f3re m\u00f3g\u0142bym przekaza\u0107 p\u00f3\u017aniejszym pokoleniom. zastan\u00f3wcie si\u0119, panowie, nad tytu\u0142em, jaki nosi\u0107 winien w\u0142adca.\n\n\n=== pierwszy cesarz dynastii qin i jego reformy ===\nw roku 221 p.n.e. zheng og\u0142osi\u0142 si\u0119 pierwszym huangdi \u2013 \u201ecesarzem\u201d. przyst\u0105pi\u0142 do reform maj\u0105cych na celu unifikacj\u0119 pa\u0144stwa i utrwalenie scentralizowanej w\u0142adzy. wybitny ameryka\u0144ski sinolog, john k. fairbank por\u00f3wnuje jego dzie\u0142o do wcze\u015bniejszych o wiek podboj\u00f3w aleksandra wielkiego.\nwykonawc\u0105 woli cesarza by\u0142 kanclerz li si, zwolennik legizmu. obszar kraju podzielono na 36 okr\u0119g\u00f3w wojskowo-administracyjnych (tzw. komanderii), za\u015b odsuni\u0119t\u0105 od w\u0142adzy szlacht\u0119 rodow\u0105 zast\u0105pi\u0142a centralna i lokalna biurokracja, bez prawa dziedziczenia urz\u0119d\u00f3w. w ten spos\u00f3b cesarz stworzy\u0142 tzw. feudalizm biurokratyczny, kt\u00f3ry przes\u0105dzi\u0142 o odmienno\u015bci chin na tle dziej\u00f3w m.in. od europy i japonii. arystokracj\u0119 przesiedlono do stolicy, gdzie nie mog\u0142a zbudowa\u0107 sobie zaplecza do ewentualnego buntu i gdzie \u0142atwiej by\u0142o kontrolowa\u0107 jej poczynania.\nc.p. fitzgerald pisze: feudalna arystokracja zosta\u0142a wyt\u0119piona, szlachta zrujnowana i rozproszona, poszukiwacze przyg\u00f3d wywodz\u0105cy si\u0119 z najni\u017cszych do\u0142\u00f3w spo\u0142ecznych obj\u0119li najwy\u017csze stanowiska. we wschodniej azji a\u017c do naszych czas\u00f3wnie zdarzy\u0142o si\u0119 nic, co mo\u017cna by por\u00f3wna\u0107 z tak olbrzymi\u0105 przemian\u0105.\nca\u0142a bro\u0144 zarekwirowana pokonanym, a niepotrzebna armiom qin zosta\u0142a przetopiona, dzi\u0119ki czemu powa\u017cnie ograniczono ryzyko buntu. r\u00f3wnocze\u015bnie cesarz qin zreorganizowa\u0142 i skonsolidowa\u0142 si\u0142y zbrojne w cesarstwie, po czym wys\u0142a\u0142 wojska na podb\u00f3j s\u0105siednich terytori\u00f3w na p\u00f3\u0142nocy i po\u0142udniu chin. wszystkie te przedsi\u0119wzi\u0119cia wymaga\u0142y ogromnych nak\u0142ad\u00f3w pieni\u0119\u017cnych, kt\u00f3re uzyskiwano g\u0142\u00f3wnie z wysokiego opodatkowania ludno\u015bci ch\u0142opskiej.\nw 216 r. cesarz przeprowadzi\u0142 reform\u0119 agrarn\u0105, kt\u00f3ra w samym pa\u0144stwie qin zosta\u0142a przeprowadzona w latach 350-348 r. p.n.e. zniesiono pa\u0144szczyzn\u0119, kt\u00f3r\u0105 zamieniono na podatek proporcjonalny do uprawianego area\u0142u. ch\u0142opi stali si\u0119 w\u0142a\u015bcicielami ziemi.\n\n\n=== ujednolicenie kraju i spalenie ksi\u0105g ===\nz woli w\u0142adcy ujednolicone zosta\u0142y w ca\u0142ym pa\u0144stwie: pismo, system pieni\u0119\u017cny oraz miar i wag, a nawet rozmiary osi k\u00f3\u0142 woz\u00f3w \u2013 przyj\u0119to normy qin. wed\u0142ug historyk\u00f3w fakt ten ma ogromne znaczenie dla dziej\u00f3w chin, bo dzi\u0119ki ujednoliceniu mog\u0142y si\u0119 one przez wieki odradza\u0107 jako jeden organizm pa\u0144stwowy i nie dosz\u0142o w nich do decentralizacji, takiej jak w europie po upadku rzymu. przyczyni\u0142o si\u0119 do tego m.in. ujednolicone pismo, dzi\u0119ki kt\u00f3remu mieszka\u0144cy odleg\u0142ych zak\u0105tk\u00f3w kraju mogli wymienia\u0107 informacje w\u0142adaj\u0105c r\u00f3\u017cnymi j\u0119zykami/dialektami.\nadministracyjna niwelacja r\u00f3\u017cnic kulturowych mi\u0119dzy staro\u017cytnymi pa\u0144stwami wzbudzi\u0142a wielki op\u00f3r ze strony miejscowych elit. najzagorzalszymi krytykami pierwszego cesarza byli zwolennicy konfucjanizmu \u2013 doktryny zalecaj\u0105cej sprawowanie w\u0142adzy w spos\u00f3b kompletnie odmienny od tego, kt\u00f3remu ho\u0142dowa\u0142 w\u0142adca.\nw 213 r. cesarz og\u0142osi\u0142 spalenie ksi\u0105g, g\u0142\u00f3wnie konfucja\u0144skich, co mia\u0142o ograniczy\u0107 ryzyko rewolty uczonych. 460 z nich nakaza\u0142 \u201ezakopa\u0107 \u017cywcem\". cz\u0119\u015b\u0107 historyk\u00f3w uwa\u017ca, \u017ce ten zwrot oznacza\u0142 po prostu egzekucj\u0119 i ofiary tyrana zosta\u0142y pochowane w stanie zgonu. mimo obiegowej opinii, \u017ce spaleniu uleg\u0142y wszystkie ksi\u0119gi, pozostawiono wszystkie dzie\u0142a praktyczne, skupiaj\u0105c si\u0119 na niszczeniu klasyki konfucja\u0144skiej. warto pami\u0119ta\u0107, \u017ce \u00f3wczesne chi\u0144skie ksi\u0119gi przechowywane by\u0142y na bambusowych deszczu\u0142kach, a nie na papierze, kt\u00f3ry zosta\u0142 wynaleziony najp\u00f3\u017aniej na prze\u0142omie i-ii wieku.\nrozprawa z uczonymi przysporzy\u0142a cesarzowi qinu z\u0142ego imienia w anna\u0142ach. po upadku jego dynastii to w\u0142a\u015bnie konfucjanizm sta\u0142 si\u0119 dominuj\u0105c\u0105 ideologi\u0105 chin, a w\u0142adca kt\u00f3ry go zwalcza\u0142 zosta\u0142 uznany za tyrana.\n\n\n=== budowa wielkiego muru i inne przedsi\u0119wzi\u0119cia in\u017cynieryjne ===\nwprowadzono przymusow\u0105 prac\u0119 i zorganizowano wielkie roboty publiczne, zwi\u0105zane z rozbudow\u0105 wielkiego muru chi\u0144skiego (g\u0142\u00f3wnie wa\u0142y ziemne), budow\u0105 kana\u0142\u00f3w nawadniaj\u0105cych i sieci dr\u00f3g, maj\u0105cych po\u0142\u0105czy\u0107 wszystkie okr\u0119gi ze stolic\u0105. niewykluczone, \u017ce w\u0142a\u015bnie poprzez organizacj\u0119 takich rob\u00f3t w\u0142adca stara\u0142 si\u0119 ukierunkowa\u0107 energi\u0119 podbitej ludno\u015bci.\no ile spalenie ksi\u0105g sprowadzi\u0142o na cesarza niech\u0119\u0107 uczonych, budowa muru przysporzy\u0142a mu niech\u0119ci w\u015br\u00f3d ludu. przez setki lat przetrwa\u0142y opowie\u015bci o ogromnych ofiarach w trakcie budowy. szacuje si\u0119, \u017ce poch\u0142on\u0119\u0142a ona nawet milion istnie\u0144.\nw 215 r. p.n.e. cesarz podj\u0105\u0142 decyzj\u0119 o zabezpieczeniu swego pa\u0144stwa przed barbarzy\u0144skimi plemionami ze step\u00f3w p\u00f3\u0142nocy (nazywanymi w\u00f3wczas hu). w tym celu postanowi\u0142 po\u0142\u0105czy\u0107 w jeden system mury wzniesione wcze\u015bniej przez chi\u0144skie pa\u0144stwa, kt\u00f3re pr\u00f3bowa\u0142y w ten spos\u00f3b odizolowa\u0107 si\u0119 od niebezpiecze\u0144stwa. 214 r. p.n.e. genera\u0142 meng tian odepchn\u0105\u0142 barbarzy\u0144c\u00f3w od rzeki \u017c\u00f3\u0142tej i przyst\u0105piono do budowy wielkiego muru. do tego celu wykorzystano skaza\u0144c\u00f3w, w tym jednego z syn\u00f3w w\u0142adcy. jednocze\u015bnie przyst\u0105piono do rozbi\u00f3rki mur\u00f3w, kt\u00f3re znalaz\u0142y si\u0119 w wewn\u0119trznych granicach pa\u0144stwa, co mia\u0142o je zabezpieczy\u0107 na wypadek bunt\u00f3w.\nrosn\u0105ce obci\u0105\u017cenie ch\u0142opstwa doprowadzi\u0142o do wybuchu bunt\u00f3w ch\u0142opskich, wspieranych przez szlacht\u0119 rodow\u0105 wysiedlon\u0105 wcze\u015bniej ze swych posiad\u0142o\u015bci i pozbawion\u0105 przywilej\u00f3w. po \u015bmierci cesarza doprowadzi\u0142y one do upadku ustanowionej przez niego dynastii qin.\n\n\n=== ekspansja na po\u0142udnie i na wsch\u00f3d ===\npo 221 r. p.n.e. cesarz kontynuowa\u0142 podb\u00f3j mniej zaludnionych i cywilizowanych ziem na po\u0142udniu chin. jego wojska posuwa\u0142y si\u0119 wzd\u0142u\u017c wybrze\u017ca w 214 r. p.n.e., docieraj\u0105c do annamu (dzisiejszy wietnam), a\u017c po przyl\u0105dek varella. aby u\u0142atwi\u0107 transport wojsk i zapas\u00f3w na po\u0142udnie, nakaza\u0142 po\u0142\u0105czenie dorzeczy jangcy i rzeki zachodniej sztuczn\u0105 drog\u0105 wodn\u0105, kana\u0142em lingqu.\nw 219 r. p.n.e. cesarz zainicjowa\u0142 w chinach polityk\u0119 morsk\u0105, wysy\u0142aj\u0105c ekspedycj\u0119 (z\u0142o\u017con\u0105 z ludzi z kraju qi), maj\u0105c\u0105 na celu odnalezienie legendarnych wysp nie\u015bmiertelno\u015bci.\n\n\n== wygl\u0105d, osobowo\u015b\u0107 a ocena ==\n\n\n=== cesarz w oczach konfucjanist\u00f3w ===\nkonfucjanizm, od czas\u00f3w dynastii han dominuj\u0105cy pr\u0105d intelektualny w chinach, widzia\u0142 w osobie pierwszego cesarza genialnego, lecz bezwzgl\u0119dnego i bezgranicznie po\u017c\u0105daj\u0105cego w\u0142adzy tyrana. konfucjani\u015bci, w tym m.in. xunzi, krytykowali legistyczny ustr\u00f3j qinu na d\u0142ugo przed podbojami pierwszego cesarza.\npo jego doj\u015bciu do w\u0142adzy zwolennicy konfucjanizmu w pa\u0144stwie qin zaj\u0119li stanowisko opozycyjne wobec w\u0142adcy. poniewa\u017c legistyczna administracja qinu nie przewidywa\u0142a miejsca na jak\u0105kolwiek krytyk\u0119, zaowocowa\u0142o to konfliktem, uwie\u0144czonym edyktem o spaleniu konfucja\u0144skich ksi\u0105g i zakopaniu \u017cywcem 460 uczonych.\npo ustanowieniu dynastii han uczony i m\u0105\u017c stanu jia yi (200-168 r. p.n.e.) podsumowa\u0142 panowanie pierwszego cesarza w eseju b\u0142\u0119dy qinu (\u8fc7\u79e6\u8bba). wytkn\u0105\u0142 mu gor\u0105czkow\u0105 pogo\u0144 za w\u0142adz\u0105 oraz bezwzgl\u0119dny ucisk ludu, w tym \u2013 przy budowie wielkiego muru. napisana doskona\u0142ym j\u0119zykiem praca jia yi wywar\u0142a znacz\u0105cy wp\u0142yw na dwu najwa\u017cniejszych historyk\u00f3w z epoki han \u2013 sima qiana oraz ban gu. pomniejsi autorzy mieli wobec cesarza stosunek bardzo krytyczny, z czasem zacz\u0119\u0142y nawet kr\u0105\u017cy\u0107 o nim opowie\u015bci wydumane, m.in. o tym, \u017ce z nieba spad\u0142 kamie\u0144 z wyryt\u0105 krytyk\u0105 w\u0142adcy oraz zapowiedzi\u0105 jego upadku. takie historie mia\u0142y \u015bwiadczy\u0107, \u017ce w\u0142adzy cesarza sprzeciwia\u0142y si\u0119 niebiosa, bo stanowi\u0142a ona zaprzeczenie wszelkich konfucja\u0144skich cn\u00f3t.\nwed\u0142ug sima qiana niejaki wei liao w 237 r. p.n.e. tak charakteryzowa\u0142 osob\u0119 w\u0142adcy: \u201ekr\u00f3l qinu jest cz\u0142owiekiem o wystaj\u0105cym nosie i szeroko rozstawionych oczach. ma pier\u015b ptaka drapie\u017cnego i g\u0142os szakala. ma\u0142o w nim \u0142askawo\u015bci, a serce ma tygrysa lub wilka. gdy si\u0119 znajdzie w k\u0142opotach, z \u0142atwo\u015bci\u0105 podda si\u0119 innym ludziom. gdy cel sw\u00f3j osi\u0105gnie, z t\u0105 sam\u0105 \u0142atwo\u015bci\u0105 b\u0119dzie ludzi po\u017cera\u0142. nosz\u0119 jedynie p\u0142\u00f3cienne szaty, a jednak przyj\u0105\u0142 mnie na pos\u0142uchaniu i we wszystkim okazywa\u0142, i\u017c jest ode mnie ni\u017cszy. je\u017celi rzeczywi\u015bcie kr\u00f3l qinu cel sw\u00f3j osi\u0105gnie i zdob\u0119dzie \u015bwiat ca\u0142y, w\u00f3wczas ludzie na \u015bwiecie b\u0119d\u0105 jego niewolnikami. nie zdo\u0142am wi\u0119c d\u0142ugo utrzyma\u0107 si\u0119 u jego boku.\" wei liao wypowiedziawszy te s\u0142owa \u201eodszed\u0142 i znikn\u0105\u0142\u201d, ale kr\u00f3l pr\u00f3bowa\u0142 go odnale\u017a\u0107 i uczyni\u0107 konetablem, co ma \u015bwiadczy\u0107, i\u017c uzna\u0142 ten opis swej osoby za trafny.\ntaka krytyczna ocena pierwszego cesarza utrzymywa\u0142a si\u0119 a\u017c do ko\u0144ca xix wieku.\n\n\n=== rewizja nacjonalistyczna ===\nwraz z upadkiem pot\u0119gi chin u schy\u0142ku dynastii qing i zderzeniem cywilizacji chi\u0144skiej z zachodnimi kolonizatorami, zacz\u0119to kwestionowa\u0107 konfucja\u0144ski wizerunek zjednoczyciela chin. nale\u017c\u0105cy do partii narodowej historyk xiao yishan podkre\u015bla\u0142 rol\u0119 cesarza w oddaleniu zagro\u017cenia ze strony barbarzy\u0144c\u00f3w ze step\u00f3w na p\u00f3\u0142nocy chin, poprzez m.in. budow\u0119 wielkiego muru.\nw wydanej w 1941 r. rewizjonistycznej biografii pierwszego cesarza (qin shi huangdi zhuan, \u300a\u79e6\u59cb\u7687\u5e1d\u4f20\u300b), historyk ma feibai (\u9a6c\u975e\u767e) okre\u015bla\u0142 go jako \u201ejednego z najwi\u0119kszych bohater\u00f3w chi\u0144skiej historii\u201d. ma por\u00f3wnywa\u0142 staro\u017cytnego w\u0142adc\u0119 z czang kaj-szekiem, w kt\u00f3rym widzia\u0142 kontynuatora dzie\u0142a pierwszego cesarza.\n\n\n=== mao zedong i komuni\u015bci ===\nhistorycy po 1949 r. oceniali pierwszego cesarza wed\u0142ug marksistowskich schemat\u00f3w, dokonuj\u0105c syntezy konfucja\u0144skiej krytyki i nacjonalistycznej apologii. w\u0142adc\u0119 chwalono za d\u0105\u017cenia unifikacyjne, ale ganiono za to, \u017ce reprezentowa\u0142 interesy klasy kupc\u00f3w przeciw ch\u0142opstwu, co mia\u0142o by\u0107 przyczyn\u0105 upadku dynastii qin. por\u00f3wnany do pierwszego cesarza mao zedong, mia\u0142 odpowiedzie\u0107: \u201epogrzeba\u0142 \u017cywcem 460 uczonych. my\u015bmy zagrzebali 46 tys. (...) wy [inteligenci] \u0142ajecie nas za to, \u017ce jeste\u015bmy jak qin shi huang. mylicie si\u0119, bo przewy\u017cszyli\u015bmy go po stokro\u0107\u201d.\npierwszy przyw\u00f3dca chrl lubi\u0142 si\u0119 por\u00f3wnywa\u0107 do pierwszego cesarza i traktowa\u0142 go jako wz\u00f3r dla w\u0142asnych dzia\u0142a\u0144. uwa\u017ca\u0142, \u017ce podobnie jak on, sam stoi ponad wszystkim i ma do wykonania wielk\u0105 dziejow\u0105 misj\u0119, kt\u00f3r\u0105 musi realizowa\u0107 z cynizmem. w sierpniu 1958 r., mao m\u00f3wi\u0142: niemo\u017cliwe jest wprowadzenie decentralizacji bez dyktatury (...) marksa i qin shi huangdi trzeba po\u0142\u0105czy\u0107. w 1965 r. powiedzia\u0142 h\u1ed3 ch\u00ed minhowi: jedynym, kt\u00f3ry w dziejach chin cokolwiek zdzia\u0142a\u0142, by\u0142 qin shi huangdi, konfucjusz tylko g\u0142osi\u0142 brednie. od kilku tysi\u0119cy lat formalnie [obowi\u0105zywa\u0142] konfucjusz, faktycznie post\u0119powano wed\u0142ug qin shihuangdi\".\nw latach 70. odkryto terakotow\u0105 armi\u0119, co obali\u0142o legend\u0119 m\u00f3wi\u0105c\u0105, \u017ce cesarz pogrzeba\u0142 si\u0119 z \u017cywymi \u017co\u0142nierzami, tak jak feudalni w\u0142adcy, kt\u00f3rych za takie praktyki krytykowa\u0142 konfucjusz. odkrycie zbieg\u0142o si\u0119 z faktem, \u017ce na pierwszego cesarza zn\u00f3w spojrzano \u0142askawszym okiem, m.in. za spraw\u0105 popularnej biografii pi\u00f3ra hong shidi z 1972 r., kt\u00f3ra rozesz\u0142a si\u0119 w nak\u0142adzie 1,85 mln egz. w nowej ocenie wychwalano d\u0105\u017cenia zjednoczeniowe kr\u00f3la qinu, niewielk\u0105 uwag\u0119 po\u015bwi\u0119caj\u0105c jego obsesji w d\u0105\u017ceniu do nie\u015bmiertelno\u015bci itd. w nowej ocenie marksi\u015bci zacz\u0119li krytykowa\u0107 cesarza nie za s\u0142u\u017cenie klasie wyzyskiwaczy, lecz za ma\u0142o energiczne zwalczanie kontrrewolucjonist\u00f3w, a tak\u017ce za dopuszczenie ich do urz\u0119d\u00f3w.\n\n\n=== cesarz w s\u0142u\u017cbie idei zjednoczeniowej ===\nobecnie system edukacyjny i oficjalne media akcentuj\u0105 g\u0142\u00f3wnie zjednoczeniowe ambicje cesarza, bo id\u0105 one w parze z programem kpch, kt\u00f3rego celem po przy\u0142\u0105czeniu do chrl hongkongu (1997) i makau (1999) jest zjednoczenie z tajwanem.\nwyrazem tej idei jest g\u0142o\u015bny film zhanga yimou pt. hero (2002). to swego rodzaju historia alternatywna, w kt\u00f3rej oparty na postaci jing ke skrytob\u00f3jca rezygnuje z zabicia w\u0142adcy, wierz\u0105c, \u017ce wymuszone si\u0142\u0105 zjednoczenie przyniesie wi\u0119cej korzy\u015bci ni\u017c szk\u00f3d.\n\n\n== w kulturze popularnej ==\nrz\u0105dy cesarza da\u0142y pocz\u0105tek wielu legendom, m.in. dotycz\u0105cym jego grobowca, zamach\u00f3w na jego \u017cycie itd. w ostatnich latach nakr\u0119cono o pierwszym cesarzu wiele film\u00f3w, powsta\u0142o mn\u00f3stwo ksi\u0105\u017cek. najwa\u017cniejsze dzie\u0142a to:\n\ncesarz i zab\u00f3jca, film chena kaige (1999)\nhero \u2013 film zhanga yimou (2003)\npierwszy cesarz \u2013 opera wystawiana w metropolitan opera w nowym jorku (2006); w rol\u0119 cesarza wcieli\u0142 si\u0119 pl\u00e1cido domingo, muzyk\u0119 skomponowa\u0142 tan dun, re\u017cyseria \u2013 zhang yimou.\nmumia: grobowiec cesarza smoka \u2013 ameryka\u0144sko-niemiecko-kanadyjski film przygodowy z 2008, w kt\u00f3rym w rol\u0119 cesarza wcieli\u0142 si\u0119 jet li, re\u017cyseria \u2013 rob cohen.\nqin shi huang przewodzi cywilizacji chi\u0144skiej w grze civilization iv i civilization vi.\nqin shi huang walczy\u0142 z hadesem po stronie ludzi w anime walkirie kresu dziej\u00f3w \u2013 record of ragnarok\n\n\n== uwagi ==\n\n\n== przypisy ==\n\n\n== bibliografia ==\nsima qian, roczniki pierwszego cesarza z dynastii ts\u2019in. zapisk\u00f3w historyka rozdzia\u0142 sz\u00f3sty, czyli rocznik\u00f3w rozdzia\u0142 sz\u00f3sty (w. sy-ma ts\u2019ien, syn smoka. fragmenty zapisk\u00f3w historyka, t\u0142um. mieczys\u0142aw k\u00fcnstler, czytelnik, warszawa, 2000, str. 40-86)\nmarcel granet, cywilizacja chi\u0144ska, t\u0142um. mieczys\u0142aw k\u00fcnstler, piw, warszawa, 1973 (org. 1936), str. 377\nc.p. fitzgerald, chiny. zarys historii kultury, piw, warszawa, 1974; t\u0142um. aleksander bogda\u0144ski, wyd. org. 1935"