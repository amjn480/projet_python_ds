"uppslagsordet \"chalmersska sl\u00f6jdskolan\" leder hit. ej att f\u00f6rv\u00e4xla med sl\u00f6jdf\u00f6reningens skola (nuvarande h\u00f6gskolan f\u00f6r design och konsthantverk).\nchalmers tekniska h\u00f6gskola, ofta bara chalmers (uttal /\u00b9\u0255al\u02d0mers/), tidigare \u00e4ven f\u00f6rkortat cth, \u00e4r en teknisk h\u00f6gskola i g\u00f6teborg, som bildades 1829 och sedan 1937 har st\u00e4llning som universitet. chalmers drivs sedan 1994 som en stiftelse med verksamheten f\u00f6rlagd till ett av stiftelsen hel\u00e4gt bolag, chalmers tekniska h\u00f6gskola ab.\nde officiella namnen p\u00e5 skolan har varit: chalmersska sl\u00f6jdskolan 1829\u20131882, chalmers tekniska l\u00e4roanstalt 1882\u20131914, chalmers tekniska institut 1914\u20131937 och chalmers tekniska h\u00f6gskola sedan 1937.\n\n\n== historia ==\n\n\n=== starten ===\nskolan invigdes den 5 november 1829 i frimuraresamh\u00e4llets stora sal. ordf\u00f6rande doktor pehr dubb var sjuk, men hans tal h\u00f6lls av en ers\u00e4ttare:\n\"ber\u00e4ttelse om chalmerska sl\u00f6jde skolan i g\u00f6theborg, wid dens \u00f6ppnande till wetenskaplig underwisning den 5 november 1829 av frimurare barnhus direction.\"bland annat hette det i talet: \"frimurare barnhus-directionen anser denna dagen f\u00f6r en af de gladaste och mest tillfredsst\u00e4llande, d\u00e5 den f\u00f6r en w\u00f6rdad allm\u00e4nhet, sina medborgare g\u00f6theborgs inw\u00e5nare, f\u00e5r framst\u00e4lla framg\u00e5ngen af sine omsorger och bem\u00f6danden, att motswara det f\u00f6rtroende cancellie-r\u00e5det och commendeuren af kongl. wasa-orden william chalmers \u00e5t barnhus-directionen uppdragit...\"d\u00e5 hette den chalmerska sl\u00f6jde skolan, och tanken var att barn fr\u00e5n fattiga familjer skulle g\u00e5 p\u00e5 skolan och f\u00e5 en bra utbildning (sl\u00f6jd: konstskicklighet, yrkesskicklighet), eller som grundaren kanslir\u00e5det william chalmers uttrycker det i sitt testamente: \"en framdeles till inr\u00e4ttande best\u00e4md industrie skole f\u00f6r fattige barn, som l\u00e4rt sig l\u00e4sa och skrifwa.\" beloppet som skolan skulle grundas p\u00e5 var 112 500 riksdaler.\nf\u00f6rst 1821, tio \u00e5r efter chalmers d\u00f6d, p\u00e5b\u00f6rjades planeringen av skolan. p\u00e5 grund av en arvtvist kunde de testamenterade medlen \u00f6verl\u00e4mnas till direktionen f\u00f6rst 1823, utg\u00f6rande 72 700 banco riksdaler. genom r\u00e4ntan p\u00e5 det belopp som \u00e5terstod efter att den f\u00f6rsta fastigheten f\u00f6rv\u00e4rvats, anslogs ett \u00e5rligt bidrag p\u00e5 3 000 banco riksdaler till l\u00e4rarnas l\u00f6ner, materialink\u00f6p, underh\u00e5ll med mera. uppdraget att utveckla den nya skolan gick till industrimannen carl palmstedt, som \u00e4ven blev skolans f\u00f6rste rektor. palmstedt hade flyttat till g\u00f6teborg i juni 1829 och redan efter en vecka skrev han skolans reglemente. skolan hade sina f\u00f6rsta lokaler i huset norra larmgatan 4, vid lilla bommen i n\u00e4rheten av vallgraven - som lades igen 1860.p\u00e5 sommaren 1832 bes\u00f6ktes chalmers av kung karl xiv johan, och rektor carl palmstedt lyckades f\u00e5 kungen starkt intresserad av skolan. bes\u00f6ket innebar \u00e4ven att kungen p\u00e5 st\u00e5ende fot bidrog med 600 riksdaler ur sin privata kassa, samt utlovade en proposition om ett \u00e5rsanslag till skolan. den 4 april 1835 tilldelade kungl. maj:t skolan ett \u00e5rligt anslag med 3 000 riksdaler. kungen bes\u00f6kte chalmers p\u00e5 nytt under h\u00f6sten 1833 samt en sista g\u00e5ng 1839.i mitten av 1830-talet f\u00f6rs\u00f6kte frimurarna \u00e5ter g\u00f6ra chalmers till en \"arbetsinr\u00e4ttning f\u00f6r tiggargossar\", man ville kasta ut \"det l\u00e4rda kramet\". palmstedt k\u00e4mpade dock vidare f\u00f6r sina id\u00e9er, och vid en resa till stockholm 1835 vann han v\u00e4nnen jacob berzelius geh\u00f6r f\u00f6r sin linje. samtidigt blev skolans ekonomi ett stort problem, detta trots att riksdagen beviljat skolan statsbidrag redan 1835. inledningsvis v\u00e4grade dock barnhusdirektionen att ta emot bidraget. statsmakten besl\u00f6t d\u00e4rf\u00f6r att en ny styrelse skulle inr\u00e4ttas, och genom ett kungligt brev den 28 september 1836 beslutades om de allm\u00e4nna grunderna f\u00f6r skolans organisation och inriktning av stadgar.\nden 9 november 1838 fastslogs chalmers f\u00f6rsta stadgar, fastst\u00e4llda av kungl. maj:t. h\u00e4r best\u00e4mdes exempelvis att undervisningen skulle vara avgiftsfri. skolan st\u00e4lldes d\u00e4rmed under ledning av en s\u00e4rskild styrelse, best\u00e5ende av 6 ledam\u00f6ter, varav barnhusdirektionen fick utse 3 och \u00e5terst\u00e5ende 3 utgjordes av \"l\u00e4nets h\u00f6fding, stiftets biskop och en f\u00f6r kunskaper k\u00e4nd fabrikant eller annan sl\u00f6jd idkare\". dessutom beslutades att landsh\u00f6vdingen skulle vara styrelsens ordf\u00f6rande. undervisningen skulle \"i allm\u00e4nhet wara mera popul\u00e4r och praktisk \u00e4n str\u00e4ngt wetenskaplig, och s\u00e5vitt m\u00f6jligt g\u00f6ras \u00e5sk\u00e5dlig genom f\u00f6rewisande af prof och f\u00f6rs\u00f6ks anst\u00e4llande\". utbildningstiden var sju terminer. inflytandet f\u00f6r frimurarbarnhusdirektionen minskade d\u00e4rmed. f\u00f6rvaltningen av den chalmerska fonden beh\u00f6ll man dock \u00e4nda fram i v\u00e5ra dagar.\n\n\n=== den tidiga undervisningen ===\nvid starten fanns det 5 ordinarie elever (skulle ha fyllt 18 \u00e5r och genomg\u00e5tt trivialskola) och 5 extraordinarie (14-15 \u00e5r gamla och studerandes enstaka \u00e4mnen). antalet l\u00e4rare var tre: 1 f\u00f6rest\u00e5ndare (fysik, kemi samt kemisk och mekanisk teknologi) och 2 l\u00e4rare - l\u00f6jtnant samuel wilhelm lagerborg i matematik och linearritning samt verkm\u00e4stare anders rehn i metallers bearbetning.\nvid \"den \u00e5rliga pr\u00f6fningen med eleverna\", l\u00f6rdagen den 15 juni 1839, var elevernas antal vid l\u00e4s\u00e5rets slut 63 stycken. undervisnings\u00e4mnena var: fysik, med till\u00e4mpning p\u00e5 konster och n\u00e4ringar (14 elever), elementarkemi (18) och kemisk teknologi (11), vid det kemiskt tekniska laboratoriet hade 10 elever arbetat, praktisk mekanik och maskinritning (10), matematik med aritmetik, planimetri, stereometri, trigonometri, serier och logaritmer samt algebra (40). i ritsalen och i frihandsteckning och linearritning (49), och i modellverkstaden (34).\nf\u00f6ljande l\u00e4rare hade undervisat; sl\u00f6jd-skolans f\u00f6rest\u00e5ndare och f\u00f6rste l\u00e4rare i fysik och kemisk teknologi; andre l\u00e4raren i kemi, \"hr tranberg\" i elementarkemi samt ledning av arbetet i kemiskttekniska laboratoriet; l\u00f6jtnant weinberg i matematiska kunskapsarter, praktisk mekanik och ritning. s\u00e4rskilt undervisning i \"fr\u00e4mmande spr\u00e5k\": i engelska av rektorn, magister kullberg (12); i franska av spr\u00e5kl\u00e4raren s:t cyr donnesud (9) samt i tyska av spr\u00e5kl\u00e4raren vallentin (8). verkm\u00e4stare wickstedt i modellverkstaden.\nde elever som utexaminerats under perioden hade bland annat f\u00f6ljande yrken och befattningar: bildhuggeri f\u00f6r husger\u00e5d, bruksr\u00f6relse, bryggerihantering, fabriksf\u00f6rest\u00e5ndarebefattning, f\u00e4rgerihantering, glashantering, guldsmedshantverk, handel, j\u00e4rnhantering, instrumentarbete f\u00f6r fysik och matematik, juvelerarehantering, lantbruk, lantm\u00e4teri, litografi, maskinarbete, mekanik, medicin, metallarbete, milit\u00e4ra befattningar, murareyrket. musikaliskt instrumentarbete, m\u00e5larekonsten, orgelbyggare, pharmaci, ritning f\u00f6r maskinbyggeri, segels\u00f6mmare, snickerihantverk, spegelfabrikation, sockerraffinering, inom sj\u00f6v\u00e4sendet och stenhuggeri.\n\n\n=== nya lokaler vid storgatan ===\nsnart blev skolan f\u00f6r tr\u00e5ng och fortsatt expansion blev m\u00f6jlig genom att man 1833 erh\u00f6ll tv\u00e5 \"\u00f6de granntomter\", och 1869 flyttade chalmers till nya lokaler vid storgatan 43, d\u00e4r invigningen skedde 12 oktober. \u00e5r 1852 hade verksamheten indelats i en l\u00e4gre avdelning, vilken bedrev grundl\u00e4ggande undervisning, och en h\u00f6gre, vilken hade mer vetenskaplig inriktning. l\u00e4rarantalet var d\u00e5 \u00e5tta stycken, och f\u00f6rest\u00e5ndare erh\u00f6ll samtidigt professors namn. en lektor undervisade i matematik, mekanik, beskrivande geometri och linearritning, en annan lektor i allm\u00e4n fysik, mekanisk teknologi och byggnadskonst och en annan i kemi, kemisk teknologi med tillh\u00f6rande laborations\u00f6vningar samt mineralogi och geognosi. en bitr\u00e4dande l\u00e4rare undervisade i matematik och andra i frihandsteckning, modellering och verkstadsarbete. f\u00f6rst i de stadgar som utf\u00e4rdades den 10 augusti 1877, f\u00f6reskrevs f\u00f6r f\u00f6rsta g\u00e5ngen att skolan skulle best\u00e5 av en h\u00f6gre och en l\u00e4gre avdelning. i den h\u00f6gre avdelningen skulle den vetenskapliga och tekniskt inriktade undervisningen under f\u00f6rsta \u00e5ret vara gemensam f\u00f6r alla elever, och f\u00f6rst d\u00e4refter uppdelas p\u00e5 tre olika linjer; den mekaniskt-tekniska, den kemiskt-tekniska samt byggnadsfacket. antalet l\u00e4rare hade 1878 \u00f6kat till 13, varav 4 lektorer och 9 \u00f6vriga l\u00e4rare. sedan 1852 hade allm\u00e4n byggnadsl\u00e4ra och husbyggnadskonst, v\u00e4g- och vattenbyggnadskonst samt svenska spr\u00e5ket och bokf\u00f6ring tillkommit som l\u00e4ro\u00e4mnen.\n\n\n=== chalmers tekniska l\u00e4roanstalt och chalmers tekniska institut ===\nskolan, som fr\u00e5n 1883 hette chalmers tekniska l\u00e4roanstalt (ctl), hade en mellanst\u00e4llning mellan de tekniska elementarskolorna och kungliga tekniska h\u00f6gskolan. \u00e5r 1914 \u00e4ndrades namnet till chalmers tekniska institut. chalmers styrelse l\u00e4mnade 1885 en beg\u00e4ran hos g\u00f6teborgs stadsfullm\u00e4ktige om anslag fr\u00e5n den renstr\u00f6mska fonden med 35 000 kronor till inr\u00e4ttande av en materialprovningsanstalt, vilket godk\u00e4ndes. samtidigt inf\u00f6rlivades skeppsbyggeriskolan med chalmers, s\u00e5som en fj\u00e4rde fackskola. en utvidgning av lokalerna blev d\u00e4rf\u00f6r n\u00f6dv\u00e4ndig genom tillbyggnader ritade av hans hedlund. tv\u00e5 l\u00e4rarbefattningar kom samtidigt till i skeppsbyggeri. ytterligare utvidgningar skedde p\u00e5 1890-talet, genom ett elektrotekniskt laboratorium, samt genom att det kemiska laboratoriet ut\u00f6kades.\nuppgiften f\u00f6r den h\u00f6gre avdelningen, blev 1914 att \"l\u00e4mna en ur kvalitativ synpunkt h\u00f6gskolem\u00e4ssig utbildning\". det innebar en st\u00f6rre specialisering av l\u00e4ro\u00e4mnena, varf\u00f6r flera speciall\u00e4rarbefattningar tillsattes. intr\u00e4deskraven sk\u00e4rptes, och innebar bland annat att kunskaperna i svenska, tyska eller engelska skulle motsvara \"ring iii vid h\u00f6gre allm\u00e4nt l\u00e4roverk\". i fysik motsvarande godk\u00e4nt betyg i studentexamen p\u00e5 latingymnasiet samt elem\u00e4nt\u00e4ra kunskaper i kemi. vid h\u00f6stterminen 1918 sk\u00e4rptes kraven f\u00f6r kemi till att motsvara \"dem f\u00f6r flyttning till realgymnasiets ring iv\".\n\n\n=== flytten till gibraltar ===\nh\u00f6stterminen 1926 skedde en ny flytt till gibraltaromr\u00e5det i landalabergen. till en kostnad av 300 000 kronor hade nya byggnader uppf\u00f6rts till de kemiska- och fysiska institutionerna. efter en arkitektt\u00e4vling som slutf\u00f6rdes 10 januari 1921 hade det inkommit 17 f\u00f6rslag, d\u00e4r f\u00f6rstapriset gick till \"origo\" som utarbetats av arkitekterna arvid fuhre, hugo jahnke, conny nyquist och karl samuelsson. det var g\u00f6teborgs stad som tillhandah\u00f6ll 96 000 m\u00b2 av sina egendomar landala och gibraltar. ett gammalt namn f\u00f6r omr\u00e5det som chalmers fram till mossen \u00e4r uppf\u00f6rt p\u00e5 \u00e4r \"rullt\u00e4nga\". d\u00e4r sp\u00e5rvagnen vid h\u00e5llplatsen chalmers sv\u00e4nger upp mot wavrinskys plats, fanns en vattenk\u00e4lla vid \"lella\u00e4nga\".egendomen landala med sina sex byggnader, l\u00e5g utspridd p\u00e5 platsen f\u00f6r nuvarande f\u00f6rvaltningsbyggnaden och ner mot holtermanska.\n\n\n=== chalmers blir h\u00f6gskola ===\ni samband med mark\u00f6verl\u00e5telsen hade institutets styrelse utverkat att en kunglig kommitt\u00e9 blev tillsatt \u2013 \"1919 \u00e5rs sakkunniga f\u00f6r chalmerska institutets omorganisation\", som 1920 och 1922 avgav tv\u00e5 bet\u00e4nkanden med f\u00f6rslag om att chalmers tekniska institut skulle ombildas till en teknisk h\u00f6gskola med 200 studerande i f\u00f6rsta \u00e5rskursen. vid institutets 100-\u00e5rsjubileum 1929 gjordes nya f\u00f6rs\u00f6k att l\u00f6sa fr\u00e5gan, men eftersom sverige d\u00e5 drabbats av en f\u00f6r\u00f6dande depression, ans\u00e5g de sakkunniga att deras f\u00f6rslag inte kunde genomf\u00f6ras. i oktober 1933 tog styrelsen upp organisationsfr\u00e5gan p\u00e5 nytt genom en skrivelse till staten med kravet om en ombildning. institutets ordf\u00f6rande var d\u00e5 landsh\u00f6vdingen oscar von sydow. styrelsen fick d\u00e4refter i april 1934 sj\u00e4lv i uppdrag att utreda fr\u00e5gan.\n\u00e5r 1937 uppn\u00e5ddes full likst\u00e4lldhet med kungliga tekniska h\u00f6gskolan, d\u00e5 institutet den 1 juli f\u00f6rstatligades och fick sitt nuvarande namn. samtidigt separerades den h\u00f6gre undervisningen slutgiltigt fr\u00e5n den gymnasiala, som bedrevs i den tidigare l\u00e4gre avdelningen, vilken ombildades till tekniska gymnasiet i g\u00f6teborg (tgg). h\u00f6gskolans rektor (sven hultin) skulle under en \u00f6verg\u00e5ngstid vara rektor \u00e4ven f\u00f6r tekniska gymnasiet, vilket varade till den 1 juli 1945. mellan 1943 och 1968 tillkom m\u00e5nga skolbyggnader p\u00e5 omr\u00e5det och n\u00e5gra av dem anv\u00e4nds fortfarande i undervisningen. den nya styrelsen bestod av landsh\u00f6vding malte jacobsson (ordf\u00f6rande), biskop c.e.d. block, \u00f6verdirekt\u00f6r hugo hammar, tidigare justitieborgm\u00e4stare bernhard lindberg, konsul ivar fallenius samt arkitekt sven steen.chalmers f\u00f6rsta professorsinstallation \u00e4gde rum i stenhammarsalen den 13 februari 1943. det var professor gustaf ambj\u00f6rn, som tilltr\u00e4dde professuren i praktiskt skeppsbyggeri och professor gustaf lundberg, som tilltr\u00e4dde professuren i elasticitets- och h\u00e5llfasthetsl\u00e4ra.chalmersmedaljen, instiftades 1948 till 200-\u00e5rsminnet av william chalmers f\u00f6delse. personer som genom intresse och v\u00e4rdefulla insatser fr\u00e4mjat h\u00f6gskolans verksamhet och utveckling, ska kunna tilldelas medaljen. den f\u00f6rsta medaljen \u00f6verl\u00e4mnades av ordf\u00f6randen i lokalstyrelsen f\u00f6r chalmers, dr hilding t\u00f6rnebohm, till frimurarbarnhusdirektionen i g\u00f6teborg. fram till 1838 ledde de chalmers sl\u00f6jdskola och har sedan dess haft representanter i chalmers styrelse som f\u00f6rvaltare av den chalmerska donationen. medaljen mottogs av ordf\u00f6randen, major herbert jacobsson. de \u00f6vriga medaljmottagarna var: landsh\u00f6vding malte jacobsson, generaldirekt\u00f6r g\u00f6sta malm, professor sven hultin, tidigare statsr\u00e5det, professor georg andr\u00e9n, arkitekt sven steen och direkt\u00f6r hugo heyman.den f\u00f6rsta doktorspromotionen \u00e4gde rum den 24 februari 1951, d\u00e5 chalmers f\u00f6r f\u00f6rsta g\u00e5ngen hade tillerk\u00e4nts r\u00e4tten att promovera teknologie doktorer. promotor, professor sven hultin, satte doktorshatten p\u00e5 sex doktorer och fyra hedersdoktorer.den 20 november 1954 firade chalmers sitt 125-\u00e5rsjubileum i g\u00f6teborgs universitets aula. i anslutning till h\u00f6gtidligheten installeras de av h\u00f6gskolans professorer, som utn\u00e4mnts under tiden efter den f\u00f6reg\u00e5ende professorsinstallationen den 24 februari 1951: helge zimdal (arkitektur), stig l\u00f6fgren (textilmekanik), erich adler (organisk kemi), lennart r\u00f6nnmark (byggnadsekonomi och byggnadsorganisation), cyrill brosset (oorganisk kemi), folke tenelius (fl\u00e4ktanl\u00e4ggnings- och luftbehandlingsteknik), anders svennerud (praktiskt skeppsbyggeri) och niels knudsen (elektrisk anl\u00e4ggningsteknik). jubileums- och installationsmiddag f\u00f6r 600 inbjudna g\u00e4ster intogs i \"kopparbunken\" p\u00e5 chalmersomr\u00e5det.\u00e5r 1969 hade chalmers cirka 4 000 studerande, inklusive licentiander. h\u00f6gskolan bestod av 6 sektioner, som tillsammans innefattade 54 institutioner samt 66 ordinarie professurer. cirka 750 elever togs in varje \u00e5r, varav 90% avlade examen. av civilingenj\u00f6rerna fortsatte cirka 10% sina studier mot doktorsexamen. totalt hade ungef\u00e4r 10 000 personer sin dagliga verksamhet inom chalmersomr\u00e5det 1969.den 5 november 1979 bes\u00f6kte kungen chalmers som fyllde 150 \u00e5r. han bj\u00f6ds d\u00e5 p\u00e5 en tur med den ber\u00f6mda \"quadruplocykeln\" (4-sitsig), ikl\u00e4dd en vit rock fr\u00e5n cortegekommitt\u00e9n.\n\n\n=== senare \u00e5r ===\nnumera best\u00e5r chalmers av tv\u00e5 campus i johanneberg och lindholmen. de flesta av civilingenj\u00f6rsprogrammen finns p\u00e5 campus johanneberg och h\u00e4r finns k\u00e5rhuset, ritat av gert wing\u00e5rdh, som f\u00e4rdigst\u00e4lldes 2001. p\u00e5 campus lindholmen h\u00e5ller h\u00f6gskoleingenj\u00f6rsprogrammen till samt sj\u00f6bef\u00e4lsskolan. p\u00e5 lindholmen har det de senaste \u00e5ren uppf\u00f6rts flera nya skolbyggnader. f\u00f6rutom p\u00e5 de b\u00e5da campusen har chalmers forskning vid onsala rymdobservatorium, sik (institutet f\u00f6r livsmedel och bioteknik) i delsj\u00f6n och lundbergslaboratoriet p\u00e5 medicinareberget i g\u00f6teborg.\np\u00e5 chalmers utbildas civilingenj\u00f6rer, arkitekter, h\u00f6gskoleingenj\u00f6rer, teknologie kandidater, teknologie doktorer och licentiater samt sj\u00f6bef\u00e4l. \nchalmers har genom the chalmers international taiwan office (tidigare chalmers asia office) vid national chiao tung university (nctu) i taiwan. syftet \u00e4r att \u00f6ka medvetenheten p\u00e5 chalmers om utvecklingen i \u00f6stasien med fokus p\u00e5 taiwan, att fr\u00e4mja studerandeutbytet mellan nctu och chalmers, samt att synligg\u00f6ra chalmers i regionen.enligt regeringsbeslut fr\u00e5n den 16 september 1993 skulle driften av h\u00f6gskolan \u00f6verf\u00f6ras till en stiftelse. den 1 juli 1994 bildades stiftelsen chalmers tekniska h\u00f6gskola. verksamheten bedrivs i det av stiftelsen hel\u00e4gda bolaget chalmers tekniska h\u00f6gskola ab. h\u00f6gskolan \u00e4r sedan dess en enskild utbildningsanordnare, en utbildningsanordnare som \u00e4gs och drivs av en annan akt\u00f6r \u00e4n staten och som efter regeringsbeslut har r\u00e4tt att utdela examensbevis p\u00e5 h\u00f6gskoleniv\u00e5. i chalmerskoncernen ing\u00e5r f\u00f6rutom chalmers tekniska h\u00f6gskola ab ett antal dotterbolag.under \u00e5r 2004 firade skolan 175-\u00e5rsjubileum.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ekonomi ==\n\n\n=== donationer fram till 1900 ===\ngrosshandlaren anders bj\u00f6rnberg, den 6 december 1812 med 3 333 riksdaler riksmynt 16 skilling banco, med r\u00e4nta 5 000 (1829).\nk\u00f6pmannen william chalmers 1823 med 109 050 riksdaler riksmynt.\nsuperkarg\u00f6ren anders siberg, den 16 februari 1841 med 2 000 riksdaler banco.\ngrosshandlare l. e. magnus, den 10 juni 1850 med 1 000 riksdaler riksg\u00e4lds.\ngrosshandlare william gibson, den 11 juli 1857 med 5 000 riksdaler riksmynt.\ngrosshandlare sven renstr\u00f6m, den 27 maj 1867 med 10 000 riksdaler.\nb\u00e5t\u00e5lderman j. a. s\u00f6derborg, den 27 juli 1875 med 2 400 kronor.\ngrosshandlare james dickson, den 16 augusti 1884 med 50 000 kronor.\ncivilingenj\u00f6r a. anderson i norrk\u00f6ping, den 5 april 1884 med 5 000 kronor.\nmajor claes adelsk\u00f6ld, den 30 april 1897 med 4 317 kronor.donationerna uppgick 1905 till 467 435 kronor.\n\n\n== byggnader ==\n\n\n=== 1829\u20131869: lilla bommen ===\ndet hultmanska huset p\u00e5 hultmans holme - efter snickarem\u00e4stare nicolaus hultman (1762-1819) - var ett trev\u00e5nings stenhus vid norra larmgatan 4, i \"n:o 108 uti nya quarteret, bastionen gustafvus primus\" som uppf\u00f6rts i b\u00f6rjan p\u00e5 1800-talet. hultman \u00e4gde flera hus och tomter i \u00f6stra nordstaden och hade 1811 k\u00f6pt de b\u00e5da tomterna \"6 qv. nr 11 och 17\" och d\u00e4r l\u00e5tit uppf\u00f6ra ett trev\u00e5nings stenhus med fasaden \u00e5t den sluttande vallen och kanalen d\u00e4rutanf\u00f6r. huset l\u00e5g bara ett par tiotal meter fr\u00e5n vallgraven som mynnade ut i lilla bommen, ungef\u00e4r ett kvarter bortom nuvarande femmanhuset. det k\u00f6ptes av barnhusdirektionen, f\u00f6r chalmerska sl\u00f6jdskolans r\u00e4kning, p\u00e5 en konkursauktion i stockholm 14 mars 1821. priset var 11 000 riksdaler. f\u00f6rhandlingar med staden om en l\u00e4mplig tomt hade p\u00e5g\u00e5tt i m\u00e5nga \u00e5r. ett f\u00f6rslag om en tomt p\u00e5 exercisheden hade direktionen tackat nej till och nu tog man saken i egna h\u00e4nder. efter omfattande reparationer startade skolan sin verksamhet h\u00e4r 1829. det var palmstedt sj\u00e4lv, som tillsammans med den blivande l\u00e4raren f\u00f6r modellverkstaden, anders rehn stod f\u00f6r arbetet. huvudbyggnaden inrymde lektionsrum, ritsal och laboratorium samt bostad f\u00f6r f\u00f6rest\u00e5ndaren och tv\u00e5 l\u00e4rare. i byggnaden \u00e5t norra larmgatan fanns skolans verkstad. g\u00f6teborgs stad sk\u00e4nkte senare en intilliggande tomt, d\u00e4r skolan uppf\u00f6rde en tv\u00e5v\u00e5ningsbyggnad i sten.\n\u00e5r 1847 installerades gasljus i verkst\u00e4derna, laboratoriet och ritsalen, vilket d\u00e5 var en nyhet som fick stor uppm\u00e4rksamhet. 1830 uppl\u00e4t magistraten stadstj\u00e4nareholmen eller den s\u00e5 kallade hultmans holme till sl\u00f6jdskolan under 25 \u00e5r. som villkor f\u00f6r detta g\u00e4llde att holmen skulle anv\u00e4ndas f\u00f6r elevernas undervisning i tr\u00e4dg\u00e5rdssk\u00f6tsel och jordbruk. eftersom s\u00e5dan undervisning inte ingick i skolans program, utarrenderades ist\u00e4llet holmen f\u00f6r 133 riksdaler 16 skilling banco, vilket tillf\u00f6ll skolan.\narkitekten adolf w. edelsv\u00e4rd utarbetade i januari 1855 ritningar till nya l\u00e4rosalar - en tillbyggnad norr om det hultmanska huset - f\u00f6r chalmersska sl\u00f6jdskolan. i maj 1855 godk\u00e4ndes ritningarna av stadsarkitekt kaufmann, och byggm\u00e4stare carl gustaf dahmm kunde d\u00e4refter uppf\u00f6ra den nya l\u00e4robyggnaden, vilken stod klar efter ett \u00e5r. ritningar visar att den nedre v\u00e5ningen tas upp av en stor kemisal och att den \u00f6vre v\u00e5ningen, med stora f\u00f6nster\u00f6ppningar, inneh\u00f6ll en ritsal. f\u00f6r att eleverna skulle h\u00e5lla v\u00e4rmen, fanns rej\u00e4la kakelugnar. byggnadens huvudfasad vette \u00e4ven den mot \"wall kanalen\".d\u00e5 skolan 1869 flyttade till sina nyuppf\u00f6rda lokaler, bj\u00f6ds de gamla byggnaderna vid lilla bommen ut p\u00e5 auktion, dock utan resultat. men under \u00e5ren 1875-76 kunde de slutligen s\u00e4ljas f\u00f6r 100 000 kronor, varav 75 000 kronor f\u00f6r den hultmanska fastigheten. det hultmanska huset revs 1971.\n\n\n=== 1869\u20131926: storgatan ===\nav sven adolf hedlund, august kobb, edvard von schoultz, albert ehrensv\u00e4rd d.\u00e4. med flera, blev det ursprungligen (17 oktober 1866) f\u00f6reslagit till stadsfullm\u00e4ktige att skolans nya byggnad skulle uppf\u00f6ras p\u00e5 \"lilla berget\" i 6:e och 7:e roten, ett omr\u00e5de som avgr\u00e4nsades av smedje-, sill-, tygg\u00e5rds- och k\u00f6pmansgatorna. tomten var p\u00e5 40 000 kvadratfot (cirka 3 900 kvadratmeter) och v\u00e4rderades till cirka 200 000 riksdaler. planerna fullf\u00f6ljdes aldrig och storgatan 43 blev ist\u00e4llet snabbt ett nytt alternativ.\nstorgatan 43 i 12:e roten, andra kvarteret kronoberg, var en tv\u00e5v\u00e5nings stenbyggnad med tv\u00e5 frist\u00e5ende flyglar i ren\u00e4ssansstil. byggnaderna ritades av victor von gegerfelt och uppf\u00f6rdes med start p\u00e5 senh\u00f6sten 1867, kring en rymlig g\u00e5rdsplan av byggm\u00e4stare p j rapp, till en kostnad av 148 000 riksdaler. tomten p\u00e5 45 988 kvadratfot (cirka tv\u00e5 tredjedelar av kvarteret) hade kostnadsfritt uppl\u00e5tits av g\u00f6teborgs stadsfullm\u00e4ktige i mars 1867. byggnaderna invigdes 4 oktober 1869 klockan 12 med tal av landsh\u00f6vding albert ehrensv\u00e4rd d.\u00e4. och domprost peter wieselgren. ny illustrerad tidning skrev i september 1869 om de d\u00e5 angr\u00e4nsande omgivningarna: \"helt n\u00e4ra staden, p\u00e5 s\u00f6dra sidan om den s\u00e5 kallade nya all\u00e9en och i n\u00e4rheten af nya teatern, \u00e4r chalmerska sl\u00f6jdskolans omr\u00e5de bel\u00e4get. omgifningen p\u00e5 alla sidor utg\u00f6res af vackra tr\u00e4dg\u00e5rdar. tilltr\u00e4det l\u00e4ttas genom breda avenyer. lugn och stillhet, n\u00f6dv\u00e4ndiga vilkor f\u00f6r ett ost\u00f6rdt undervisnings-arbete, herrska i denna omgifning\". huset byggdes till med en v\u00e5ning 1888, ritad av arkitekt hans hedlund.\nhuvudbyggnaden var 168 fot l\u00e5ng, 48 fot bred och 39 fot h\u00f6g (fr\u00e5n marken till gesimsen), och i f\u00f6rsta v\u00e5ningen fanns salar f\u00f6r undervisning i modellering och frihandsteckning samt en rymlig lokal f\u00f6r undervisningsmateriel; dessutom tv\u00e5 salar f\u00f6r undervisningen i fysik, mekanisk teknologi, mekanik och byggnadskonst. p\u00e5 den andra v\u00e5ningen fanns arbetsrum f\u00f6r l\u00e4rarna samt en tambur, tv\u00e5 parallella stora salar f\u00f6rsedda med en mellanv\u00e4gg som kunde bli till en samlingslokal. dessa var avsedda f\u00f6r undervisningen i matematik och linear- och konstruktionsritning. i detta v\u00e5ningsplan hade f\u00f6rest\u00e5ndaren sin l\u00e4genhet och skolan sitt bibliotek. flygelbyggnaden f\u00f6r undervisning i kemi samt laboratorier, var 87 fot l\u00e5ng, 37 fot bred och 32 fot h\u00f6g. i k\u00e4llarv\u00e5ningen fanns laboratorium f\u00f6r beredningar i stort, rum f\u00f6r laboratorieredskap och en kolk\u00e4llare. p\u00e5 f\u00f6rsta v\u00e5ningen fanns en st\u00f6rre f\u00f6rel\u00e4sningssal och tv\u00e5 laboratorier f\u00f6r \"kemiskt-tekniska \u00f6vnings- och preparatoriska arbeten\". andra v\u00e5ningen upptog ocks\u00e5 tv\u00e5 laboratorierum f\u00f6r analytiska arbeten, ett arbetsrum f\u00f6r l\u00e4raren, v\u00e5grum samt en sal med samlingar. byggnader samt tomt taxerades 1889 till 200 000 kronor.\u00e5r 1907 flyttade den angr\u00e4nsande sl\u00f6jdf\u00f6reningens skola och chalmers kunde d\u00e5 disponera hela kvarteret. stora om- och tillbyggnader skedde 1911-13 och ett nytt maskinlaboratorium p\u00e5 g\u00e5rdsplanen var f\u00e4rdigt under h\u00f6sten 1914. bland annat utvidgades ritsalarna, lokalerna f\u00f6r skeppsbyggerifacket, en rymlig laborationssal f\u00f6r elektrotekniska facket tillkom, tv\u00e5 f\u00f6rel\u00e4sningssalar f\u00f6r matematik, en lokal f\u00f6r undervisning i mineralogi, en h\u00f6rsal f\u00f6r kemi, \u00f6kat utrymme f\u00f6r materialprovningsanstalten samt tre vaktm\u00e4starbost\u00e4der. efter rektorn august wijkanders d\u00f6d 1913, byggdes hans bostad i huvudbyggnaden om till kansli, rektorsrum, en utvidgad sessionssal, en ny h\u00f6rsal samt en bostad \u00e5t den f\u00f6rste vaktm\u00e4staren. ombyggnaderna finansierades med l\u00e5n ur donationsfonderna.p\u00e5 g\u00e5rdsplanen avt\u00e4ckte landsh\u00f6vding oscar von sydow den 3 november 1917 en minnesbyst av professor august wijkander. den tre meter h\u00f6ga bysten i granit var utf\u00f6rd av skulpt\u00f6ren sidney gibson, och bekostades genom \"--subskription bland institutets l\u00e4rare, elever och enskilda v\u00e4nner till den aflidne,--\".\n\n\n=== 1926 och fram\u00e5t: johanneberg ===\nmed b\u00f6rjan 1926 flyttade institutet till nya lokaler uppe i johanneberg, d\u00e4r h\u00f6gskolans campus johanneberg \u00e4r bel\u00e4get idag. menat som en imponerande centralbyggnad uppf\u00f6rdes huset \"origo\" p\u00e5 en kulle, ritat av arvid fuhre. huset \u00e4r i 20-talsklassicistisk stil med r\u00f6tt tegel och skiffertak. p\u00e5 \u00f6stra fasaden sitter \u00e5tta portr\u00e4ttbyster skulpterade av johan ek f\u00f6rest\u00e4llande framst\u00e5ende svenska fysiker och kemister: svante arrhenius, anders \u00e5ngstr\u00f6m, johan carl wilcke, anders celsius, torbern bergman, carl wilhelm scheele, j\u00f6ns jacob berzelius, alfred nobel.chalmerska byggnadskommittens f\u00f6rste ordf\u00f6rande var hugo hammar. \u00f6vriga ledam\u00f6ter var l\u00e4nsarkitekten e. erik friberger, rektor sven hultin och arkitekt sven steen, samt professorn i byggnadsl\u00e4ra och ornamentsritning vid gth, melchior wernstedt. som chefsarkitekt antogs professorn i byggnadsl\u00e4ra och ornamentsritning vid gth, melchior wernstedt, som d\u00e4rmed satte sin pr\u00e4gel p\u00e5 de nya byggnader som uppf\u00f6rdes p\u00e5 \"nya chalmers\", bland andra dal\u00e9nsalen 1949, kraftcentralen 1950, k\u00e5rhuset 1952 och \"kopparbunken\u201d 1954 .redan den 10 maj 1949 besl\u00f6t byggnadsn\u00e4mnden i g\u00f6teborg om en ny stadsplan, som innebar att gibraltarvallen mellan landalas h\u00f6jdomr\u00e5de och gibraltargatan, skulle avvecklas som idrottsomr\u00e5de. detta innebar bland annat att statens skeppsprovningsanstalt kunde f\u00f6rl\u00e4nga provningsr\u00e4nnan med cirka 100 meter. fysikinstitutionen tillbyggdes och togs i bruk 1948. vidare tillkom en byggnad f\u00f6r svenska textilforskningsinstitutet 1945 samt en tillbyggnad av institutionen f\u00f6r silikatkemi, ungef\u00e4r samtidigt.p\u00e5 1960-talet uppf\u00f6rdes en rad nya byggnader; 1960-1963 restes kurslaboratorium fysik samt tv\u00e5 byggnader f\u00f6r kemiinstitutionen. arkitekt f\u00f6r dessa var klas anshelm administrationsbyggnaden och palmstedtsalen byggdes 1963 enligt jan wallinders ritningar, medan a- och v husen ritades 1966 av helge zimdal.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== chalmers bibliotek ===\nchalmers bibliotek f\u00e4rdigst\u00e4lldes 1960 enligt melchior wernstedts ritningar, och var p\u00e5 1960-talet centralbibliotek f\u00f6r skolan, men ocks\u00e5 f\u00f6r den svenska industrien. genom skriftserien chalmers tekniska h\u00f6gskolas handlingar och biblioteket f\u00f6rmedlades skolans forskning till omv\u00e4rlden. i utbyte fick man motsvarande skrifter fr\u00e5n 1 400 akademiker och \"l\u00e4rda s\u00e4llskap\" i utlandet. som sin specialitet n\u00e4r det g\u00e4llde teknisk litteratur, hade biblioteket utbyte med japan, kina och tjeckoslovakien.\n\n\n== verksamheter ==\n\n\n=== institutioner ===\nfr\u00e5n den 1 maj 2017 har chalmers en ny institutionsstruktur med 13 institutioner.\narkitektur och samh\u00e4llsbyggnadsteknik\nbiologi och bioteknik\ndata- och informationsteknik\nelektroteknik\nfysik\nindustri- och materialvetenskap\nkemi och kemiteknik\nmatematiska vetenskaper\nmekanik och maritima vetenskaper\nmikroteknologi och nanovetenskap\nrymd-, geo- och milj\u00f6vetenskap\nteknikens ekonomi och organisation\nvetenskapens kommunikation och l\u00e4rande\n\n\n=== utbildningar ===\n\n\n==== arkitektprogram ====\narkitektur\narkitektur och teknik\n\n\n==== civilingenj\u00f6rsprogram (300 hp) ====\narkitektur och teknik\nautomation och mekatronik\nbioteknik\ndatateknik\nelektroteknik\nglobala system\nkemiteknik\nkemiteknik med fysik\nmaskinteknik\nmedicinteknik\nindustriell ekonomi\ninformationsteknik\nsamh\u00e4llsbyggnadsteknik\nteknisk design\nteknisk fysik\nteknisk matematik\n\n\n==== h\u00f6gskoleingenj\u00f6rsprogram (180 hp) ====\ndatateknik\ndesign och produktutveckling\nekonomi och produktionsteknik\nelektroteknik\nkemiteknik\nmaskinteknik\nmekatronik\nsamh\u00e4llsbyggnadsteknik\n\n\n==== teknologie kandidatprogram (180 hp) ====\naff\u00e4rsutveckling och entrepren\u00f6rskap\ninternationell logistik\n\n\n==== sj\u00f6bef\u00e4lsprogram ====\nsj\u00f6bef\u00e4l, klass vii (60 hp)\nsj\u00f6ingenj\u00f6r (180 hp)\nsj\u00f6kapten (180 hp)\n\n\n==== \u00f6vriga utbildningar ====\n41 masterprogram\ntekniskt bas\u00e5r, 60 hp h\u00f6gskolef\u00f6rberedande utbildning\n\n\n== \u00f6vriga aktiviteter ==\n\n\n=== chalmersmedaljen ===\nchalmersmedaljen \u00e4r en medalj som \u00e5rligen utdelas av chalmers. den instiftades \u00e5r 1948 till 200-\u00e5rsminnet av william chalmers f\u00f6delse och till\u00e4gnas den, vilken genom intresse och v\u00e4rdefull insats fr\u00e4mjat h\u00f6gskolans verksamhet och utveckling. mottagarna utses av chalmers styrelse p\u00e5 f\u00f6rslag av rektor. medaljen delas ut vid den \u00e5rliga promotionen.\n\n\n=== utbytesprogram ===\nbest (board of european students of technology)\nchalmers asia\nerasmus\ninternational association for the exchange of students for technical experience (iaeste)\nmirai\nnordic five tech, n5t\nnordtek\nnordplus\nunitech international\nwitec\nworld wide\n\n\n=== chalmers innovation ===\nsten a. olssons stiftelse f\u00f6r forskning och kultur gav 1997 en donation p\u00e5 50 miljoner kronor till chalmers. detta blev grundpl\u00e5ten till chalmers innovation, en stiftelse med syfte att m\u00f6jligg\u00f6ra f\u00f6r uppfinnare och kreat\u00f6rer att f\u00f6rverkliga nya id\u00e9er baserade p\u00e5 teknik. man har sin verksamhet p\u00e5 tv\u00e5 platser i g\u00f6teborg: stena center \u2013 mitt emot chalmers huvudentr\u00e9 \u2013 och p\u00e5 lindholmen science park, n\u00e4ra chalmers lindholmen.\n\n\n=== chalmersdagarna ===\ni samband med chalmers 100-\u00e5rsjubileum, de s\u00e5 kallade \"chalmersdagarna\" 4-5 november 1929 i g\u00f6teborg, \u00f6verl\u00e4mnade professor g\u00f6sta bodman till h\u00f6gre avdelningens elevk\u00e5r ett nytt standar som tillkommit p\u00e5 initiativ av professorskan c. hedvall. standaret med \"avancez\"-m\u00e4rket i guld p\u00e5 vitt siden, var utf\u00f6rt av konstn\u00e4rinnan i. wedel. \u00f6verl\u00e4mnandet skedde i vestibulen i chalmersbyggnaden vid vasagatan, den 5 november 1929, kl. 10.\n\n\n=== publikationsserie ===\np\u00e5 v\u00e5ren 1941 utkom det f\u00f6rsta numret av chalmers nystartade teknisk-naturvetenskapliga publikationsserie. det var professor hjalmar granholms skrift \"om d\u00e4mpningar i olika slag av konstruktioner.\" gumperts bokhandel \u00e4gnade hela sitt h\u00f6rne \u00e5t skyltning av det f\u00f6rsta numret. p\u00e5 detta s\u00e4tt ville man bidra med att insk\u00e4rpa hos allm\u00e4nheten det motto, som skulle pr\u00e4gla hela den kommande publikationsserien och som formulerades: chalmers tekniska h\u00f6gskolas teknisk-naturvetenskapliga forskning i den svenska industrins tj\u00e4nst. dessutom hade gumperts i samma skyltf\u00f6nster en modell som visade hur den blivande chalmersstaden skulle se ut som fullt utbyggd. g\u00f6teborgs-posten skrev om detta: \"f\u00f6r f\u00f6rsta g\u00e5ngen f\u00e5r allm\u00e4nheten se, hur den blivande chalmersstaden vid gibraltargatan kommer att te sig fullt utbyggd. en st\u00e5tlig modell av dess samtliga byggnader \u00e4r n\u00e4mligen utst\u00e4lld i samma f\u00f6nster tillika med fotografier av h\u00f6gskolans f\u00f6reg\u00e5ende och nuvarande professorer, \u00f6vriga l\u00e4rare och d\u00e4rmed j\u00e4mst\u00e4llda. n\u00e4r man kommer in genom entr\u00e9n i den omgivande parken har man kanslihuset till h\u00f6ger och biblioteket till v\u00e4nster. sedan ligga i rad den stora f\u00f6rel\u00e4sningsbyggnaden, institutionen f\u00f6r v\u00e4g- och vattenbyggnad samt institutionerna f\u00f6r elektroteknik och maskinteknik. l\u00e4ngst bort har man den v\u00e4ldiga institutionen f\u00f6r fysik och kemi samt i rad med denna institutionen f\u00f6r skeppsbyggeri och statens skeppsprovningsanstalt.\"\n\n\n=== studentliv ===\ndet mesta av studentlivet p\u00e5 chalmers kretsar kring chalmers studentk\u00e5r (chs), studerandesektionerna vid chalmers samt deras respektive f\u00f6reningar och kommitt\u00e9er. ut\u00f6ver detta h\u00f6r \u00e4ven teknologf\u00f6reningen cs till studentlivet p\u00e5 chalmers \u00e4ven om den organisatoriskt ligger utanf\u00f6r chs. en student vid chalmers kallas chalmerist, ospecifierade chalmerister kallas emil och emilia. efter tre \u00e5rs kamp fick bengt landemoo den 22 januari 1976 r\u00e4tt att st\u00e5 som \"chalmerist\" i telefonkatalogen.kth och chalmers har som sveriges tv\u00e5 mest framst\u00e5ende tekniska h\u00f6gskolor en kollegial rivalitet. i t\u00e4vlingen teknik-sm har teknologer fr\u00e5n chalmers vunnit segerpokalen flera \u00e5r.\n\n\n== personal och studenter ==\n\n\n=== tidiga \u00e5r ===\n\n\n==== de f\u00f6rsta l\u00e4rarna ====\ncarl palmstedt, l\u00e4rare i fysik, kemi samt kemisk teknologi.\nsamuel lagerborg, kapten, f\u00f6dd 1798 i norrbottens l\u00e4n, d\u00f6d 1852 i g\u00f6teborg. l\u00e4rare i matematik och linearritning 1829-34.\nanders rehn, l\u00e4rare i modellverkstaden 1829-33.\nerik ronell, verkm\u00e4stare, l\u00e4rare i modellverkstaden 1831-32.\nwilhelm ludvig regnell, verkm\u00e4stare, f\u00f6dd 1800. l\u00e4rare i modellverkstaden 1832-33.\nalgot landin, apotekare, f\u00f6dd 1811 i stockholm, d\u00f6d 1869. andre l\u00e4rare i kemi och kemisk- tekniska laborationer 1833-34.\njohan wickstedt, verkm\u00e4stare, f\u00f6dd 1810. l\u00e4rare i modellverkstaden 1833-45.\nclemens ullgren, adjunkt, f\u00f6dd 1811 i stockholm, d\u00f6d 1868. andre l\u00e4rare i kemi och kemisk- tekniska laborationer 1834-36.\njohan philip weinberg, l\u00f6jtnant, f\u00f6dd 1808, d\u00f6d 1841. l\u00e4rare i matematik och linearritning 1835-40.\ncarl johan tranberg, farmacie kandidat, f\u00f6dd 1812, d\u00f6d 1857. andre l\u00e4rare i kemi och laborationer 1836-44.\n\n\n==== antalet elever vid b\u00f6rjan av l\u00e4s\u00e5ret, 1829-1850 ====\n\n\n==== de f\u00f6rsta kvinnorna ====\nden f\u00f6rsta kvinnliga chalmeristen var vera sandberg 1914 som l\u00e4ste kemi, och tog examen 1917 \u2013 hon blev d\u00e4rmed sveriges f\u00f6rsta kvinnliga ingenj\u00f6r. den f\u00f6rsta kvinnan som tog arkitektexamen p\u00e5 d\u00e5varande chalmers tekniska institut var margit hall (1901-1937) som p\u00e5b\u00f6rjade studierna 1919 och utexaminerades 1922. civilingenj\u00f6r calla blomstrand var sveriges f\u00f6rsta kvinnliga v\u00e4g- och vattenbyggnadsingenj\u00f6r. hon utexaminerades 1943. marianne k\u00e4rrholm blev 1984 chalmers f\u00f6rsta kvinnliga professor, i \u00e4mnet konsumentteknik.\n\n\n==== de f\u00f6rsta eleverna ====\n\u00e5r 1830 utexaminerades dessa fem elever:\nbagge, daniel henrik. f\u00f6dd i uddevalla 1809. han var f\u00f6rest\u00e5ndare f\u00f6r en bomullsfabrik 1834-1870, disponent f\u00f6r en annan bomullsfabrik fram till 1881 och d\u00e4refter egen f\u00f6retagare inom bomullsbranschen.\ndickson, charles.\nekeroth, gustaf. f\u00f6dd i j\u00f6nk\u00f6ping 1817. ekeroth blev gelbgjutare.\npeterz\u00e9n, a f. f\u00f6dd i mariestad 1812. han blev urmakare.\nvon reis, mouritz wilhelm georg. f\u00f6dd i g\u00f6teborg 1812. han var son till aron von reis och var f\u00f6rst kattuntryckare, sedan anst\u00e4lld vid ett bruk och d\u00e4refter f\u00f6rr\u00e5dsf\u00f6rvaltare vid j\u00e4rnv\u00e4gen halmstad-n\u00e4ssj\u00f6.\n\n\n=== rektorer ===\n1829\u20131852: carl palmstedt\n1852\u20131881: eduard von schoultz\n1881\u20131913: august wijkander\n1913\u20131933: hugo grauers\n1934\u20131943: sven hultin\n1943\u20131958: gustav h\u00f6ssjer\n1958\u20131966: lennart r\u00f6nnmark\n1966\u20131974: nils gral\u00e9n\n1974\u20131989: sven olving\n1989\u20131998: anders sj\u00f6berg\n1998\u20132006: jan-eric sundgren\n2006\u20132015: karin markides\n2015\u20132023: stefan bengtsson\n2023\u2013: martin nilsson jacobi\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== de f\u00f6rsta docenterna ===\nden 9 november 1939 utn\u00e4mndes chalmers fyra f\u00f6rsta docenter.\n\n\n=== framst\u00e5ende personer som utexaminerats fr\u00e5n chalmers ===\n\naron jonason, hovfotograf och \"storvitsir\"\ngustaf dal\u00e9n, nobelpristagare\nleif johansson, tidigare verkst\u00e4llande direkt\u00f6r f\u00f6r ab volvo\nleif \u00f6stling, verkst\u00e4llande direkt\u00f6r f\u00f6r scania\nh\u00e5kan buskhe, koncernchef f\u00f6r saab ab\nsigurd lewerentz, arkitekt\ngert wing\u00e5rdh, arkitekt\nhjalmar zetterstr\u00f6m, arkitekt\nmartin lorentzon, it-entrepren\u00f6r med marknadsf\u00f6ringsf\u00f6retaget tradedoubler och musiktj\u00e4nsten spotify\ncarl abraham pihl, norska j\u00e4rnv\u00e4gens fader (hovedbanen)\nolle ehrl\u00e9n, tidigare koncernchef ncc\nlars g josefsson, tidigare verkst\u00e4llande direkt\u00f6r f\u00f6r vattenfall\nhans str\u00e5berg, tidigare verkst\u00e4llande direkt\u00f6r f\u00f6r electrolux\npeter augustsson, tidigare verkst\u00e4llande direkt\u00f6r f\u00f6r saab automobile och f\u00f6r skf\nsigfrid edstr\u00f6m, tidigare verkst\u00e4llande direkt\u00f6r f\u00f6r asea, drev elektrifieringen av g\u00f6teborgs sp\u00e5rv\u00e4g\nrune andersson, tidigare verkst\u00e4llande direkt\u00f6r i trelleborg ab\nbjarne holmqvist, tidigare verkst\u00e4llande direkt\u00f6r f\u00f6r gunnebo\njames keiller (1836\u20131918), direkt\u00f6r vid skeppsvarvet g\u00f6taverken i g\u00f6teborg.\njames keiller (1867\u20131962), svensk industriman.\nper b\u00e5telsson, tidigare verkst\u00e4llande direkt\u00f6r f\u00f6r capio\nh\u00e5kan frisinger, tidigare verkst\u00e4llande direkt\u00f6r f\u00f6r ab volvo\nsune carlsson, tidigare verkst\u00e4llande direkt\u00f6r f\u00f6r skflena olving, verkst\u00e4llande direkt\u00f6r f\u00f6r mycronic\n\n\n=== jubileumsprofessur ===\nn\u00e4r chalmers fyllde 150 \u00e5r 1979 gav regeringen en jubileumsprofessur till chalmers i present. professorerna utses \u00e5rligen av rektor.\n\n\n== betydelse ==\n\n\n=== yrkesval ===\nunder det f\u00f6rsta decenniet utexaminerades 217 elever, varav man k\u00e4nde till yrkesvalet f\u00f6r 203 av dessa:\n\nde tio fr\u00e4msta yrkena utgjordes av: handel (45), navigation (18), milit\u00e4rbefattningar (17), snickerihantverket (14), bruksr\u00f6relse (10), anv\u00e4nd mekanik (8), maskinarbete (7), f\u00e4rgeri och blekeri (6), bomullsspinneri (6) och metallarbete (5).drar man samman yrkena till st\u00f6rre grupper, ordnat efter storlek, blir utfallet:\n\nindustriell verksamhet 79 stycken (39%), handel 45 stycken (22%), hantverk 34 stycken (17%), navigation 18 stycken (9%), milit\u00e4ryrket 17 stycken (8%), fortsatta studier 6 stycken (3%) och lantbruk 4 stycken (2%).industriell verksamhet samt hantverk-handel bildar tv\u00e5 dominerade och lika stora grupperingar.\n\n\n=== betydelse f\u00f6r stadsdelen ===\nchalmersplatsen, i stadsdelen landala, \u00e4r ett torg som fick sitt namn 2004. platsen ligger vid entr\u00e9n till chalmersomr\u00e5det, d\u00e4r aschebergsgatan, guldhedsgatan, landalagatan och sven hultins gata m\u00f6ts och vid den v\u00e4stra mynningen av chalmerstunneln. platsen ligger inom chalmers omr\u00e5de.\n\n\n== rankning ==\nchalmers rankades p\u00e5 117e plats i v\u00e4rlden och p\u00e5 andra plats i sverige (efter kth) inom \"engineering & technology\" p\u00e5 qs world university rankings (2023).\n\n\n== se \u00e4ven ==\nteknisk h\u00f6gskola\nchalmers studentk\u00e5r\ncort\u00e8gen\ncremona (bokhandel)\ng\u00f6teborgs universitet\nit-universitetet i g\u00f6teborg\nlista \u00f6ver hedersdoktorer vid chalmers tekniska h\u00f6gskola\n\n\n== referenser ==\n\n\n=== noter ===\n\n\n=== k\u00e4llor ===\n 100 utm\u00e4rkta hus i g\u00f6teborg.. [arkitekten och staden] ; [3]. g\u00f6teborg: manne ekman & margareta rydbo, g\u00f6teborgs stadsmuseum i samarbete med g\u00f6teborgs-posten. 2001. sid. 124-125. libris 8379794. isbn 91-85488-54-2 \nekel\u00f6f stig, red (1979). teknik i 150 \u00e5r. g\u00f6teborg: chalmers tekniska h\u00f6gsk. libris 7593318. isbn 91-7032-000-4 (inb.) \nsamuelsson, ulla; samuelsson alf (1994). det gamla chalmers: 1829-1937. g\u00f6teborg: chalmers tekniska h\u00f6gsk. libris 7594129. isbn 91-7032-912-5 (inb.) \nsvenska industrier, [: industrilexikon \u00f6ver v\u00e4sterg\u00f6tlands och g\u00f6teborgs och bohusl\u00e4ns industriella utveckling med biografier \u00f6ver industriernas ledande m\u00e4n], g\u00f6teborgs industrif\u00f6rlag 1945, s. 20ff, \"chalmers tekniska h\u00f6gskola\", av fil.mag. rolf persson.\nchalmers tekniska institut: minnesskrift 1829-1929, red. g\u00f6sta bodman, utgiven av styrelsen f\u00f6r chalmers tekniska institut, g\u00f6teborg 1929\nlandala i ord och bild : en stadsdelsskildring, red. karl-erik fredriksson, f\u00f6reningen gamla landala pojkar, g\u00f6teborg 1962\n\n\n== externa l\u00e4nkar ==\n\n wikimedia commons har media som r\u00f6r chalmers tekniska h\u00f6gskola.\nchalmers tekniska h\u00f6gskola\nchalmers international taiwan office\nchalmers biblioteks webbplats"