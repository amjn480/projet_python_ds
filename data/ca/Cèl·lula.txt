"una c\u00e8l\u00b7lula (del llat\u00ed cellula, diminutiu de cella, 'cel\u00b7la') \u00e9s la unitat b\u00e0sica estructural i funcional de tot \u00e9sser viu i, de fet, l'element m\u00e9s petit que es pot considerar viu. els organismes es poden classificar en unicel\u00b7lulars o pluricel\u00b7lulars segons el seu nombre de c\u00e8l\u00b7lules, que en els organismes pluricel\u00b7lulars va des de 10\u00b2 (certs nematodes) fins a 1017 (rorqual blau). en general, les c\u00e8l\u00b7lules tenen una mida de l'ordre de 10 \u00b5m i una massa de l'ordre d'1 ng, tot i que poden ser molt m\u00e9s grans.\nla teoria cel\u00b7lular, proposada el 1838 per a les plantes i el 1839 per als animals, planteja que tots els organismes es componen de c\u00e8l\u00b7lules, que aquestes s\u00f3n la unitat b\u00e0sica de tot organisme i que totes les c\u00e8l\u00b7lules es formen a partir d'altres c\u00e8l\u00b7lules. aix\u00ed doncs, totes les funcions vitals emanen de la maquin\u00e0ria cel\u00b7lular i les interaccions entre c\u00e8l\u00b7lules. a m\u00e9s a m\u00e9s, la conservaci\u00f3 de la informaci\u00f3 gen\u00e8tica en l'\u00e0cid desoxiribonucleic (adn) fa que es pugui transmetre de generaci\u00f3 en generaci\u00f3.\nl'aparici\u00f3 del primer \u00e9sser viu a la terra se sol associar al naixement de la primera c\u00e8l\u00b7lula. encara que hi ha moltes hip\u00f2tesis sobre aquest fet, generalment es creu que el proc\u00e9s fou encetat per la transformaci\u00f3 de mol\u00e8cules inorg\u00e0niques en org\u00e0niques en condicions ambientals prop\u00edcies. seguidament, aquestes biomol\u00e8cules s'haurien combinat i haurien creat entitats complexes capaces de replicar-se. els f\u00f2ssils d'estructures cel\u00b7lulars m\u00e9s antics s'han trobat en roques de la formaci\u00f3 de strelley pool (austr\u00e0lia occidental) i daten de fa 3.400 milions d'anys. les dades suggereixen que aquestes c\u00e8l\u00b7lules tenien un metabolisme anaer\u00f2bic basat en el sofre.\n\n\n== hist\u00f2ria i teoria cel\u00b7lular ==\nla hist\u00f2ria de la biologia cel\u00b7lular ha estat lligada al progr\u00e9s tecnol\u00f2gic que en permet\u00e9s l'estudi. aix\u00ed doncs, les primeres observacions de la seva morfologia comen\u00e7aren amb la popularitzaci\u00f3 dels microscopis rudimentaris de lents compostes al segle xvii, foren suplementades amb diverses t\u00e8cniques histol\u00f2giques per microsc\u00f2pia \u00f2ptica als segles xix i xx, i assoleix un nivell de resoluci\u00f3 superior mitjan\u00e7ant els estudis de microsc\u00f2pia electr\u00f2nica, de fluorescencia, i confocal, entre d'altres, ja al segle xx. el desenvolupament d'eines moleculars basades en la manipulaci\u00f3 d'\u00e0cids nucleics i enzims permeteren una an\u00e0lisi m\u00e9s exhaustiva al llarg del segle xx.\n\n\n=== descobriment ===\nles primeres aproximacions a l'estudi de la c\u00e8l\u00b7lula tingueren lloc al segle xvii; despr\u00e9s de l'aparici\u00f3 a finals del segle xvi dels primers microscopis. aquests instruments permeteren efectuar nombroses observacions que, en a penes dos-cents anys, portaren a un coneixement morfol\u00f2gic relativament acceptable. aquesta \u00e9s una breu cronologia d'aquests descobriments:\n\n1665: robert hooke public\u00e0 els resultats de les seves observacions sobre teixits vegetals, com el suro, realitzades amb un microscopi de cinquanta augments constru\u00eft per ell mateix. aquest investigador fou el primer que, en veure en aquests teixits unitats que es repetien de manera similar a les cel\u00b7les dels nius d'abella, les denomin\u00e0 com a elements de repetici\u00f3, \"c\u00e8l\u00b7lules\". tanmateix, hooke nom\u00e9s pogu\u00e9 observar c\u00e8l\u00b7lules mortes, de manera que no pogu\u00e9 descriure les estructures del seu interior.\nd\u00e8cada del 1670: leeuwenhoek observ\u00e0 diverses c\u00e8l\u00b7lules eucariotes (com ara protozous i espermatozous) i procariotes (bacteris).\n1745: needham descrigu\u00e9 la pres\u00e8ncia d'\u00abanim\u00e0lculs\u00bb o \u00abinfusoris\u00bb; es tractava d'organismes unicel\u00b7lulars.d\u00e8cada del 1830: schwann estudi\u00e0 la c\u00e8l\u00b7lula animal; juntament amb schleiden, postul\u00e0 que les c\u00e8l\u00b7lules s\u00f3n les unitats elementals que constitueixen les plantes i els animals, i que s\u00f3n la base fonamental del proc\u00e9s vital.\n1831: brown descrigu\u00e9 el nucli cel\u00b7lular.\n1839: purkyn\u011b observ\u00e0 el citoplasma cel\u00b7lular.\n1850: virchow postul\u00e0 que totes les c\u00e8l\u00b7lules provenen d'altres c\u00e8l\u00b7lules.\n1857: k\u00f6lliker identific\u00e0 els mitocondris.\n1860: pasteur realitz\u00e0 m\u00faltiples estudis sobre el metabolisme de llevats i sobre l'as\u00e8psia.\n1880: weismann descobr\u00ed que les c\u00e8l\u00b7lules actuals comparteixen una semblan\u00e7a estructural i molecular amb c\u00e8l\u00b7lules de temps remots.\n1931: ruska constru\u00ed el primer microscopi electr\u00f2nic de transmissi\u00f3 a la universitat lliure de berl\u00edn. quatre anys m\u00e9s tard obtingu\u00e9 una resoluci\u00f3 dues vegades superior a la del microscopi \u00f2ptic.\n1981: margulis public\u00e0 la seva hip\u00f2tesi sobre l'endosimbiosi serial, que explica l'origen de la c\u00e8l\u00b7lula eucariota.\n\n\n=== teoria cel\u00b7lular ===\n\nel concepte de c\u00e8l\u00b7lula com a unitat anat\u00f2mica i funcional dels organismes sorg\u00ed entre els anys 1830 i 1880, tot i que fou al segle xvii quan robert hooke en descrigu\u00e9 per primer cop l'exist\u00e8ncia, en observar en una preparaci\u00f3 vegetal la pres\u00e8ncia d'una estructura organitzada que derivava de l'arquitectura de les parets cel\u00b7lulars vegetals. el 1830 ja es disposava de microscopis amb una \u00f2ptica m\u00e9s avan\u00e7ada, cosa que permet\u00e9 a investigadors com theodor schwann i mattias schleiden definir els postulats de la teoria cel\u00b7lular, que, entre altres coses, afirma:\n\nque la c\u00e8l\u00b7lula \u00e9s una unitat morfol\u00f2gica de tot \u00e9sser viu; \u00e9s a dir, que en els \u00e9ssers vius tot est\u00e0 format per c\u00e8l\u00b7lules o pels seus productes de secreci\u00f3. una c\u00e8l\u00b7lula pot crear diverses estructures segons la pot\u00e8ncia cel\u00b7lular.\naquest primer postulat seria completat per rudolf virchow, amb l'afirmaci\u00f3 omnis cellula ex cellula, que indica que tota c\u00e8l\u00b7lula deriva d'una c\u00e8l\u00b7lula precedent (biog\u00e8nesi). en altres paraules, aquest postulat representa el rebuig de la teoria de generaci\u00f3 espont\u00e0nia o ex novo, que hipotetitzava la possibilitat que es gener\u00e9s vida a partir d'elements inanimats.\nun tercer postulat de la teoria cel\u00b7lular indica que les funcions vitals dels organismes tenen lloc o b\u00e9 dins de les c\u00e8l\u00b7lules, o en el seu entorn immediat, i que s\u00f3n controlades per subst\u00e0ncies que elles secreten. cada c\u00e8l\u00b7lula \u00e9s un sistema obert que intercanvia mat\u00e8ria i energia amb el seu ambient. en una c\u00e8l\u00b7lula tenen lloc totes les funcions vitals, de manera que una d'elles \u00e9s suficient per formar un \u00e9sser viu (que ser\u00e0 un organisme unicel\u00b7lular). aix\u00ed doncs, la c\u00e8l\u00b7lula \u00e9s la unitat fisiol\u00f2gica de la vida.\nfinalment, el quart postulat de la teoria cel\u00b7lular expressa que cada c\u00e8l\u00b7lula cont\u00e9 tota la informaci\u00f3 heredit\u00e0ria necess\u00e0ria per al control del seu propi cicle i el desenvolupament i funcionament d'un organisme de la seva esp\u00e8cie, aix\u00ed com per la transmissi\u00f3 d'aquesta informaci\u00f3 a la seg\u00fcent generaci\u00f3 cel\u00b7lular.\n\n\n=== definici\u00f3 ===\nes pot definir la c\u00e8l\u00b7lula com la unitat morfol\u00f2gica i funcional de tot \u00e9sser viu. de fet, la c\u00e8l\u00b7lula \u00e9s l'element m\u00e9s petit que es pot considerar viu. com a tal, t\u00e9 una membrana de fosfol\u00edpids amb permeabilitat selectiva que mant\u00e9 un medi intern altament ordenat i diferenciat del medi extern en la seva composici\u00f3, que es troba sota un control homeost\u00e0tic, que consisteix en biomol\u00e8cules i alguns metalls i electr\u00f2lits. l'estructura s'automant\u00e9 de manera activa mitjan\u00e7ant el metabolisme, assegurant-se la coordinaci\u00f3 de tots els elements cel\u00b7lulars i la seva perpetuaci\u00f3 per replicaci\u00f3 a trav\u00e9s d'un genoma codificat per \u00e0cids nucleics. la part de la biologia que s'ocupa de les c\u00e8l\u00b7lules \u00e9s la citologia.\n\n\n== estudi de les c\u00e8l\u00b7lules ==\nels bi\u00f2legs utilitzen diversos instruments per estudiar les c\u00e8l\u00b7lules. obtenen informaci\u00f3 de les seves formes, mides i components, que els serveix per comprendre tamb\u00e9 les funcions que hi tenen lloc. des de les primeres observacions de c\u00e8l\u00b7lules, fa m\u00e9s de tres segles, fins a l'\u00e8poca actual, les t\u00e8cniques i els aparells s'han anat perfeccionant, originant un nou camp de la biologia: la microsc\u00f2pia. tenint en compte la petitesa de la gran majoria de les c\u00e8l\u00b7lules, l'\u00fas del microscopi \u00e9s d'enorme valor en la investigaci\u00f3 biol\u00f2gica. en l'actualitat, els bi\u00f2legs utilitzen dos tipus b\u00e0sics de microscopi: els \u00f2ptics i els electr\u00f2nics.\n\n\n== caracter\u00edstiques ==\nles c\u00e8l\u00b7lules, com a sistemes termodin\u00e0mics complexos, tenen una s\u00e8rie d'elements estructurals i funcionals comuns que en possibiliten la superviv\u00e8ncia; tanmateix, els diferents tipus de c\u00e8l\u00b7lula presenten modificacions d'aquestes caracter\u00edstiques comunes que en permeten l'especialitzaci\u00f3 funcional i, aix\u00ed doncs, un guany en complexitat. d'aquesta manera, les c\u00e8l\u00b7lules romanen altament organitzades a expenses d'incrementar l'entropia del seu entorn, un dels requisits de la vida.\n\n\n=== caracter\u00edstiques estructurals ===\nindividualitat: totes les c\u00e8l\u00b7lules estan envoltades per un embolcall (que pot ser una bicapa lip\u00eddica nua, en les c\u00e8l\u00b7lules animals; una paret de polisac\u00e0rid, en fongs i en vegetals; una membrana externa i altres elements que defineixen una paret complexa, en bacteris gramnegatius; una paret de peptidoglic\u00e0, en bacteris grampositius; o una paret de composici\u00f3 variada, en els arqueobacteris) que les separa i comunica amb l'exterior, que controla els moviments cel\u00b7lulars i que mant\u00e9 el potencial el\u00e8ctric de la c\u00e8l\u00b7lula.\ncontenen un medi intern aqu\u00f3s, el citosol, que forma gran part del volum cel\u00b7lular i en el qual estan immersos els org\u00e0nuls cel\u00b7lulars.\nposseeixen material gen\u00e8tic en forma d'adn, el material hereditari dels gens, que cont\u00e9 les instruccions pel funcionament cel\u00b7lular, aix\u00ed com arn, per tal que l'adn s'expressi.\ntenen enzims i altres prote\u00efnes, que sostenen, juntament amb altres biomol\u00e8cules, un metabolisme actiu.\n\n\n=== caracter\u00edstiques funcionals ===\nles c\u00e8l\u00b7lules vives s\u00f3n un complex sistema bioqu\u00edmic. les caracter\u00edstiques que permeten distingir les c\u00e8l\u00b7lules dels sistemes qu\u00edmics no vivents s\u00f3n:\n\nnutrici\u00f3\nles c\u00e8l\u00b7lules agafen subst\u00e0ncies de l'ambient, les transformen en altres subst\u00e0ncies, alliberen energia i eliminen productes de ref\u00fas mitjan\u00e7ant el metabolisme.\ncreixement i proliferaci\u00f3 cel\u00b7lular\nles c\u00e8l\u00b7lules s\u00f3n capaces de dirigir la seva pr\u00f2pia s\u00edntesi. a conseq\u00fc\u00e8ncia dels processos nutricionals, una c\u00e8l\u00b7lula creix i es divideix, formant dues c\u00e8l\u00b7lules, id\u00e8ntiques a la c\u00e8l\u00b7lula original, mitjan\u00e7ant la divisi\u00f3 cel\u00b7lular.\ndiferenciaci\u00f3\nmoltes c\u00e8l\u00b7lules poden sofrir canvis de forma o funci\u00f3 en un proc\u00e9s anomenat diferenciaci\u00f3 cel\u00b7lular. quan una c\u00e8l\u00b7lula es diferencia, s'hi formen subst\u00e0ncies o estructures que anteriorment no hi eren, i altres que s\u00ed que hi eren deixen de formar-se. la diferenciaci\u00f3 forma sovint part del cicle cel\u00b7lular, en qu\u00e8 les c\u00e8l\u00b7lules formen estructures especialitzades relacionades amb la reproducci\u00f3, la dispersi\u00f3 o la superviv\u00e8ncia.\nsenyalitzaci\u00f3\nles c\u00e8l\u00b7lules responen a est\u00edmuls qu\u00edmics i f\u00edsics tant del medi extern com del seu interior i, en el cas de les c\u00e8l\u00b7lules m\u00f2bils, cap a determinats est\u00edmuls ambientals o en direcci\u00f3 oposada mitjan\u00e7ant un proc\u00e9s anomenat s\u00edntesi. a m\u00e9s, sovint les c\u00e8l\u00b7lules poden interaccionar o comunicar-se amb altres c\u00e8l\u00b7lules, generalment per mitj\u00e0 de senyals o missatgers qu\u00edmics, com ara hormones, neurotransmissors, factors de creixement, etc. en els \u00e9ssers pluricel\u00b7lulars hi ha complicats processos de comunicaci\u00f3 cel\u00b7lular i transducci\u00f3 de senyals.\nevoluci\u00f3\na difer\u00e8ncia de les estructures inanimades, els organismes unicel\u00b7lulars i pluricel\u00b7lulars evolucionen. aix\u00f2 significa que hi ha canvis hereditaris (que tenen lloc a baixa freq\u00fc\u00e8ncia en totes les c\u00e8l\u00b7lules de manera regular) que poden influir en l'adaptaci\u00f3 global de la c\u00e8l\u00b7lula o de l'organisme superior de manera positiva o negativa. el resultat de l'evoluci\u00f3 \u00e9s la selecci\u00f3 d'aquells organismes m\u00e9s ben adaptats a viure en un medi particular.les propietats cel\u00b7lulars no tenen per qu\u00e8 ser constants al llarg del desenvolupament d'un organisme; evidentment, el patr\u00f3 d'expressi\u00f3 dels gens varia en resposta a est\u00edmuls externs, a m\u00e9s de factors end\u00f2gens. un aspecte important \u00e9s la pluripotencialitat, caracter\u00edstica d'algunes c\u00e8l\u00b7lules que els permet dirigir el seu desenvolupament vers una varietat de possibles tipus de c\u00e8l\u00b7lula. en els metazous, la gen\u00e8tica subjacent a la determinaci\u00f3 del dest\u00ed d'una c\u00e8l\u00b7lula consisteix en l'expressi\u00f3 de determinats factors de transcripci\u00f3 espec\u00edfics del llinatge cel\u00b7lular al qual pertanyer\u00e0, aix\u00ed com a modificacions epigen\u00e8tiques. a m\u00e9s, la introducci\u00f3 d'un altre tipus de factors de transcripci\u00f3 mitjan\u00e7ant enginyeria gen\u00e8tica en c\u00e8l\u00b7lules som\u00e0tiques \u00e9s suficient per induir aquesta pluripotencialitat, de manera que aquest \u00e9s un dels seus fonaments moleculars.\n\n\n=== mida, forma i funci\u00f3 ===\nla mida i la forma de les c\u00e8l\u00b7lules dep\u00e8n dels seus elements m\u00e9s perif\u00e8rics (per exemple, la paret, si n'hi ha) i de la seva carcassa interna (\u00e9s a dir, el citoesquelet). a m\u00e9s, la compet\u00e8ncia per l'espai tissular provoca una morfologia caracter\u00edstica; per exemple, les c\u00e8l\u00b7lules vegetals, poli\u00e8driques in vivo, tendeixen a ser esf\u00e8riques in vitro. fins i tot poden existir par\u00e0metres qu\u00edmics senzills, com els gradients de concentraci\u00f3 d'una sal, que determinin l'aparici\u00f3 d'una forma complexa.quant a la mida, la majoria de les c\u00e8l\u00b7lules s\u00f3n microsc\u00f2piques, \u00e9s a dir, no s\u00f3n observables a simple vista. tot i ser molt petites (un mil\u00b7l\u00edmetre c\u00fabic de sang pot contenir uns cinc milions de c\u00e8l\u00b7lules), la mida de les c\u00e8l\u00b7lules \u00e9s extremament variable. la c\u00e8l\u00b7lula m\u00e9s petita observada, en condicions normals, \u00e9s la de mycoplasma genitalium, de 0,2 \u03bcm, situada a prop del l\u00edmit te\u00f2ric de 0,17 \u03bcm. existeixen bacteris d'1 o 2 \u03bcm de longitud. les c\u00e8l\u00b7lules humanes s\u00f3n molt variables: hematies de 7 micres, hepat\u00f2cits de 20 micres, espermatozous de 53 \u03bcm, \u00f2vuls de 150 \u03bcm i, fins i tot, algunes neurones de fins a un metre. en les c\u00e8l\u00b7lules vegetals, els grans de pol\u00b7len poden arribar a mesurar entre 200 i 300 \u03bcm, i alguns ous d'ocells poden arribar a mesurar entre 1 (guatlla) i 13 cm (estru\u00e7) de di\u00e0metre. per la viabilitat de la c\u00e8l\u00b7lula i el seu funcionament correcte, sempre cal tenir en compte la relaci\u00f3 superf\u00edcie-volum. pot augmentar considerablement el volum de la c\u00e8l\u00b7lula sense que augmenti la superf\u00edcie d'intercanvi de la membrana, cosa que dificultaria el nivell i la regulaci\u00f3 dels intercanvis de subst\u00e0ncies vitals per la c\u00e8l\u00b7lula. a trav\u00e9s d'un mecanisme d'osmosi, la c\u00e8l\u00b7lula pot fer cr\u00e9ixer el seu volum exponencialment. aquest fet es dona quan el medi extern \u00e9s hipert\u00f2nic en comparaci\u00f3 amb el medi intern de la c\u00e8l\u00b7lula, i si la difer\u00e8ncia \u00e9s molt gran, la c\u00e8l\u00b7lula pot anar creixent fins a morir per una turg\u00e8ncia excessiva. tanmateix, aquest fet no es produeix en les c\u00e8l\u00b7lules vegetals gr\u00e0cies a les parets cel\u00b7lulars, que en limiten la mida.\nquant a la forma, les c\u00e8l\u00b7lules presenten una gran variabilitat i, fins i tot, algunes no tenen una forma ben definida o permanent. poden ser: fusiformes (en forma de fus), estelades, prism\u00e0tiques, aplanades, el\u00b7l\u00edptiques, globoses o arrodonides, etc. algunes tenen una paret r\u00edgida i altres no, cosa que els permet deformar la membrana i emetre prolongacions citoplasm\u00e0tiques (pseudopodis) per despla\u00e7ar-se o aconseguir aliment. hi ha c\u00e8l\u00b7lules lliures que no presenten aquestes estructures de despla\u00e7ament per\u00f2 que tenen cilis o flagels, que s\u00f3n estructures derivades d'un org\u00e0nul cel\u00b7lular (el centrosoma) que doten aquestes c\u00e8l\u00b7lules de moviment. aix\u00ed doncs, existeixen m\u00faltiples tipus de c\u00e8l\u00b7lula, relacionats amb la funci\u00f3 que duen a terme; per exemple:\n\nc\u00e8l\u00b7lules contr\u00e0ctils que solen ser allargades, com ara les fibres musculars.\nc\u00e8l\u00b7lules amb fines prolongacions, com les neurones, que transmeten els impulsos nerviosos.\nc\u00e8l\u00b7lules amb microvellositats o amb plecs, com les de l'intest\u00ed, per ampliar la superf\u00edcie de contacte i d'intercanvi de subst\u00e0ncies.\nc\u00e8l\u00b7lules c\u00fabiques, prism\u00e0tiques o aplanades, com les epitelials, que cobreixen superf\u00edcies com les lloses d'un paviment.\n\n\n== c\u00e8l\u00b7lules procariotes ==\n\nles c\u00e8l\u00b7lules procariotes s\u00f3n petites i menys complexes que les eucariotes. contenen ribosomes per\u00f2 manquen de sistemes d'endomembranes (\u00e9s a dir, org\u00e0nuls delimitats per membranes biol\u00f2giques, com ara el nucli cel\u00b7lular). per aix\u00f2, el seu material gen\u00e8tic es troba dispers pel citosol. tanmateix, hi ha excepcions: alguns bacteris fotosint\u00e8tics tenen sistemes endomembranosos. tamb\u00e9 dins del f\u00edlum dels planctomicets existeixen organismes com ara pirellula que envolten el seu material gen\u00e8tic amb una membrana intracitoplasm\u00e0tica, o com ara gemmata obscuriglobus, que l'envolten amb una doble membrana. aquesta \u00faltima tamb\u00e9 t\u00e9 altres compartiments de membrana interns, possiblement connectats amb la membrana externa del nucleoide i amb la membrana nuclear, que no t\u00e9 peptidoglic\u00e0.en general, es podria dir que els procariotes manquen de citoesquelet. tanmateix, s'ha observat que alguns bacteris, com ara bacillus subtilis, tenen prote\u00efnes com ara mreb i mbl que actuen de manera similar a l'actina i s\u00f3n importants en la morfologia cel\u00b7lular. fusinita van den ent, a nature, va m\u00e9s enll\u00e0, afirmant que els citoesquelets d'actina i tubulina tenen un origen procari\u00f2tic.els procariotes formen un grup de gran diversitat, i tenen un metabolisme extraordin\u00e0riament complex, en alguns casos exclusiu de certs t\u00e0xons, com alguns grups de bacteris, cosa que influeix en la seva versatilitat ecol\u00f2gica. els procariotes es classifiquen, segons carl woese, en arqueobacteris i bacteris.\n\n\n=== arqueobacteris ===\n\nels arqueobacteris tenen un di\u00e0metre cel\u00b7lular compr\u00e8s entre 0,1 i 15 \u03bcm, tot i que les formes filamentoses poden ser m\u00e9s grans per agregaci\u00f3 de c\u00e8l\u00b7lules. presenten m\u00faltiples formes diferents; fins i tot se n'ha descrit de quadrades i planes. alguns arqueobacteris tenen flagels i s\u00f3n m\u00f2bils.\nels arqueobacteris, igual que els bacteris, manquen de membranes internes que delimitin els org\u00e0nuls. com tots els organismes, presenten ribosomes, per\u00f2 a difer\u00e8ncia dels que es troben en els bacteris, que s\u00f3n sensibles a certs agents antimicrobians, els dels arqueobacteris, m\u00e9s propers als eucariotes, no ho s\u00f3n. la membrana cel\u00b7lular t\u00e9 una estructura similar a la de la resta de c\u00e8l\u00b7lules, per\u00f2 la seva composici\u00f3 qu\u00edmica \u00e9s \u00fanica, amb enlla\u00e7os de tipus \u00e8ter als l\u00edpids. gaireb\u00e9 tots els arqueobacteris tenen una paret cel\u00b7lular (alguns thermoplasma en s\u00f3n l'excepci\u00f3) de composici\u00f3 caracter\u00edstica; per exemple, no contenen peptidoglic\u00e0 (mure\u00efna), propi dels bacteris. tanmateix, se'ls pot classificar per mitj\u00e0 de la tinci\u00f3 de gram, de vital import\u00e0ncia en la taxonomia dels bacteris; en els arqueobacteris, que tenen una estructura de paret ben diferent de l'eubacteriana, aquesta tinci\u00f3 es pot aplicar per\u00f2 manca de valor taxon\u00f2mica. l'ordre dels metanobacterials t\u00e9 una capa de pseudomure\u00efna, que fa que aquests arqueobacteris donin un resultat positiu a la tinci\u00f3 de gram.com en gaireb\u00e9 tots els procariotes, les c\u00e8l\u00b7lules dels arqueobacteris manquen de nucli, i presenten un \u00fanic cromosoma circular. existeixen elements extracromos\u00f2mics, com ara plasmidis. el seu genoma \u00e9s petit, d'entre dos i quatre milions de parells de bases. tamb\u00e9 \u00e9s caracter\u00edstica la pres\u00e8ncia d'arn polimerases de constituci\u00f3 complexa i un gran nombre de nucle\u00f2tids modificats als \u00e0cids ribonucleics ribos\u00f2mics. d'altra banda, el seu adn s'empaqueta en forma de nucleosomes, com en els eucariotes, gr\u00e0cies a prote\u00efnes semblants a les histones, i alguns gens tenen introns. poden reproduir-se per fissi\u00f3 bin\u00e0ria o m\u00faltiple, fragmentaci\u00f3 o gemmaci\u00f3.\n\n\n=== eubacteris ===\n\nels bacteris s\u00f3n organismes relativament senzills, de mida molt redu\u00efda, a penes d'unes micres en la majoria de casos. com altres procariotes, manquen d'un nucli delimitat per una membrana, tot i que presenten un nucleoide, una estructura elemental que cont\u00e9 una gran mol\u00e8cula habitualment circular d'adn. manquen de nucli cel\u00b7lular i d'altres org\u00e0nuls delimitats per membranes biol\u00f2giques. al citoplasma s'hi poden observar plasmidis, petites mol\u00e8cules circulars d'adn que coexisteixen amb el nucleoide i que contenen gens; s\u00f3n utilitzades sovint pels bacteris en la parasexualitat (reproducci\u00f3 sexual bacteriana). el citoplasma tamb\u00e9 cont\u00e9 ribosomes i diversos tipus de gr\u00e0nuls. en alguns casos, hi pot haver estructures compostes de membranes, habitualment relacionades amb la fotos\u00edntesi.posseeixen una membrana cel\u00b7lular composta de l\u00edpids, en forma de bicapa i sobre la qual es troba una coberta en qu\u00e8 existeix un polisac\u00e0rid complex denominat peptidoglic\u00e0; depenent de la seva estructura i, per conseg\u00fcent, la seva reacci\u00f3 a la tinci\u00f3 de gram, es classifiquen els bacteris en grampositius i gramnegatius. l'espai compr\u00e8s entre la membrana cel\u00b7lular i la paret cel\u00b7lular (o la membrana exterior, si existeix) es denomina espai periplasm\u00e0tic. alguns bacteris tenen una c\u00e0psula. altres s\u00f3n capaces de generar end\u00f2spores (estadis latents capa\u00e7os de resistir a condicions extremes) en algun moment del seu cicle vital. entre les formacions exteriors pr\u00f2pies de la c\u00e8l\u00b7lula bacteriana destaquen els flagels (d'estructura completament diferent de la dels flagels eucariotes) i els pili (estructures d'adher\u00e8ncia i relacionats amb la parasexualitat).la majoria dels bacteris disposen d'un \u00fanic cromosoma circular i solen posseir elements gen\u00e8tics addicionals, amb diferents tipus de plasmidis. la seva reproducci\u00f3, bin\u00e0ria i molt eficient en el temps, permet la r\u00e0pida expansi\u00f3 de les poblacions, generant un gran nombre de c\u00e8l\u00b7lules que s\u00f3n pr\u00e0cticament clons, \u00e9s a dir, id\u00e8ntiques entre si.\n\n\n== c\u00e8l\u00b7lules eucariotes ==\n\nles c\u00e8l\u00b7lules eucariotes s\u00f3n l'exponent de la complexitat cel\u00b7lular actual. presenten una estructura b\u00e0sica relativament estable caracteritzada per la pres\u00e8ncia de diferents tipus d'org\u00e0nuls intracitoplasm\u00e0tics especialitzats, entre els quals destaca el nucli, que alberga el material gen\u00e8tic. especialment en els organismes pluricel\u00b7lulars, les c\u00e8l\u00b7lules poden assolir un alt grau d'especialitzaci\u00f3. aquesta especialitzaci\u00f3 o diferenciaci\u00f3 \u00e9s tal que, en alguns casos, compromet la viabilitat del tipus cel\u00b7lular a\u00efllat. aix\u00ed, per exemple, la superviv\u00e8ncia de les neurones dep\u00e8n de les c\u00e8l\u00b7lules glials. d'altra banda, l'estructura de la c\u00e8l\u00b7lula varia segons la situaci\u00f3 taxon\u00f2mica de l'\u00e9sser viu; aix\u00ed doncs, les c\u00e8l\u00b7lules vegetals difereixen de les animals, aix\u00ed com de les dels fongs. per exemple, les c\u00e8l\u00b7lules animals manquen de paret cel\u00b7lular, s\u00f3n molt variables, no tenen plastidi, poden tenir vac\u00faols per\u00f2 no s\u00f3n molt grans, i presenten centr\u00edols (que s\u00f3n agregats de microt\u00fabuls cil\u00edndrics que contribueixen a la formaci\u00f3 dels cilis i els flagels i faciliten la divisi\u00f3 cel\u00b7lular). les c\u00e8l\u00b7lules dels vegetals, en canvi, presenten una paret cel\u00b7lular (en comptes d'una matriu extracel\u00b7lular) composta principalment de cel\u00b7lulosa, disposen de plastidis com ara cloroplasts (org\u00e0nuls capa\u00e7os de dur a terme la fotos\u00edntesi), cromoplasts (org\u00e0nuls que acumulen pigments) o leucoplasts (org\u00e0nuls que acumulen el mid\u00f3 fabricat en la fotos\u00edntesi), tenen vac\u00faols de gran mida que acumulen subst\u00e0ncies de reserva o de ref\u00fas produ\u00efdes per la c\u00e8l\u00b7lula, i finalment tamb\u00e9 tenen plasmodesmes, que s\u00f3n connexions citoplasm\u00e0tiques que permeten la circulaci\u00f3 directa de les subst\u00e0ncies del citoplasma d'una c\u00e8l\u00b7lula a l'altra, amb continu\u00eftat de les membranes plasm\u00e0tiques.\n\n\n=== compartiments ===\nles c\u00e8l\u00b7lules s\u00f3n entitats din\u00e0miques, amb un metabolisme intern de gran activitat l'estructura del qual \u00e9s un flux entre rutes anastomosades. un fenomen observat en tots els tipus de c\u00e8l\u00b7lula \u00e9s la compartimentalitzaci\u00f3, que consisteix en una heterogene\u00eftat que dona peu a ambients m\u00e9s o menys definits (envoltats o no de membranes biol\u00f2giques) en els quals existeix un microambient que aglutina els elements implicats en una ruta biol\u00f2gica. aquesta compartimentalitzac\u00f3 assoleix el seu m\u00e0xim exponent en les c\u00e8l\u00b7lules eucariotes, que estan formades per diferents estructures i org\u00e0nuls que duen a terme funcions espec\u00edfiques, cosa que suposa un m\u00e8tode d'especialitzaci\u00f3 en l'espai i en el temps. tanmateix, c\u00e8l\u00b7lules m\u00e9s senzilles, com les dels procariotes, ja presenten especialitzacions similars.\n\n\n=== membrana plasm\u00e0tica ===\n\nla composici\u00f3 de la membrana plasm\u00e0tica varia entre c\u00e8l\u00b7lules depenent de la seva funci\u00f3 o del teixit en qu\u00e8 es trobi, per\u00f2 t\u00e9 elements comuns. es compon d'una capa doble de fosfol\u00edpids, de prote\u00efnes unides amb un enlla\u00e7 no covalent a aquesta bicapa, i de gl\u00facids units amb un enlla\u00e7 covalent a l\u00edpids o prote\u00efnes. en general, les mol\u00e8cules m\u00e9s nombroses s\u00f3n les dels l\u00edpids; tanmateix, les prote\u00efnes, a causa de la seva massa molecular superior, representen aproximadament el 50% de la massa de la membrana.un model que explica el funcionament de la membrana plasm\u00e0tica \u00e9s el model de mosaic fluid de singer i nicolson (1972), que desenvolupa un concepte d'unitat termodin\u00e0mica basat en les interaccions hidr\u00f2fobes entre mol\u00e8cules i un altre tipus d'enlla\u00e7os no covalents.\naquesta estructura de membrana sost\u00e9 un complex mecanisme de transport, que permet un fluid intercanvi de massa i energia entre l'ambient intracel\u00b7lular i l'exterior. a m\u00e9s, la possibilitat de transport i interacci\u00f3 entre mol\u00e8cules adjacents o d'una c\u00e8l\u00b7lula amb el seu entorn els permet comunicar-se qu\u00edmicament, \u00e9s a dir, permet la senyalitzaci\u00f3 cel\u00b7lular. els neurotransmissors, les hormones, i els mediadors qu\u00edmics locals afecten c\u00e8l\u00b7lules concretes, modificant-ne el patr\u00f3 d'expressi\u00f3 g\u00e8nica mitjan\u00e7ant mecanismes de transducci\u00f3 de senyals.a sobre la bicapa lip\u00eddica, independentment de la pres\u00e8ncia o no d'una paret cel\u00b7lular, existeix una matriu que pot variar, de poc consp\u00edcua, com en els epitelis, a molt extensa, com en el teixit conjuntiu. aquesta matriu, denominada glicoc\u00e0lix, rica en l\u00edquid tissular, glucoprote\u00efnes, proteoglicans i fibres, tamb\u00e9 interv\u00e9 en la generaci\u00f3 d'estructures i funcions emergents, derivades de les interaccions entre c\u00e8l\u00b7lules.\n\n\n==== estructura i expressi\u00f3 g\u00e8nica ====\n\nles c\u00e8l\u00b7lules eucariotes tenen el seu material gen\u00e8tic en (generalment) un \u00fanic nucli cel\u00b7lular, delimitat per un embolcall que consisteix en dues bicapes lip\u00eddiques travessades per nombrosos porus nuclears i en continu\u00eftat amb el reticle endoplasm\u00e0tic. al seu interior es troba el material gen\u00e8tic, l'adn, observable, en les c\u00e8l\u00b7lules en interfase, com a cromatina de distribuci\u00f3 heterog\u00e8nia. a aquesta cromatina s'associen m\u00faltiples prote\u00efnes, entre les quals destaquen les histones i l'arn, un altre \u00e0cid nucleic.aquest material gen\u00e8tic es troba immers en una activitat cont\u00ednua de regulaci\u00f3 de l'expressi\u00f3 g\u00e8nica; les arn polimerases transcriuen arn missatger cont\u00ednuament, que, exportat al citosol, \u00e9s tradu\u00eft a prote\u00efna segons les necessitats fisiol\u00f2giques. a m\u00e9s, depenent del moment del cicle cel\u00b7lular, aquest adn pot entrar en replicaci\u00f3 com a pas previ a la mitosi. tanmateix, les c\u00e8l\u00b7lules eucariotes tenen material gen\u00e8tic extranuclear; concretament, en mitocondris i plastidis, si n'hi ha; aquests org\u00e0nuls conserven una independ\u00e8ncia gen\u00e8tica parcial del genoma nuclear.\n\n\n==== org\u00e0nuls i estructures cel\u00b7lulars ====\ndins del citosol, \u00e9s a dir, la matriu aquosa que alberga els org\u00e0nuls i altres estructures cel\u00b7lulars, es troben immersos m\u00faltiples tipus de maquin\u00e0ria de metabolisme cel\u00b7lular: org\u00e0nuls, inclusions, elements del citoesquelet, enzims, etc. de fet, aquests \u00faltims representen el 20% dels enzims totals de la c\u00e8l\u00b7lula.\nribosoma: els ribosomes, visibles al microscopi electr\u00f2nic com a part\u00edcules esf\u00e8riques, s\u00f3n complexos supramoleculars encarregats d'assemblar prote\u00efnes a partir de la informaci\u00f3 gen\u00e8tica que els arriba de l'adn transcrita en forma d'arn missatger. elaborats al nucli, duen a terme la seva funci\u00f3 de s\u00edntesi de prote\u00efnes al citoplasma. estan formats per arn ribos\u00f2mic i diversos tipus de prote\u00efnes. estructuralment, tenen dues subunitats. en les c\u00e8l\u00b7lules, aquests org\u00e0nuls apareixen en diferents estats de dissociaci\u00f3. quan estan complets, poden estar a\u00efllats o formant grups (polisomes). tamb\u00e9 poden estar associats al reticle endoplasm\u00e0tic rug\u00f3s a l'embolcall nuclear.reticle endoplasm\u00e0tic: el reticle endoplasm\u00e0tic \u00e9s un org\u00e0nul vesicular interconnectat que forma cisternes, tubs aplanats i s\u00e0culs que es comuniquen entre ells. interv\u00e9 en funcions relacionades amb la s\u00edntesi proteica, la glicosilaci\u00f3 de prote\u00efnes, el metabolisme de l\u00edpids i alguns esteroides, la desintoxicaci\u00f3, i el tr\u00e0nsit de ves\u00edcules. en c\u00e8l\u00b7lules especialitzades, com ara les miofibril\u00b7les o c\u00e8l\u00b7lules musculars, es diferencia en el reticle sarcoplasm\u00e0tic, un org\u00e0nul necessari per produir la contracci\u00f3 muscular.aparell de golgi: l'aparell de golgi \u00e9s un org\u00e0nul format per apilaments de s\u00e0culs denominats dictiosomes, tot i que aquests, com a entitat din\u00e0mica que s\u00f3n, poden ser considerats estructures puntuals fruit de la coalesc\u00e8ncia de ves\u00edcules. rep les ves\u00edcules del reticle endoplasm\u00e0tic rug\u00f3s que han de continuar sent processades. entre les funcions de l'aparell de golgi hi ha la glicosilaci\u00f3 de prote\u00efnes, selecci\u00f3, destinaci\u00f3, glicosilaci\u00f3 de l\u00edpids i la s\u00edntesi de polisac\u00e0rids de la matriu extracel\u00b7luar. posseeix tres compartiments; un de proximal al reticle endoplasm\u00e0tic, denominat \u00abcompartiment cis\u00bb, on es produeix la fosforilaci\u00f3 de les mannoses dels enzims que s'han de dirigir al lisosoma; el \u00abcompartiment intermedi\u00bb, amb abundants manosidases i n-acetil-glucosamina transferases i el \u00abcompartiment o xarxa trans\u00bb, el m\u00e9s distal, on es transfereixen residus de galactosa i \u00e0cid si\u00e0lic, i del qual emergeixen les ves\u00edcules amb les diferents destinacions cel\u00b7lulars.lisosoma: els lisosomes s\u00f3n org\u00e0nuls que alberguen m\u00faltiples enzims hidrol\u00edtics. de morfologia molt variable, no se n'ha demostrat l'exist\u00e8ncia en c\u00e8l\u00b7lules vegetals. una caracter\u00edstica que agrupa tots els lisosomes \u00e9s la possessi\u00f3 d'hidrolases \u00e0cides: proteases, nucleases, glucosidases, lisozims, arilsulfatases, lipases, fosfolipases i fosfatases. procedeix de la fusi\u00f3 de ves\u00edcules provinents de l'aparell de golgi, que, al seu torn, es fusionen en un tipus d'org\u00e0nul denominat endosoma primerenc, que, en acidificar-se i guanyar enzims hidrol\u00edtics, es converteix en el lisosoma funcional. les seves funcions van de la degradaci\u00f3 de macromol\u00e8cules end\u00f2genes o provinents de la fagocitosi a la intervenci\u00f3 en processos d'apoptosi.vac\u00faol vegetal: els vac\u00faols vegetals, nombrosos i petits en c\u00e8l\u00b7lules meristem\u00e0tiques, i escassos i grans en c\u00e8l\u00b7lules diferenciades, s\u00f3n uns org\u00e0nuls exclusius dels representants del m\u00f3n vegetal. immersos en el citosol, estan delimitats pel tonoplast, una membrana lip\u00eddica. les seves funcions s\u00f3n: facilitar l'intercanvi amb el m\u00f3n exterior, mantenir la turg\u00e8ncia cel\u00b7lular, la digesti\u00f3 cel\u00b7lular i l'acumulaci\u00f3 de subst\u00e0ncies de reserva i subproductes del metabolisme.inclusi\u00f3 citoplasm\u00e0tica: les inclusions s\u00f3n acumulacions, mai delimitades per membrana, de subst\u00e0ncies de diversos tipus, tant en c\u00e8l\u00b7lules vegetals com en animals. generalment es tracta de subst\u00e0ncies de reserva que es conserven com a dip\u00f2sit metab\u00f2lic: mid\u00f3, glicogen, triacilglicerols, prote\u00efnes, etc., tot i que tamb\u00e9 n'existeixen de pigments.\n\n\n==== conversi\u00f3 energ\u00e8tica ====\nel metabolisme cel\u00b7lular es basa en la transformaci\u00f3 d'unes subst\u00e0ncies qu\u00edmiques, denominades metab\u00f2lits, en altres; aquestes reaccions qu\u00edmiques s\u00f3n catalitzades per enzims. tot i que gran part del metabolisme t\u00e9 lloc al citosol, com la gluc\u00f2lisi, existeixen processos espec\u00edfics d'org\u00e0nuls.\nmitocondri: els mitocondris s\u00f3n els org\u00e0nuls encarregats de l'obtenci\u00f3 d'energia a trav\u00e9s de la respiraci\u00f3 cel\u00b7lular i el seu nombre, mida i forma s\u00f3n variables. intervenen en el cicle de krebs, la fosforilaci\u00f3 oxidativa i la cadena de transport d'electrons de la respiraci\u00f3. presenten una doble membrana, interna i externa, que deixen entre elles un espai intermembran\u00f3s; la membrana interna, plegada en crestes vers l'interior de la matriu mitocondrial, t\u00e9 una gran superf\u00edcie. al seu interior hi ha generalment una \u00fanica mol\u00e8cula d'adn, el genoma mitocondrial, generalment circular, a m\u00e9s de ribosomes m\u00e9s semblants als bacterians que als eucariotes. segons la teoria endosimbi\u00f2tica, s'assumeix que el primer protomitocondri era un tipus de proteobacteri.cloroplast: els cloroplasts s\u00f3n els org\u00e0nuls cel\u00b7lulars que en els organismes eucariotes fotosint\u00e8tics s'encarreguen de la fotos\u00edntesi, s\u00f3n polimorfs i de color verd a causa de la pigmentaci\u00f3 que dona la clorofil\u00b7la. estan limitats per un embolcall format per dues membranes conc\u00e8ntriques i contenen ves\u00edcules, els tilacoides, on es troben organitzats els pigments i la resta de mol\u00e8cules implicades en la conversi\u00f3 d'energia lum\u00ednica en energia qu\u00edmica. a m\u00e9s d'aquesta funci\u00f3, els plastidis intervenen en el metabolisme intermedi, produint energia i poder reductor, sintetitzant bases p\u00fariques i bases pirimid\u00edniques, alguns amino\u00e0cids i tots els \u00e0cids grassos. a m\u00e9s, al seu interior \u00e9s habitual l'acumulaci\u00f3 de subst\u00e0ncies de reserva, com ara el mid\u00f3. es considera que tenen analogies amb els cianobacteris.peroxisoma: els peroxisomes s\u00f3n org\u00e0nuls molt comuns en forma de ves\u00edcules que contenen abundants enzims de tipus oxidasa i catalasa; s\u00f3n tan abundants que \u00e9s habitual que cristal\u00b7litzin al seu interior. aquests enzims tenen funcions de desintoxicaci\u00f3 cel\u00b7lular. altres funcions dels peroxisomes s\u00f3n: les oxidacions flav\u00edniques generals, el catabolisme de les purines, l'oxidaci\u00f3 \u00df dels \u00e0cids grassos, el cicle del glioxilat, el metabolisme de l'\u00e0cid glic\u00f2lic i la desintoxicaci\u00f3 en general. es formen a partir de ves\u00edcules provinents del reticle endoplasm\u00e0tic.\n\n\n==== citoesquelet ====\n\nles c\u00e8l\u00b7lules posse\u00efxen un esquelet que els permet mantenir la forma i l'estructura, per\u00f2, encara m\u00e9s important, aquest esquelet \u00e9s un sistema din\u00e0mic que interacciona amb la resta de components cel\u00b7lulars, generant un alt grau d'ordre intern. aquest esquelet est\u00e0 format per una s\u00e8rie de prote\u00efnes que s'agrupen produint estructures filamentoses que, mitjan\u00e7ant altres prote\u00efnes, interaccionen entre elles, creant una esp\u00e8cie de reticle. aquest esquelet rep el nom de citoesquelet, i els seus elements principals s\u00f3n: els microt\u00fabuls, els microfilaments i els filaments intermedis.\nmicrofilaments: els microfilaments o filaments d'actina estan formats per una prote\u00efna globular, l'actina, que pot polimeritzar, creant estructures filiformes. aquesta actina s'expressa en totes les c\u00e8l\u00b7lules del cos, especialment en les musculars, car est\u00e0 implicada en la contracci\u00f3 muscular per interacci\u00f3 amb la miosina. a m\u00e9s, t\u00e9 punts d'uni\u00f3 a trifosfat d'adenosina, cosa que dota els seus filaments de polaritat. pot trobar-se en forma lliure o polimeritzar-se en microfilaments, que s\u00f3n essencials en funcions cel\u00b7lulars tan importants com la mobilitat i la contracci\u00f3 de la c\u00e8l\u00b7lula durant la divisi\u00f3 cel\u00b7lular.microt\u00fabuls: els microt\u00fabuls s\u00f3n estructures tubulars de 25 nm de di\u00e0metre exterior i uns 12 nm de di\u00e0metre interior, amb longituds que van d'uns pocs nan\u00f2metres a micr\u00f2metres, que tenen el seu origen als centres organitzadors de microt\u00fabuls i que s'estenen al llarg de tot el citoplasma. es troben en les c\u00e8l\u00b7lules eucariotes i estan formats per la polimeritzaci\u00f3 d'un d\u00edmer de dues prote\u00efnes globulars, l'alfa i la beta tubulina. les tubulines tenen la capacitat d'unir trifosfat de guanos\u00ed. els microt\u00fabuls intervenen en diversos processos cel\u00b7lulars que impliquen un despla\u00e7ament de ves\u00edcules de secreci\u00f3, moviment d'org\u00e0nuls, transport intracel\u00b7lular de subst\u00e0ncies, aix\u00ed com en la divisi\u00f3 cel\u00b7lular (mitosi i meiosi), i que, juntament amb els microfilaments i els filaments intermedis, formen el citoesquelet. a m\u00e9s, constitueixen l'estructura interna dels cilis i els flagels.filaments intermedis: els filaments intermedis s\u00f3n components del citoesquelet. formats per agrupacions de prote\u00efnes fibroses, el seu nom deriva del seu di\u00e0metre, de 10 nm, inferior al dels microt\u00fabuls, de 24 nm, per\u00f2 superior al dels microfilaments, de 7 nm. s\u00f3n omnipresents en les c\u00e8l\u00b7lules animals, i no existeixen ni en les plantes ni en els fongs. formen un grup heterogeni, classificat en cinc fam\u00edlies: les ceratines, en c\u00e8l\u00b7lules epitelials; els neurofilaments, en neurones; els gliofilaments, en c\u00e8l\u00b7lules glials; la desmina en m\u00fascul llis i m\u00fascul estriat i la vimentina, en c\u00e8l\u00b7lules derivades del mes\u00e8nquima.centr\u00edols: els centr\u00edols s\u00f3n un parell d'estructures que formen part del citoesquelet de les c\u00e8l\u00b7lules animals. semblants a cilindres buits, estan rodejats d'un material proteic dens anomenat material pericentriolar; tots ells formen el centrosoma o centre organitzador de microt\u00fabuls, que permet la polimeritzaci\u00f3 de microt\u00fabuls de d\u00edmers de tubulina que formen part del citoesquelet. els centr\u00edols estan disposats de manera perpendicular. les seves funcions s\u00f3n participar en la mitosi, durant la qual generen el fus acrom\u00e0tic, i en la citocinesi, aix\u00ed com, es postula, intervenir en la nucleaci\u00f3 de microt\u00fabuls.cilis i flagels: es tracta d'especialitzacions de la superf\u00edcie cel\u00b7lular amb motilitat; amb una estructura basada en agrupacions de microt\u00fabuls, es diferencien en la longitud m\u00e9s gran i menor nombre dels flagels, i en la variabilitat m\u00e9s gran de l'estructura molecular d'aquests \u00faltims.\n\n\n=== cicle vital ===\n\nel cicle cel\u00b7lular \u00e9s el proc\u00e9s ordenat i repetitiu en el temps i en el qual una c\u00e8l\u00b7lula mare creix i es divideix en dues c\u00e8l\u00b7lules filles. les c\u00e8l\u00b7lules que no s'estan dividint es troben en una fase coneguda com a g0, paral\u00b7lela al cicle. la regulaci\u00f3 del cicle \u00e9s essencial pel correcte funcionament de les c\u00e8l\u00b7lules sanes i est\u00e0 clarament estructurat en fases:\nl'estat de no divisi\u00f3 o interfase. la c\u00e8l\u00b7lula realitza les seves funcions espec\u00edfiques i, si est\u00e0 destinada a progressar a la divisi\u00f3 cel\u00b7lular, comen\u00e7a a efectuar la duplicaci\u00f3 del seu adn.\nl'estat de divisi\u00f3, anomenat fase m, situaci\u00f3 que inclou la mitosi i la citocinesi. en algunes c\u00e8l\u00b7lules no es produeix la citocinesi, i el resultat de la divisi\u00f3 \u00e9s una massa cel\u00b7lular plurinucleada denominada plasmodi.a difer\u00e8ncia del que passa en la mitosi, en qu\u00e8 es mant\u00e9 la dotaci\u00f3 gen\u00e8tica, existeix una variant de la divisi\u00f3 cel\u00b7lular, pr\u00f2pia de les c\u00e8l\u00b7lules de la l\u00ednia germinal, denominada meiosi. en ella, es redueix la dotaci\u00f3 gen\u00e8tica diploide, comuna a totes les c\u00e8l\u00b7lules som\u00e0tiques de l'organisme, a una haploide, \u00e9s a dir, amb una \u00fanica c\u00f2pia del genoma. d'aquesta manera, la fusi\u00f3, mitjan\u00e7ant la fecundaci\u00f3, de dos g\u00e0metes haploides provinents de dos parentals diferents dona com a resultat un zigot, un nou individu diploide, equivalent en dotaci\u00f3 gen\u00e8tica als seus pares.\nla interfase consta de tres estadis clarament definits.fase g1: \u00e9s la primera fase del cicle cel\u00b7lular, en qu\u00e8 existeix creixement cel\u00b7lular amb s\u00edntesi de prote\u00efnes i d'arn. \u00e9s el per\u00edode que transcorre entre la fi d'una mitosi i l'inici de la s\u00edntesi d'adn. en aquest per\u00edode, la c\u00e8l\u00b7lula duplica la seva mida i massa a causa de la cont\u00ednua s\u00edntesi de tots els seus components, com a resultat de l'expressi\u00f3 dels gens que codifiquen les prote\u00efnes responsables del seu fenotip particular.\nfase s: \u00e9s la segona fase del cicle, en qu\u00e8 es produeix la replicaci\u00f3 o s\u00edntesi de l'adn. com a resultat, cada cromosoma es duplica i queda format per dues crom\u00e0tides id\u00e8ntiques. amb la duplicaci\u00f3 de l'adn, el nucli cont\u00e9 el doble de prote\u00efnes nuclears i d'adn que al principi.\nfase g\u2082: \u00e9s la segona fase de creixement del cicle cel\u00b7lular, en qu\u00e8 continua la s\u00edntesi de prote\u00efnes i arn. al final d'aquest per\u00edode, s'observen al microscopi canvis en l'estructura cel\u00b7lular, que indiquen el principi de la divisi\u00f3 cel\u00b7lular. s'acaba quan els cromosomes comencen a condensar-se al principi de la mitosi.\nla fase m \u00e9s la fase de la divisi\u00f3 cel\u00b7lular en qu\u00e8 una c\u00e8l\u00b7lula progenitora es divideix en dues c\u00e8l\u00b7lules filles id\u00e8ntiques entre si i a la mare. aquesta fase inclou la mitosi, al seu torn dividida en profase, metafase, anafase i telofase i la citocinesi, que s'inicia ja en la telofase mit\u00f2tica.la incorrecta regulaci\u00f3 del cicle cel\u00b7lular pot provocar l'aparici\u00f3 de c\u00e8l\u00b7lules precancer\u00edgenes que, si no s\u00f3n indu\u00efdes al su\u00efcidi mitjan\u00e7ant l'apoptosi, poden causar l'aparici\u00f3 de c\u00e0ncer. els errors que porten a aquesta desregulaci\u00f3 estan relacionats amb la gen\u00e8tica cel\u00b7lular; el m\u00e9s habitual s\u00f3n les alteracions en oncogens, gens supressors de tumors i gens de reparaci\u00f3 de l'adn.\n\n\n== origen ==\n\nl'aparici\u00f3 de la vida, i per conseg\u00fcent, de la c\u00e8l\u00b7lula, s'inicia probablement gr\u00e0cies a la transformaci\u00f3 de mol\u00e8cules inorg\u00e0niques en org\u00e0niques sota unes condicions ambientals adients, i posteriorment comen\u00e7\u00e0 la interacci\u00f3 d'aquestes biomol\u00e8cules, generant entitats de complexitat superior. l'experiment de miller i urey, realitzat el 1953, demostr\u00e0 que una mescla de composts org\u00e0nics senzills es pot transformar en alguns amino\u00e0cids, gl\u00facids i l\u00edpids (tots ells components de la mat\u00e8ria viva) sota unes condicions ambientals que simulaven les hipot\u00e8ticament presents en la terra primerenca (vers l'e\u00f3 arque\u00e0).es postula que aquests components org\u00e0nics s'agruparen generant estructures complexes, els coacervats d'oparin, encara acel\u00b7lulars que, quan assoliren la capacitat d'autoorganitzar-se i perpetuar-se, formaren un tipus de c\u00e8l\u00b7lula primitiva, el progenot de carl woese, precursor dels tipus actuals de c\u00e8l\u00b7lula. una vegada s'havia diversificat aquest grup cel\u00b7lular, creant les variants procariota, arqueobacteri\u00e0 i bacteri\u00e0, pogueren apar\u00e8ixer nous tipus de c\u00e8l\u00b7lula, m\u00e9s complexos, per endosimbiosi, \u00e9s a dir, captaci\u00f3 permanent d'uns tipus cel\u00b7lulars dins d'altres sense que hi hagi una p\u00e8rdua total d'autonomia dels tipus capturats. d'aquesta manera, alguns autors descriuen un model en qu\u00e8 la primera c\u00e8l\u00b7lula sorg\u00ed amb la introducci\u00f3 d'un arqueobacteri dins un bacteri, formant un primitiu nucli cel\u00b7lular. tanmateix, la impossibilitat que un bacteri pugui dur a terme una fagocitosi i, per tant, captar un altre tipus de c\u00e8l\u00b7lula, obr\u00ed la porta a una altra hip\u00f2tesi, que suggereix que fou una c\u00e8l\u00b7lula denominada cron\u00f2cit la que fagocit\u00e0 un bacteri i un arqueobacteri, formant el primer organisme eucariota. d'aquesta manera, i mitjan\u00e7ant una an\u00e0lisi de seq\u00fc\u00e8ncies a nivell gen\u00f2mic d'organismes model eucariotes, s'ha aconseguit descriure aquest cron\u00f2cit original com un organisme amb citoesquelet i membrana plasm\u00e0tica, cosa que pot explicar, si l'arqueobacteri fagocitat ho tenia a l'adn, la separaci\u00f3 d'espai en els eucariotes actuals entre la transcripci\u00f3 (nuclear) i la traducci\u00f3 (citoplasm\u00e0tica).una dificultat addicional \u00e9s el fet que no s'han trobat organismes eucariotes primitivament amitocondriats com ho exigeix la hip\u00f2tesi de l'endosimbiosi. a m\u00e9s, l'equip de mar\u00eda rivera, de la universitat de calif\u00f2rnia, comparant genomes complets de tots els dominis de la vida, ha trobat proves que els eucariotes contenen dos genomes diferents, un m\u00e9s similar als bacteris i l'altre als arqueobacteris, mostrant en aquest \u00faltim cas semblances amb els metan\u00f2gens, en particular en el cas de les histones. aix\u00f2 port\u00e0 bill martin i mikl\u00f3s m\u00fcller a plantejar la hip\u00f2tesi que la c\u00e8l\u00b7lula eucariota no hagu\u00e9s sorgit per endosimbiosi, sin\u00f3 per una fusi\u00f3 quim\u00e8rica i acoblament metab\u00f2lic d'un metanogen i un \u03b1-proteobacteri simbionts a trav\u00e9s de l'hidrogen (hip\u00f2tesi de l'hidrogen). aquesta hip\u00f2tesi atreu actualment posicions molt oposades, amb detractors com ara christian de duve.\n\n\n== refer\u00e8ncies ==\n\n\n== bibliografia ==\nwacey, d.; kilburn, m.; saunders, m.; cliff, j.; brasier, m. d. \u00abmicrofossils of sulphur-metabolizing cells in 3.4-billion-year-old rocks of western australia\u00bb (en angl\u00e8s). nature geoscience, 4, 2011, p\u00e0g. 698\u2013702. doi: 10.1038/ngeo1238.\n\n\n== enlla\u00e7os externs ==\nllibre en l\u00ednia sobre biologia cel\u00b7lular (en angl\u00e8s)\n\nviccionari"