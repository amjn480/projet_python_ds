"auktorsnamn \u00e4r inom den biologiska systematiken namnet p\u00e5 den person eller den grupp som f\u00f6rst anv\u00e4nde sig av ett visst vetenskapligt namn f\u00f6r ett visst taxon, exempelvis en art. detta skall dessutom vara gjort utifr\u00e5n s\u00e4rskilda kriterier och ha publicerats i skrift.\nauktor g\u00e5r tillbaka till latinets auctor som bland annat betyder \u201dupphovsman\u201d och \u201df\u00f6rfattare\u201d. p\u00e5 svenska anv\u00e4nds auktor med de betydelserna.auktorsnamnet f\u00f6rekommer som en f\u00f6rkortning eller ett efternamn, efter det vetenskapliga namnet p\u00e5 ett taxon i en bin\u00e4rnomenklatur (se \u00e4ven taxonomi).\n\n\n== skrivs\u00e4tt ==\ni zoologiska sammanhang brukar auktorn listas med sitt efternamn \u2013 ibland tillkommer \u00e4ven initialer \u2013 medan man inom botaniken ist\u00e4llet anv\u00e4nder mer eller mindre vedertagna f\u00f6rkortningar.\nn\u00e4r b\u00e5de efternamn och initial \u00e4r identiska, ser man ibland bis (\"den andre\") fogad till den yngre av auktorernas beteckning.\ninom den botaniska nomenklaturen anv\u00e4nds ocks\u00e5 ibland beteckningen \u0192. (fr\u00e5n latinets filius, \"son\"), vilken anv\u00e4nds d\u00e5 far och son b\u00e5da var verksamma taxonomer. exempelvis anv\u00e4nds l. inom botaniken f\u00f6r att beteckna carl von linn\u00e9, och l.\u0192. f\u00f6r att beteckna carl von linn\u00e9 d. y., allts\u00e5 hans son med samma namn.\nauktorsf\u00f6rkortningen skrivs alltid utan blanksteg mellan delarna. initialer efterf\u00f6ljs med f\u00e5 undantag av punkttecken som avskiljare och avslutning. \nexempel: e.b.almq. f\u00f6r ernst bernhard almquist. \nexempel p\u00e5 undantag: ekmanel f\u00f6r erik leonard ekman.\n\n\n== flera auktorer ==\nom auktorsnamnet st\u00e5r inom parentes inneb\u00e4r det att taxonet senare har omklassificerats. den auktor som f\u00f6rst klassificerade st\u00e5r kvar inom parentes, medan den som senast gjort en omklassificering \u2013 exempelvis flyttat arten till ett annat sl\u00e4kte \u2013 st\u00e5r efter parentesen. \nst\u00e5r auktorsnamnet ist\u00e4llet inom hakparenteser \u00e4r den ursprungliga beskrivaren ok\u00e4nd eller anonym. auktorsnamnet kan ibland efterf\u00f6ljas av ett \u00e5rtal som anger n\u00e4r taxonet beskrevs.\nom en auktor har beskrivit n\u00e5got men inte publicerat det och n\u00e5gon annan senare publicerar beskrivningen anges den som publicerat som auktor. om den som publicerar anger den som f\u00f6rst beskrev skrivs b\u00e5da ut med ex mellan. inom botaniken skrivs den som beskrev f\u00f6rst och den som publicerade d\u00e4refter. inom zoologin skrivs i omv\u00e4nd ordning. \n\n\n== exempel p\u00e5 auktorsnamn och auktorsf\u00f6rkortningar ==\naresch. f\u00f6r john erhard areschoug (1811\u20131887) och f.aresch. f\u00f6r fredrik areschoug (1830\u20131908)\nl. (inom botanik) eller linnaeus, alternativt linn\u00e9 (inom zoologi) - carl von linn\u00e9 (1707\u20131778)\nramond (inom botanik) - louis ramond de carbonni\u00e8res (1755\u20131827)\nretz. - anders jahan retzius (1742\u20131821)\nschreb. (inom botanik) eller schreber (inom zoologi) - johann christian daniel von schreber (1739\u20131810)\nthunb. (inom botanik) - carl peter thunberg (1743\u20131828)\n\n\n== se \u00e4ven ==\nlista \u00f6ver auktorsf\u00f6rkortningar inom v\u00e4xttaxonomin\nlista \u00f6ver auktorer inom djurtaxonomin\nlista \u00f6ver auktorer inom f\u00e5geltaxonomin\nlista \u00f6ver auktorer inom fisktaxonomin\ntaxonomi\nvetenskapligt namn\n\n\n== referenser ==\n\n\n== externa l\u00e4nkar ==\nthe international plant names index (ipni)\nindex fungorum \u2013 databas \u00f6ver svampar"