"brussel\u00b7les (en franc\u00e8s: bruxelles  [b\u0281ys\u025bl] (?\u00b7p\u00e0g.), en neerland\u00e8s: brussel  [\u02c8br\u0275s\u0259l] (?\u00b7p\u00e0g.) en val\u00f3 bruss\u00e8le i en alemany br\u00fcssel) \u00e9s la capital de b\u00e8lgica, de la regi\u00f3 del mateix nom i la principal seu de les institucions de la uni\u00f3 europea i l'otan. \u00e9s tamb\u00e9 la seu dels governs i parlaments d'algunes de les entitats federades que componen b\u00e8lgica com la regi\u00f3 de brussel\u00b7les-capital, la comunitat francesa de b\u00e8lgica i la regi\u00f3 flamenca.\nencara que brussel\u00b7les fou hist\u00f2ricament d'expressi\u00f3 neerlandesa, la ciutat s'ha afrancesat fins al punt d'esdevenir majorit\u00e0riament franc\u00f2fona. aquest proc\u00e9s, al mateix temps que l'estatut de brussel\u00b7les, ha condu\u00eft a un llarg conflicte entre les comunitats franc\u00f2fones i neerland\u00f2fones, reflectint la situaci\u00f3 a escala nacional.\namb brussel\u00b7les hom fa refer\u00e8ncia a tres ens diferents: \n\nuna de les tres regions de b\u00e8lgica (que tenen cert nivell d'autonomia),\nel conjunt dels 19 municipis (commune en franc\u00e8s, gemeente en neerland\u00e8s), i\nun d'aquests 19 municipis.\n\n\n== capital de la regi\u00f3 i de l'estat ==\nbrussel\u00b7les compr\u00e8n una aglomeraci\u00f3 urbana de la qual n'\u00e9s capital, per la qual cosa aquest top\u00f2nim pot fer refer\u00e8ncia tamb\u00e9 a la regi\u00f3 de brussel\u00b7les-capital. el municipi de brussel\u00b7les (en franc\u00e8s: bruxelles-ville o ville de bruxelles; en neerland\u00e8s: stad brussel) al qual es refereix aquest article, \u00e9s un dels 19 municipis que formen la regi\u00f3. t\u00e9 una poblaci\u00f3 de 144.784 habitants enfront dels m\u00e9s d'un mili\u00f3 del conjunt de la regi\u00f3. l'\u00e0rea metropolitana reuneix uns 2.090.000 d'habitants.\nnom\u00e9s el municipi de brussel\u00b7les abans esmentat t\u00e9 l'estatut de capital del regne de b\u00e8lgica, d'acord amb l'article 194 de la constituci\u00f3. tot i que diverses institucions federals es troben de facto en altres municipis de la regi\u00f3 brussel\u00b7lesa, sols brussel\u00b7les ciutat t\u00e9 atorgat el t\u00edtol de capital de l'estat. \u00e9s important distingir-la, tot plegat, de la regi\u00f3 de brussel\u00b7les-capital que \u00e9s una regi\u00f3 de propi dret, tal com val\u00f2nia i flandes.\nla ciutat \u00e9s la seu de les institucions de flandes i a m\u00e9s capital de les comunitats ling\u00fc\u00edstiques francesa i neerlandesa.\n\n\n== situaci\u00f3 geogr\u00e0fica ==\nbrussel\u00b7les ocupa una situaci\u00f3 relativament central a b\u00e8lgica, m\u00e9s propera al ter\u00e7 septentrional. en sentit de les agulles del rellotge, dista 90 km del mar del nord, 55 de la frontera sud dels pa\u00efsos baixos, 115 de l'alemanya, 160 de la luxemburguesa i poc m\u00e9s de 60 de la francesa. es troba alineada parcialment amb el riu zenne i els canals brussel\u00b7les charleroi i brussel\u00b7les-escalda, en un punt d'encreuament de grans l\u00ednies d'import\u00e0ncia internacional.\nl'aeroport internacional m\u00e9s proper es troba a la regi\u00f3 flamenca al municipi de zaventem al nord-est de la ciutat.\n\n\n== situaci\u00f3 ling\u00fc\u00edstica ==\narticle principal: situaci\u00f3 ling\u00fc\u00edstica a b\u00e8lgica\nla llengua vehicular a brussel\u00b7les va ser la varietat braban\u00e7ona del neerland\u00e8s fins a les primeries del segle xx. a hores d'ara, tots els municipis de la regi\u00f3 brussel\u00b7lesa s\u00f3n oficialment biling\u00fces, per\u00f2 la poblaci\u00f3 aut\u00f2ctona fa servir majorit\u00e0riament el franc\u00e8s (85-90%, \"lingua franca\" de brussel\u00b7les) enfront d'un 10-15% de natius neerland\u00f2fons o plenament biling\u00fces.\ncal recordar que brussel\u00b7les es troba envoltada pel brabant flamenc, la qual cosa afavoreix que durant hores d'oficina i en manifestacions culturals el nombre de neerland\u00f2fons sigui molt significatiu.\nd'altra banda, l'angl\u00e8s, que no disposa d'estatut oficial, \u00e9s la llengua m\u00e9s emprada a les institucions europees, a l'otan i un gran nombre d'empreses privades amb seu a brussel\u00b7les. hi conviu amb destacades comunitats que tenen com a llengua materna l'\u00e0rab, el turc, l'itali\u00e0, el polon\u00e8s, el grec, l'espanyol, entre d'altres.\n\n\n== economia ==\nla ciutat \u00e9s un nucli industrial i un centre comercial, administratiu, cultural i de comunicacions de primer ordre, no solament de b\u00e8lgica, sin\u00f3 tamb\u00e9 d'europa. la ciutat baixa o nucli, a la vall del riu, i antic barri residencial i industrial, \u00e9s el centre administratiu i comercial; els sectors oriental i septentrional s\u00f3n principalment industrials; els sectors occidental i meridional s\u00f3n constitu\u00efts predominantment pels barris residencials del segle xix, i t\u00e9 tot un cintur\u00f3 de municipis agregats, que formen l'\u00e0rea residencial suburbana. en el camp industrial, destaquen la ind\u00fastria t\u00e8xtil, aliment\u00e0ria, d'articles de luxe, qu\u00edmica i metal\u00b7l\u00fargica.\n\n\n== demografia ==\nsituada aproximadament al centre del pa\u00eds, brussel\u00b7les compta amb al voltant d'un mili\u00f3 d'habitants dels quals una bona part procedeixen d'altres pa\u00efsos (2 milions en la seva \u00e0rea metropolitana que s'est\u00e9n per les prov\u00edncies lim\u00edtrofes (brabant flamenc). ciutat oficialment biling\u00fce; una majoria dels habitants tenen com a llengua quotidiana el franc\u00e8s (90%, d'ells 1/3 el componen els immigrants), i una minoria t\u00e9 el neerland\u00e8s (10%).\nbrussel\u00b7les va tenir una transici\u00f3 (afrancesament) que es va efectuar durant diversos segles, passant de ser una ciutat gaireb\u00e9 enterament neerland\u00f2fona a ser una ciutat majorit\u00e0riament franc\u00f2fona (57% de la poblaci\u00f3 t\u00e9 el franc\u00e8s com a llengua materna davant d'un 7% que t\u00e9 el neerland\u00e8s com a primera llengua), que t\u00e9 com a llengua majorit\u00e0ria el franc\u00e8s. aquesta transformaci\u00f3 va comen\u00e7ar el segle xviii, per\u00f2 va prendre la seva amplitud quan b\u00e8lgica va esdevenir independent i brussel\u00b7les va desbordar m\u00e9s enll\u00e0 les seves muralles.\n\n\n=== segle xix1853: arxiu adjunt leopold districte (quartier leopold) ===\n1864: arxiu adjunt louise (avenue louise)\n\n\n=== segle xx1921: l'embargament de cabello laeken i neder-over-heembeek ===\n\n\n=== darrers anys ===\n\n\n== institucions ==\nbrussel\u00b7les \u00e9s la seu de les tres institucions principals de la uni\u00f3 europea: la comissi\u00f3 europea, el consell de la uni\u00f3 europea i el parlament europeu (per\u00f2 les sessions plen\u00e0ries tamb\u00e9 es realitzen a estrasburg). per aquestes raons brussel\u00b7les \u00e9s considerada oficiosament com la capital de la uni\u00f3 europea. tamb\u00e9 \u00e9s seu de govern de b\u00e8lgica, de la borsa i de nombroses organitzacions i organismes internacionals: quarter general de l'otan, comit\u00e8 de les regions de la uni\u00f3 europea, confederaci\u00f3 internacional de sindicats lliures i confederaci\u00f3 mundial del treball i d'altres. tamb\u00e9 \u00e9s un centre d'ensenyament superior, ja que \u00e9s seu de la universit\u00e9 libre de bruxelles, fundada l'any 1834; de la vrije universiteit brussel, del 1970; de la facult\u00e9 universitaire de th\u00e9ologie protestante de bruxelles, del 1942; i de les facult\u00e9s universitaires saint-louis, del 1858, i universitaire faculteiten sint-aloysius, fundada el 1968.\n\n\n== hist\u00f2ria ==\nla ciutat ja era coneguda des del final del segle vii, per\u00f2 no adquir\u00ed veritable import\u00e0ncia fins que, al segle xi, els comtes de lovaina en feren llur resid\u00e8ncia. per la seva situaci\u00f3 a la ruta bruges-col\u00f2nia, al segle xii es convert\u00ed en un gran centre comercial, de manera que en el segle xiii ingress\u00e0 a la hansa. la ciutat obtingu\u00e9 el 1229 una carta d'autonomia del duc de brabant enric i de brabant.\nuna s\u00e8rie de revoltes de menestrals obligaren a modificar la carta el 1425; la nova carta, que precisava els poders del patriciat i de les corporacions, estigu\u00e9 en vigor fins al 1795. al segle xv fou capital del brabant i, despr\u00e9s de la seva annexi\u00f3 a la casa de borgonya, dels pa\u00efsos baixos. tamb\u00e9 fou capital del domini espanyol i acoll\u00ed guillem d'orange (1577), per\u00f2 l'any seg\u00fcent es convert\u00ed en seu dels partidaris de la uni\u00f3 amb la corona espanyola. fou capital dels pa\u00efsos baixos austr\u00edacs del 1714 al 1789, i del regne de b\u00e8lgica des del 1830. tamb\u00e9 fou ocupada per les tropes alemanyes durant la primera guerra mundial i la segona guerra mundial.\npoc temps abans de la independ\u00e8ncia, brussel\u00b7les era una ciutat demogr\u00e0ficament de parla flamenca (la noblesa i els funcionaris francoparlants constitu\u00efen nom\u00e9s una tercera part de la poblaci\u00f3), per\u00f2 culturalment era francoparlant, ja que el flamenc era la parla de les classes populars. al final del segle xx, per\u00f2, m\u00e9s de 85-90% dels habitants eren francoparlants i menys d'un 10-15%, flamencs.\nper tal de resoldre l'estatut de brussel\u00b7les, un dels problemes clau de la q\u00fcesti\u00f3 ling\u00fc\u00edstica belga, ja que era una de les reivindicacions hist\u00f2riques dels nacionalistes flamencs, la legislaci\u00f3 establ\u00ed, amb les disposicions legals del 1970 i el 1981, un estatut biling\u00fce per a l'aglomeraci\u00f3 de la ciutat (els 19 municipis), que s'ha conservat malgrat les protestes dels nacionalistes flamencs el 1995 en entrar en vigor la reforma constitucional dels accords de la saint-michel que de fet convertia b\u00e8lgica en un estat federal (1993), amb brussel\u00b7les i 19 municipis annexos com una de les tres regions (regi\u00f3 de brussel\u00b7les-capital).\n\n\n== clima ==\nel clima de la regi\u00f3 de brussel\u00b7les \u00e9s un clima temperat oce\u00e0nic, com tot el conjunt de la part occidental de b\u00e8lgica, gr\u00e0cies a la proximitat de l'atl\u00e0ntic i del corrent del golf que regula el temps gr\u00e0cies a la in\u00e8rcia calor\u00edfica de les seves aig\u00fces. el clima pot ser influenciat per vents humits i suaus procedents de l'oce\u00e0, per\u00f2 tamb\u00e9 per d'altres de secs (calents a l'estiu i freds a l'hivern) procedents de l'interior del continent europeu. de mitjana (mitjana feta sobre un per\u00edode cobrint els 30 \u00faltims anys), s'observen una mica m\u00e9s de 130 dies de pluja l'any a la regi\u00f3 de brussel\u00b7les.\n\n\n== cultura ==\n\n\n=== urbanisme i arquitectura ===\nbrussel\u00b7les \u00e9s una ciutat extensa, l'espai disponible per habitant supera la mitjana de les altres capitals europees. una part important de les construccions, incloent-hi els barris centrals, est\u00e0 composta d'antigues cases de 3 pisos, relativament estretes i llargues i disposades en illots tancats. la majoria d'aquestes cases urbanes s\u00f3n avui dividides en pisos. la capital compta igualment amb nombrosos immobles en estil art-d\u00e9co. nombrosos edificis industrials s'han convertit en estudis, sobretot sobre l'eix del canal.\nen aquest paisatge urb\u00e0 s'hi eleven igualment, a m\u00e9s a m\u00e9s dels monuments cl\u00e0ssics de la ciutat, les torres de despatxos moderns (tour du midi, tour madou, tour dexia, tours belgacom, tour des finances, wtc, etc.), concentrades als barris de negocis de la ciutat: barri nord (situat al costat de l'estaci\u00f3 del nord i sobrenomenat el petit manhattan), barri europeu, avinguda louise. nombrosos parcs embelleixen la ciutat. la proporci\u00f3 d'espais verds p\u00fablics \u00e9s relativament important encara que desigualment repartida. els jardins privats a l'interior de l'illot s\u00f3n nombrosos.\nla ciutat presenta igualment nombroses centralitats, de les quals sobretot la part baixa de la ciutat, hist\u00f2ricament m\u00e9s popular, i la part alta de la ciutat, m\u00e9s burgesa.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\ndespr\u00e9s la primera guerra mundial, les destruccions aix\u00ed com el fort creixement demogr\u00e0fic per l'aflu\u00e8ncia de nous habitants vinguts de les altres regions del pa\u00eds provocaren una crisi de l'allotjament i una extensi\u00f3 r\u00e0pida de les superf\u00edcies constru\u00efdes. \u00e9s el comen\u00e7ament de les construccions d'allotjaments socials i de ciutats jard\u00ed a la perif\u00e8ria de l'aglomeraci\u00f3.\na semblan\u00e7a de nombroses ciutats dels pa\u00efsos anglo-saxons, brussel\u00b7les ha conegut des de la postguerra fins als anys 1990 un molt fort moviment de les classes mitjanes i altes, buscant en la perif\u00e8ria un h\u00e0bitat de nivell mentre que el centre, abandonat, es degradava i es feia la presa de nombroses especulacions immobili\u00e0ries. des dels anys 1990 i sobretot els 2000, es produ\u00ed un r\u00e0pid moviment de retorn a la ciutat despr\u00e9s de la restauraci\u00f3 dels barris centrals.\n\n\n==== art nouveau a brussel\u00b7les ====\nla ciutat compta amb nombrosos edificis destacables amb una gran diversitat d'estils, des de les construccions medievals a l'arquitectura contempor\u00e0nia. a partir del segle xix apareix un nou estil arquitectural, l'art nouveau, del qual brussel\u00b7les esdevindr\u00e0 una de les capitals gr\u00e0cies a les obres d'arquitectes de renom. els m\u00e9s c\u00e8lebres d'aquests arquitectes s\u00f3n victor horta, paul hankar i l'interiorista henry van de velde, i tamb\u00e9 paul cauchie, gustave strauven, ernest blerot, josef hoffmann, l\u00e9on delune, paul hamesse.\nl'estil s'entronca amb l'escola arts and crafts d'anglaterra i amb la tend\u00e8ncia cap a la simplicitat japonesa. es caracteritza per les l\u00ednies decoratives sinuoses, la utilitzaci\u00f3 de vidrieres, la talla serpentina en pedra, els frescos florals i les complexes reixes curvil\u00ednies. en la d\u00e8cada de 1890 van sorgir nous barris i m\u00e9s de 2.000 edificis es van construir d'acord amb aquest estil. a molts carrers de brussel\u00b7les es conserven detalls interessants.\naquests serien alguns dels edificis m\u00e9s destacats amb estil art nouveau:\n\nold england, per la construcci\u00f3 d'aquests antics magatzems, paul saintenoy utilitz\u00e0, en comptes de maons, vidre i acer.\nhotel ciamberlani, paul hankar va projectar al carrer defacqz aquest edifici per a albert ciamberlani, especialista en esgrafiat, amb qui treballava.\ncasa horta, actualment convertida en museu; en l'estudi i llar de l'arquitecte m\u00e9s fam\u00f3s de l'art nouveau destaquen els sinuosos marcs de les finestres i la complexa forja dels balcons.\ncasa tassel, la primera obra innovadora de victor horta, un edifici unifamiliar edificat entre 1892 i 1893.\nhotel hannon, aquest elegant edifici de 1902 \u00e9s obra de jules brunfaut (1852-1942). en una de les finestres, emmarcades en metall, destaca una ins\u00f2lita vidriera.\nmaison cauchie, restaurada el 1989, l'habitatge de l'arquitecte paul cauchie, al carrer dels francs, presenta t\u00e8cnica d'esgrafiat.\nmaison saint cyr, gustave strauven, deixeble d'horta, va dissenyar aquesta complexa fa\u00e7ana de nom\u00e9s quatre metres d'amplada.\ncasa solvay, actualment convertida en hotel; el 1894 horta va realitzar aquesta obra per a una fam\u00edlia adinerada. va projectar tots els elements de l'edifici: les columnes de la fa\u00e7ana en ferro forjat ocre i daurat, la porta principal de vidre i els poms de les portes decoratius per\u00f2 funcionals.\n\n\n=== monuments, art i lloc d'inter\u00e8s ===\nels monuments i indrets m\u00e9s coneguts i tur\u00edstics de brussel\u00b7les s\u00f3n la grand place (des de 1988 inscrita en la llista del patrimoni de la humanitat de la unesco) presidida per l'ajuntament g\u00f2tic al centre, la catedral i l'atomium. tamb\u00e9 la petita est\u00e0tua de bronze del manneken pis, de 60 cent\u00edmetres d'al\u00e7ada, \u00e9s una de les principals atraccions tur\u00edstiques de la ciutat.\npel que fa a l'arquitectura destaquen els arcs del cinquantenari, la bas\u00edlica del sacr\u00e9-coeur (en franc\u00e8s: basilique du sacr\u00e9-coeur o en flamenc: basilique de koekelberg), l'edifici de la borsa, el palau de just\u00edcia, el castell reial de laeken i els moderns edificis de la ue al barri leopold.\nbrussel\u00b7les compta amb una gran oferta cultural vertebrada amb seus nombrosos i notables teatres i museus. entre els teatres m\u00e9s populars, destaca el teatre reial de la moneda (en franc\u00e8s: th\u00e9\u00e2tre royal de la monnaie, en flamenc: koninklijke muntschouwburg), una de les sales d'\u00f2pera i ballet m\u00e9s boniques d'europa, amb una intensa i s\u00f2lida programaci\u00f3 de concerts. entre els museus, destaquen el museu reial de belles arts de b\u00e8lgica (en franc\u00e8s: mus\u00e9es royaux des beaux-arts de belgique o en flamenc : koninklijke musea voor schone kunsten van belgi\u00eb), el museu militar (mus\u00e9e royal de l'arm\u00e9e o koninklijk legermuseum), el museu del c\u00f2mic (centre belge de la bande dessin\u00e9e, o mus\u00e9e de la bd) o la mansi\u00f3-museu d'horta (maison horta), llar de l'arquitecte horta, principal representant del modernisme belga. brussel\u00b7les compta tamb\u00e9 amb una gran programaci\u00f3 musical, amb molts bars de m\u00fasica, sales de concert o discoteques tecno.\nel centre de la ciutat est\u00e0 fortament dominat per l'arquitectura d'estil flamenc. criden tamb\u00e9 l'atenci\u00f3 els edificis d'estil art nouveau constru\u00efts per l'arquitecte brussel\u00b7l\u00e8s victor horta, com la casa tassel, la casa solvay, l'estaci\u00f3 central o el palais de beaux-arts. per\u00f2 l'arquitectura modernista de la ciutat no es limita al centre sin\u00f3 que tamb\u00e9 s'est\u00e9n pels barris perif\u00e8rics d'etterbeek, ixelles (en flamenc elsene) o saint-gilles (en flamenc sint-gillis). un altre exemple d'arquitectura art nouveau que ofereix la ciutat \u00e9s el palau stoclet (avinguda de tervueren 279/281), de l'arquitecte austr\u00edac josef hoffmann.\nbrussel\u00b7les \u00e9s tamb\u00e9 seu del popular artista ren\u00e9 magritte, que va passar la major part de la seva vida a la capital belga. l'artista surrealista compta amb la casa-museu ren\u00e9 magritte de jette, on va viure 24 anys, i el museu magritte estrenat el 2009, ubicat a la place royale de brussel\u00b7les, que est\u00e0 dedicat a l'obra de l'artista i la seva extensa col\u00b7lecci\u00f3 inclou els quadres m\u00e9s coneguts i importants de magritte.\nbrussel\u00b7les \u00e9s tamb\u00e9 considerada la capital del c\u00f2mic. entre els personatges m\u00e9s populars del 9\u00e8 art que s\u00f3n d'origen belga hi ha lucky luke, tintin, sergi grapes, marsupilami, gil pupil\u00b7la, els barrufets o benet tallaferro. a partir dels anys 1990 algunes de les parets grises de la ciutat han sigut pintades amb enormes murals que tenen els personatges del c\u00f2mic belga com a protagonistes. de fet, la popular ruta del c\u00f2mic de brussel\u00b7les ha esdevingut una curiositat tur\u00edstica m\u00e9s de la ciutat. per\u00f2 tamb\u00e9 algunes parades de metro, l'estaci\u00f3 de bruxelles-midi (gare de bruxelles-midi) o l'estaci\u00f3 de luxembourg (gare de bruxelles luxembourg) han sigut decorades amb motius del c\u00f2mic belga.\nel museu del c\u00f2mic (centre belge de la bande dessin\u00e9e, o mus\u00e9e de la bd) de brussel\u00b7les aplega dues ins\u00edgnies art\u00edstiques de la capital, ja que, a m\u00e9s d'oferir l'exposici\u00f3 permanent sobre la hist\u00f2ria del c\u00f2mic belga, l'hist\u00f2ric edifici d'estil modernista va ser dissenyat per l'arquitecte victor horta.\n\n\n==== edificis i monuments ====\ngran sinagoga de brussel\u00b7les\ncatedral\narcs del cinquantenari\natomium\ngrand place\nmanneken pis\nborsa de brussel\u00b7les\nonze-lieve-vrouw ten zavel (notre-dame du sablon)\njard\u00ed bot\u00e0nic\npalau del parlament belga\npalau reial\n\n\n=== museus ===\nmuseu alice i david van buuren\nmuseu charlier\nmuseu communal des beaux-arts d'ixelles\ncentre belge de la bande dessin\u00e9e (cbbd)\nmuseu d'art spontan\u00e9\nmuseus du cinquantenaire :\nmuseu de l'arm\u00e9e\nmuseus reials d'art i d'hist\u00f2ria\nautoworld (museu de l'automobile)\nmuseu juif de belgique\nmuseus royaux des beaux-arts de belgique\nmuseu royal d'art ancien\nmuseu royal d'art moderne\nmuseu antoine wiertz\nmuseu constantin meunier\nmuseu du jouet\nmuseu du cin\u00e9ma\nmuseu d'instruments musicals\nmuseu horta\nmuseu bellevue\nmuseu bruxellois de la gueuze\nmuseu des chemins de fer en gare du nord [tancat des de 2007 i transferit a l'estaci\u00f3 de schaerbeek]\nmuseu du transport urbain bruxellois\nwiels, centre d'art contemporain\nreial institut belga de ci\u00e8ncies naturals\n\n\n=== gastronomia ===\nl'oferta gastron\u00f2mica de brussel\u00b7les compta amb m\u00e9s de 1.800 restaurants i un nombre inacabable de caf\u00e8s i bistrots, a m\u00e9s de la cl\u00e0ssica oferta de cadenes de menjar r\u00e0pid.\nla cuina belga \u00e9s un punt d'enlla\u00e7 entre la cuina francesa i la cuina flamenca. algunes de les especialitats culinaries m\u00e9s populars s\u00f3n les gaufres belges (en neerland\u00e8s brusselse wafel) o les moules-frites. tamb\u00e9 la xocolata \u00e9s una de les grans especialitats belges amb tradicionals marques com leonidas, godiva o neuhaus. pel que fa a la cervesa, les marques m\u00e9s conegudes internacionalment s\u00f3n hoegaarden, jupiler o stella artois, per b\u00e9 que el pa\u00eds compta amb centenars de cerveses de diferents tipus. especialitats de la capital s\u00f3n la cervesa geuze i la kriek.\n\n\n== brussel\u00b7lesos c\u00e8lebres ==\njean absil, compositor belga (1893-1974)\nfran\u00e7ois d'aguilon (1567-1617), jesu\u00efta, matem\u00e0tic, \u00f2ptic, arquitecte.\nchantal akerman (1950-), cineasta\njules anspach (1829-1879), burgmestre de 1863 a 1879, sobretot conegut per haver complert la canalitzaci\u00f3 del sena i l'obertura dels passeigs centrals, per\u00f2 tamb\u00e9 per haver embellit brussel\u00b7les amb l'edificaci\u00f3 de la borsa, del parc del cinquantenari, del palau de just\u00edcia, etc.\nplastic bertrand (1958-), cantant\njacques brel (1929-1978), cantant, actor i realitzador\ncharles buls, burgmestre de 1881 a 1889, conegut per a la seva pol\u00edtica de preservaci\u00f3 i de restauraci\u00f3 del patrimoni brussel\u00b7l\u00e8s i de defensa de l'ensenyament p\u00fablic\nannie cordy (1928-), cantant i actriu\njulius perceval du croquet (1903-1963), compositor, organista i director d'orquestra.\nlara fabian (1970-), cantant\njacques feyder (1885-1948), realitzador\nhenri la fontaine (1854-1943), advocat, premi nobel de la pau de l'any 1913.\nandr\u00e9 franquin (1924-1997), dibuixant de c\u00f2mics, nascut a etterbeek, pare de gaston lagaffe.\nphilippe geluck (1954-), humorista, dibuixant del chat\nraymond g\u00e9r\u00f4me (1920-2002), actor de teatre i de cinema\nmichel de ghelderode (1898-1962), autor dram\u00e0tic\nfernand gravey (1905-1970), actor\nherg\u00e9 (georges r\u00e9mi) (1907-1983), dibuixant de c\u00f2mics (les aventures de tint\u00edn, quick i flupke i jo, zette i jocko)\nvictor horta (1861-1947), arquitecte de l'art nouveau (encara que nascut a gant va morir a brussel\u00b7les, on deix\u00e0 l'essencial de les seves obres).\ngustave huberti (1843-1910) compositor musical.\nguy huygens (1924-), pintor\njacky ickx (1945-), pilot d'autom\u00f2bil\nedgard f\u00e9lix pierre jacobs (1904-1987), dibuixant de c\u00f2mics, \u00e9s l'autor de la s\u00e8rie dels blake i mortimer\ndavid joris (1501-1556), anabaptista\nclaude l\u00e9vi-strauss (1908-2009) antrop\u00f2leg, etn\u00f2leg\njean-baptiste madou (1796-1877), pintor, il\u00b7lustrador.\nmaurane (1960-), cantant\nam\u00e9lie nothomb (1967-), escriptora (nascuda al jap\u00f3)\npeyo (pseud\u00f2nim de pierre culliford) (1928-1992), dibuixant de c\u00f2mics (les schtroumpfs, johan i pirlouit, beno\u00eet brisefer i poussy)\njoseph poelaert (1817-1879), arquitecte (\u00e9glise royale de laeken, colonne du congr\u00e8s, th\u00e9\u00e2tre de la monnaie, palais de justice...)\npierre rapsat (1948-2002), cantant\nphilippe samyn, arquitecte (futur seu del consell europeu, r\u00e9sidence palace)\nfran\u00e7ois schuiten (1956-), dibuixant de c\u00f2mics\ns\u0153ur emmanuelle (1908-2008), religiosa, escriptora i humanista\nirma s\u00e8the (1876-1958), violinista i pedagoga\nl\u00e9on-joseph suenens (1904-1996), cardenal, arquebisbe de l'archidi\u00f2cesi de malines-bruxelles, mort a brussel\u00b7les.\ntoots thielemans (1922-), m\u00fasic de jazz\njean-philippe toussaint (1957-), escriptor i cineasta\njos\u00e9 van dam (1940-), cantant baix\njean-claude van damme (1960-), actor\npierre fran\u00e7ois verhulst (1804-1849), matem\u00e0tic\njan baptist verlooy (1746-1797) jurista i burgmestre\nandreas vesal (1514-1564), anatomista i metge\nmichel weyland (1947-), dibuixant de c\u00f2mics\nyslaire (1957-), dibuixant de c\u00f2mics\nlambert joseph meerts (1800-1863) violinista\nhenry warnots (1832-1893) m\u00fasic i professor de cant.\n\n\n== ciutats agermanades ==\n\n\n== refer\u00e8ncies ==\n\n\n== enlla\u00e7os externs ==\nmapa interactiu de brussel\u00b7les\ncasal catal\u00e0 de brussel\u00b7les arxivat 2005-11-23 a wayback machine.\n\nviccionari"