"toppdom\u00e4n (engelska: top-level domain), f\u00f6rkortat tld, \u00e4r den h\u00f6gsta niv\u00e5n i internets dom\u00e4nnamnssystem (dns). till exempel har dom\u00e4nnamnet sv.wikipedia.org toppdom\u00e4nen \"org\". en toppdom\u00e4n \u00e4r allts\u00e5 den del som avslutar dom\u00e4nnamnet, det som st\u00e5r efter den sista punkten i ett dom\u00e4nnamn, till exempel .se, .dk eller .no. varje land ansvarar f\u00f6r var sin toppdom\u00e4n och det finns \u00e4ven toppdom\u00e4ner som inte \u00e4r kopplade till ett visst land, som till exempel .com, .org och .net. vem som ansvarar f\u00f6r respektive toppdom\u00e4n styrs av organisationen icann (internet corporation for assigned names and numbers).internetmyndigheten iana klassificerar toppdom\u00e4ner i f\u00f6ljande kategorier:\n\nnationella toppdom\u00e4ner (country code top-level domain, cctld) \u00e4r de dom\u00e4nnamn p\u00e5 internet som reserverats f\u00f6r enskilda l\u00e4nder, och som slutar med lands\u00e4ndelse, till exempel .se f\u00f6r sverige. ett nationellt dom\u00e4nnamn best\u00e5r antingen av tv\u00e5 latinska bokst\u00e4ver (a\u2013z) enligt iso 3166 (med till\u00e4gg f\u00f6r .uk och .eu), eller ocks\u00e5 best\u00e5r det av en punycode-kodad beteckning med andra skriftsystem (idn). i ascii-form inleds dessa senare med \"xn--\".\ngeneriska toppdom\u00e4ner (generic top-level domain, gtld) anv\u00e4nds (\u00e5tminstone i teorin) av s\u00e4rskilda klasser av organisationer. huvudgruppen av generiska toppdom\u00e4ner \u00e4r com, net, och org. till exempel \u00e4r com avsedd att anv\u00e4ndas av kommersiella organisationer. dom\u00e4nnamnet best\u00e5r av tre eller fler bokst\u00e4ver. de flesta generiska toppdom\u00e4ner \u00e4r tillg\u00e4ngliga f\u00f6r hela v\u00e4rlden, men av historiska sk\u00e4l \u00e4r mil (military, milit\u00e4r) och gov (governmental, statlig) begr\u00e4nsade till myndigheter i usa. fr\u00e5n 2012 har skapandet av nya generiska toppdom\u00e4ner f\u00f6renklats betydligt och de r\u00e4knas nu i tusental.\ninfrastrukturella toppdom\u00e4ner. dessa har spelat ut sin roll. en som fortfarande finns kvar \u00e4r arpa.toppdom\u00e4ner inf\u00f6rdes 1985 f\u00f6r att decentralisera tilldelandet av dom\u00e4nadresser, s\u00e5 att till exempel varje land kunde sj\u00e4lva tilldela dom\u00e4nadresser till sina organisationer och medborgare. innan dess fanns en enda lista dom\u00e4ner, och till exempel e-postadresser kunde se ut som smith@berkeley det vill s\u00e4ga smith p\u00e5 berkeley-universitetet.\nregelverket f\u00f6r olika l\u00e4nders toppdom\u00e4ner varierar. i l\u00e4nder d\u00e4r man haft en liberal h\u00e5llning n\u00e4r det kommer till registrering, som till exempel i nederl\u00e4nderna, har man generellt sett ocks\u00e5 ett h\u00f6gt antal dom\u00e4ner per capita. nederl\u00e4ndernas .nl \u00e4r till exempel en av de st\u00f6rsta toppdom\u00e4nerna f\u00f6r l\u00e4nder i hela v\u00e4rlden.fram till \u00e5r 2003 fungerade dns bara med bokst\u00e4verna a till z, siffrorna 0 till 9 och bindestreck, men numera g\u00e5r det att anv\u00e4nda fler tecken i dom\u00e4nerna. str\u00e4ngt taget har namnet samma begr\u00e4nsningar, men dessa tecken anv\u00e4nds f\u00f6r att koda andra tecken, som sedan visas av webbl\u00e4sare och andra anv\u00e4ndargr\u00e4nssnitt (se idn).\nexakt vilka tecken som f\u00e5r anv\u00e4ndas best\u00e4mmer varje toppdom\u00e4n. f\u00f6r .se g\u00e4ller till exempel att dom\u00e4nnamn \u00e4ven kan inneh\u00e5lla \u00e5, \u00e4, \u00f6, \u00fc och \u00e9 samt de nordiska spr\u00e5kens bokst\u00e4ver. dessutom g\u00e5r det \u00e4ven att anv\u00e4nda alla bokst\u00e4ver i de officiella svenska minoritetsspr\u00e5ken, allts\u00e5 finska, tornedalsfinska, samiska, romani och jiddisch.\u00e5r 2013 b\u00f6rjade icann till\u00e5ta vem som helst att ans\u00f6ka om en egen toppdom\u00e4n. det ledde till att vissa storf\u00f6retag och st\u00e4der registrerade sina egna toppdom\u00e4ner.\n\n\n== lista \u00f6ver toppdom\u00e4ner ==\n\n\n=== nationella toppdom\u00e4ner ===\n\n\n==== a ====\n\n\n==== b ====\n\n\n==== c ====\n\n\n==== d ====\n\n\n==== e ====\n\n\n==== f ====\n\n\n==== g ====\n\n\n==== h ====\n\n\n==== i ====\n\n\n==== j ====\n\n\n==== k ====\n\n\n==== l ====\n\n\n==== m ====\n\n\n==== n ====\n\n\n==== o ====\n\n\n==== p ====\n\n\n==== q ====\n\n\n==== r ====\n\n\n==== s ====\n\n\n==== t ====\n\n\n==== u ====\n\n\n==== v ====\n\n\n==== w ====\n\n\n==== y ====\n\n\n==== z ====\n\n\n==== ickelatinska tecken ====\nwebbadresser med arabiska och hebreiska tecken i toppdom\u00e4nen skrivs med toppdom\u00e4nen l\u00e4ngst till v\u00e4nster.\n\n\n=== generiska toppdom\u00e4ner ===\ndenna lista \u00e4r ofullst\u00e4ndig; det fanns i slutet av 2016 \u00f6ver 1500 godk\u00e4nda generiska toppdom\u00e4ner (alla dock inte aktiva), och det bed\u00f6mdes bli fler. \u00e5tta stycken bildades 1985\u20131988, ett tiotal 2000\u20132011, och resten efter 2012.\nse en:list of internet top-level domains#icann-era generic top-level domains p\u00e5 engelska wikipedia.\n\n\n==== st\u00e4der, regioner ====\n\n\n==== f\u00f6retag, varum\u00e4rken ====\ndet fanns i slutet av 2016 flera hundra godk\u00e4nda toppdom\u00e4ner som inneh\u00f6ll namn p\u00e5 ett f\u00f6retag eller varum\u00e4rke. n\u00e5gra \u00e4r svenska.\n\nden 26 juni 2008 beslutade icann att p\u00e5 sikt till\u00e5ta bildandet av betydligt fler generiska toppdom\u00e4ner . den 12 januari 2012 blev det m\u00f6jligt att ans\u00f6ka om en egen generisk toppdom\u00e4n den 13 juni 2012 publicerades en lista p\u00e5 1 930 nya toppdom\u00e4ner f\u00f6r vilka ans\u00f6kningar inkommit. svenska organisationer har bland annat s\u00f6kt .stockholm, .ericsson, .sandvik och .volvo.\nenligt rfc2606 finns det fyra \"reserverade\" toppdom\u00e4ner: .test, .example, .invalid och .localhost. det finns ocks\u00e5 tre reserverade andraniv\u00e5sdom\u00e4ner: example.com, example.net och example.org.\n\n\n== se \u00e4ven ==\ninternets historia i sverige\n\n\n== referenser ==\n\n\n== externa l\u00e4nkar ==\nhttp://www.norid.no/domenenavnbaser/domreg.html\nhttps://web.archive.org/web/20060803222723/http://dotmobi.org/"