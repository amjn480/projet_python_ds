"wladimir wladimirowitsj poetin (russies: \u0432\u043b\u0430\u0434\u0438\u0301\u043c\u0438\u0440 \u0432\u043b\u0430\u0434\u0438\u0301\u043c\u0438\u0440\u043e\u0432\u0438\u0447 \u043f\u0443\u0301\u0442\u0438\u043d; gebore 7 oktober 1952) is \u2019n russiese politikus. hy was van 2000 tot 2008 die tweede president van rusland en daarna vier jaar lank eerste minister onder dmitri medwedef. met die presidentsverkiesing van 4 maart 2012 is hy weer verkies tot president vir 'n verlengde termyn van ses jaar. hy is op 7 mei as president be\u00ebdig.\nhy het op 31 desember 1999 waarnemende president geword nadat boris jeltsin die amp neergel\u00ea het. in 2000 het hy die presidentsverkiesing gewen en in 2004 is hy vir \u2019n tweede termyn herkies tot 7 mei 2008. hy kon volgens die russiese grondwet nie vir \u2019n derde agtereenvolgende termyn herkies word nie. poetin was tydens sy termyn as premier ook voorsitter van verenigde rusland, \u2019n party wat 70% van die setels in die staatsdoema (laerhuis) het.\n\nin september 2011, nadat die wet verander is om die presidensi\u00eble termyn van vier na ses jaar te verleng, het poetin aangekondig hy sou hom vir nog \u2019n termyn verkiesbaar stel in die russiese presidentsverkiesing van 2012. dit het gelei tot grootskaalse protesoptogte in baie russiese stede. hy het die verkiesing in maart 2012 gewen en dien tans \u2019n termyn van ses jaar uit.poetin het sedert 2000 weer politieke stabiliteit en ekonomiese vooruitgang gebring en die krisis van die 1990's onder jeltsin se bewind be\u00ebindig.\" nadat hy president geword het, het die russiese ekonomie nege jaar agtereenvolgens gegroei, armoede is met meer as 50 persent verminder en die gemiddelde maandelikse salaris van burgers het van $80 tot $640 gestyg. hy het rusland ook gevestig as \u2019n energie-supermoondheid.poetin se bewind word deur baie westerse waarnemers as ondemokraties beskou, veral weens sy onderdrukking van persvryheid en sy hardhandige optrede teen betogers en teenstanders van die regeringsbeleid. in 2014 is rusland uitgesluit uit die g8-groep weens die land se anneksasie van die krim. in rusland is hy egter baie gewild omdat hy stabiliteit en welvaart gebring het. dit is onder meer weerspie\u00ebl deur die feit dat sy gewildheid sedert einde 1999 tot aan die einde van sy tweede ampstermyn nooit laer as 50% gedaal het nie en in junie 2007 selfs tot 81% gestyg het, volgens \u2019n meningspeiling deur die lewada-sentrum in rusland. hy was ook die tydskrif time se persoon van die jaar vir 2007.\nin die media projekteer poetin van homself dikwels die beeld van \u2019n sportiewe, sterk manlike karakter en buitelugmens wat sy politieke selfbeeld as sterk leier (wat ook die fisiese energie het om in diens van sy land hard te werk) versinnebeeld. hy vertoon dikwels sy fisieke vermo\u00ebns en neem deel aan ongewone of gevaarlike bedrywighede soos ekstreme sport. hy is \u2019n groot aanhanger van die vegkunste en was in sy jong dae verskeie kere die kampioen van leningrad in judo en sambo. hy het ook \u2019n groot rol gespeel in die ontwikkeling van sport in rusland, veral om sotsji te help om die bod vir die olimpiese winterspele 2014 te wen. \nnogtans het sy tyd as medewerker van die sowjet-russiese geheimediens kgb hom geleer om andersins 'n lae profiel te handhaaf; so word hy dikwels as \"gesiglose man\" beskryf. russiese oligarge, wat hul luukse leefstyl \u00e1l te duidelik in die openbaar vertoon het, is deur poetin openlik in die media of in privaat gesprekke gewaarsku en aangeraai om hul president se voorbeeld te volg.\n\n\n== vroe\u00eb lewe en opvoeding ==\npoetin is op 7 oktober 1952 in leningrad (nou sint petersburg) in die sowjetunie gebore as die seun van wladimir spiridonowitsj poetin (1911\u20131999) en maria iwanowna poetina (1911\u20131998). sy pa was in die sowjetvloot en sy ma \u2019n fabriekswerker. hy het twee ouer broers gehad, maar een is binne maande n\u00e1 sy geboorte dood en die ander een tydens die beleg van leningrad aan witseerkeel.\nsy oupa aan vaderskant, spiridon iwanowitsj poetin (1879\u20131965), was \u2019n kok by wladimir lenin se datsja (vakansiehuis) by gorki leninskije. n\u00e1 lenin se dood in 1924 het hy aanhou werk vir sy weduwee, nadezjda kroepskaja. hy sou later vir josef stalin kos maak wanneer die sowjetleier een van sy datsjas in die moskoustreek besoek het.\nin poetin se outobiografie, ot perwogo litsa (afrikaans: in die eerste persoon), wat geskoei is op onderhoude met hom, vertel hy van sy beskeie kinderjare, onder meer in \u2019n kommunalka ('n groot woonstel wat sy gesin met ander huurders moes deel) in leningrad. op 1 september 1960 het hy sy skoolloopbaan by skool no. 193, reg oorkant hul huis, begin. teen graad 5 was hy een van die min leerlinge in \u2019n klas van 45 wat nie lid was van die jeugorganisasie pioeniere van die sowjetunie nie, deels weens sy rumoerige gedrag. in graad 6 het hy sport ernstig begin opneem, veral die gevegskuns sambo en daarna judo.\nin 1975 het hy aan die internasionale tak van die staatsuniversiteit van leningrad se regsfakulteit gegradueer met \u2019n tesis wat handel oor internasionale reg. terwyl hy \u2019n student was, het hy lid van die kommunistiese party van die sowjetunie geword en lid gebly totdat die party in desember 1991 ontbind is.in di\u00e9 tyd het hy ook vir anatoli sobtsjak ontmoet wat later \u2019n belangrike rol in sy loopbaan sou speel. sobtsjak was \u2019n medeprofessor in besigheidsreg en het vir poetin klas gegee.\n\n\n== kgb-loopbaan ==\npoetin het in 1975 by die kgb aangesluit nadat hy sy graad behaal het en het \u2019n jaar lank opleiding by die 401ste kgb-skool in ochta, leningrad, ondergaan. hy het daarna vir \u2019n kort rukkie in die tweede hoofdirektoraat (teenintelligensie) gewerk voordat hy na die eerste hoofdirektoraat geskuif het. van sy pligte was die monitor van buitelanders en konsul\u00eare amptenare in leningrad.van 1985 tot 1990 was hy in dresden in die voormalige duitse demokratiese republiek (oos-duitsland). n\u00e1 die val van die oos-duitse regering het poetin na leningrad teruggekeer waar hy in junie 1991 in die afdeling vir internasionale sake van die staatsuniversiteit van leningrad gewerk het. hier het hy die studenteliggaam gemonitor en \u2019n oog oopgehou vir rekrute. in di\u00e9 tyd het hy weer bevriend geraak met sy oud-professor sobtsjak, toe burgemeester van leningrad.\npoetin het begin 1992 uit die aktiewe staatsveiligheidsdiens bedank nadat die poging tot \u2019n staatsgreep op die sowjetpresident michail gorbatsjof se bewind misluk het.\n\n\n== vroe\u00eb politieke loopbaan ==\nin mei 1990 is poetin aangestel as burgemeester sobtsjak se raadgewer oor internasionale sake en op 28 junie 1991 as hoof van die komitee vir buitelandse betrekkinge van die burgemeester van sint petersburg se kantoor, met die verantwoordelikheid om internasionale betrekkinge en buitelandse beleggings te bevorder. die komitee het ook besighede in sint petersburg geregistreer. minder as \u2019n jaar later het \u2019n kommissie van die stad se wetgewende raad poetin se werk ondersoek. hulle het tot die gevolgtrekking gekom dat hy pryse te laag bepaal het en die uitvoer van metale van $93 miljoen goedgekeur het in ruil vir buitelandse koshulp wat nooit opgedaag het nie. ondanks die kommissie se aanbeveling dat poetin afgedank word, het hy tot in 1996 hoof van die komitee vir buitelandse betrekkinge gebly.van 1994 tot 1997 is poetin in ander posisies in sint petersburg aangestel. in maart 1994 het hy die eerste onderhoof van die stadsadministrasie geword. van 1995 tot in junie 1997 was hy hoof van die sint petersburgse tak van die pro-regeringsparty rusland is ons tuiste. van 1995 tot junie 1997 was hy ook die hoof van die adviserende raad van die koerant sankt-peterboergskije wedomosti.in 1996 het sobtsjak die burgemeestersverkiesing verloor teen wladimir jakowlef. poetin is teruggeroep na moskou en in junie 1996 het hy die onderhoof van die presidensi\u00eble departement van eiendomsbestuur onder pawel borodin geword. hy het di\u00e9 posisie tot in maart 1997 beklee. in di\u00e9 tyd was hy verantwoordelik vir die buitelandse eiendomme van die staat en het hy die oordrag van bates van die voormalige sowjetunie en di\u00e9 se kommunistiese party na die russiese federasie gere\u00ebl.op 26 maart 1997 het pres. boris jeltsin hom aangestel as onderhoof van die presidensi\u00eble staf, waar hy gebly het tot in mei 1998, en hoof van die hoofbeheerdirektoraat van die departement van presidensi\u00eble eiendomsbestuur, tot in junie 1998. sy voorganger en opvolger in laasgenoemde posisie was aleksei koedrin en nikolai patroesjef, albei vooraanstaande politici en vennote van poetin.op 25 mei 1998 is poetin aangestel as eerste onderhoof van die russiese presidensi\u00eble staf. op 25 julie 1998 het jeltsin vir poetin aangestel as hoof van die fsb, die opvolgerorganisasie van die kgb. hy het di\u00e9 posisie tot in augustus 1999 beklee. hy het op 1 oktober 1998 \u2019n permanente lid van die veiligheidsraad van die russiese federasie geword en op 29 maart 1999 die sekretaris daarvan.\n\n\n== premier, 1999-2000 ==\nop 9 augustus 1999 is poetin aangestel as een van drie eerste onderpremiers. later di\u00e9 dag, nadat die vorige regering onder sergei stepasjin in die pad gesteek is, het jeltsin hom aangestel as waarnemende premier van die regering van die russiese federasie. jeltsin het ook aangekondig dat hy wil h\u00ea poetin moet hom opvolg. later dieselfde dag het poetin ingestem om \u2019n kandidaat in die presidentsverkiesing te wees. op 16 augustus het die staatsdoema sy aanstelling as premier goedgekeur met 233 stemme teen 84 (met 17 buite stemming). daarmee het hy rusland se vyfde premier in minder as 18 maande geword. min mense het toe gedink poetin, wat vir die meeste mense onbekend was, sou veel langer as sy voorgangers hou.\njeltsin se grootste teenstanders en moontlike opvolgers, die moskouse burgemeester joeri loezjkof en die voormalige voorsitter van die russiese regering jewgeni primakof, was reeds besig met \u2019n veldtog om die ouer wordende president te vervang en hulle het hard probeer om te keer dat poetin ook \u2019n kandidaat word. poetin se orde-en-wetbeeld en sy onverbiddelike benadering tot die hernieude krisis in die kaukasus, wat begin het toe die islamitiese internasionale brigade wat in tsjetsjni\u00eb gestasioneer was \u2019n naburige streek ingeval en die oorlog in dagestan ontketen het, het egter gou daartoe bygedra dat hy gewild geword het en stof in sy teenstanders se o\u00eb kon skop.\n\nhoewel hy nie amptelik by enige politieke party betrokke was nie, het poetin sy steun toeges\u00ea aan die pas gestigte eenheidsparty, wat in desember 1999 die tweede hoogste persentasie van die stemme (23,3 persent) gewen het in die doema-verkiesing, en op sy beurt deur die doema gesteun is.\nop 31 desember 1999 het jeltsin onverwags bedank en volgens die grondwet het poetin waarnemende president geword. die eerste verordening wat poetin onderteken het, op 31 desember 1999, was getitel \"insake waarborge aan die voormalige president van die russiese federasie en sy familielede\". dit het verseker dat geen aanklagte van korrupsie \"teen die uittredende president en lede van sy familie\" aanhangig gemaak sou word nie. op 12 februarie 2001 het poetin \u2019n federale wet onderteken oor waarborge aan voormalige presidente en hul familielede wat die vorige verordening vervang het.\nterwyl poetin se teenstanders hulle voorberei het vir \u2019n presidentsverkiesing in junie 2000, het jeltsin se bedanking meegebring dat \u2019n verkiesing op 26 maart 2000, binne drie maande, gehou is. poetin het in die eerste ronde gewen.\n\n\n== president ==\n\n\n=== eerste termyn, 2000-2004 ===\npoetin is op 7 mei 2000 as president be\u00ebdig. hy het die minister van finansies, michail kasjanof, as sy premier aangestel. nadat hy aangekondig het hy beplan om mag te konsolideer in \u2019n streng vertikale vlak, het hy in mei 2000 \u2019n verordening uitgevaardig waarvolgens die 89 federale deelgebiede van rusland (nou 83) in sewe federale distrikte ingedeel word met \u2019n regeringsverteenwoordiger aan die hoof om federale administrasie te vergemaklik. sedert julie 2000 het hy volgens wet die reg om hoofde van die federale deelgebiede af te dank.\ntydens sy eerste termyn as president het hy stappe gedoen om die politieke ambisies van sommige oligarge uit die jeltsin-era in toom te hou. een van hulle was die voormalige lid van die kremlin-binnekring boris berezovsky, wat poetin gehelp het om in \u2019n magsposisie te kom en die party befonds het wat poetin se parlement\u00eare grondslag gevorm het, volgens berezovsky se bbc-profiel. ander meen egter berezovsky het igor iwanof as nuwe president gesteun en dit was aleksei koedrin wat \u2019n belangrike rol gespeel het om poetin in rusland se presidensi\u00eble administrasie te kry \u2019n nuwe groep besigheidsmagnate het onder poetin ontstaan, soos gennadi timtsjenko, wladimir jakoenin, joeri kovaltsjoek en sergei tsjemezof, wat noue persoonlike bande met poetin gehad het. verskeie regshervormings het ook onder hom plaasgevind.\ndie eerste groot uitdaging vir poetin se gewildheid was in augustus 2000, toe hy gekritiseer is dat hy die koersk-duikbootramp verkeerd gehanteer het.in oktober 2002 is in die russiese en internasionale media gewaarsku dat die dood van sowat 130 gyselaars in die spesiale magte se reddingsoperasie tydens die nord-ost-gyselaardrama in \u2019n moskouse teater poetin se gewildheid ernstig sou skaad. kort n\u00e1 die drama het poetin se gewildheid egter rekordhoogtes bereik \u2013 83 persent van russe het ges\u00ea hulle is tevrede met die manier waarop hy die krisis hanteer het.die inhegtenisneming vroeg in julie 2003 van platon lebjedef, \u2019n vennoot van michail chodorkofski en die tweede grootste aandeelhouer in die maatskappy joekos, omdat hy in 1994 vermoedelik onwettig \u2019n aandeel in \u2019n nuwe staatskunsmisfirma gekry het, het teen die einde van die jaar ontaard in \u2019n volskaalse vervolging van joekos en sy bestuur vir bedrog, geldverduistering en belastingontduiking.\nin 2003 is \u2019n nuwe referendum in tsjetsjni\u00eb gehou om \u2019n nuwe grondwet goed te keur waarvolgens die republiek deel van rusland word. tsjetsjni\u00eb is stelselmatig gestabiliseer danksy \u2019n nuwe parlement\u00eare verkiesing en \u2019n streeksregering. tydens die tweede tsjetsjniese oorlog is die plaaslike rebellebeweging aansienlik verlam, hoewel sporadiese geweld steeds in die noord-kaukasus voorgekom het.\n\n\n=== tweede termyn, 2004-2008 ===\nop 14 maart 2004 is poetin met 71 persent van die stemme herkies as president. in september van daardie jaar het die beslanskool-gyselaardrama plaasgevind waarin honderde mense, veral kinders, dood is.\nin 2005 is \u2019n projek geloods wat rusland se gesondheidstelsel, onderwys, behuising en landbou verbeter het. in sy jaarlikse toespraak in mei 2006 het poetin ook beter kraamvoordele en staatshulp vir voorgeboortelike versorging aangekondig.\ndie voortgesette vervolging van die joekos-president michail chodorkofski, destyds die rykste man in rusland en een van die rykstes ter w\u00eareld, vir bedrog en belastingontduiking is deur \u2019n groot deel van die internasionale media beskou as weerwraak vir chodorkofski se skenkings aan beide liberale en kommunistiese teenstanders van die kremlin. joekos is bankrot verklaar en die maatskappy se bates is teen \u2019n laer prys as die markwaarde op \u2019n veiling verkoop, met die grootste deel wat deur die staatsmaatskappy rosneft gekoop is. chodorkofski is op verskeie aanklagte skuldig bevind en aanvanklik nege jaar tronkstraf opgel\u00ea, en later meer. joekos se lot is in die weste beskou as \u2019n teken van \u2019n klemverskuiwing in rusland na \u2019n stelsel van staatskapitalisme.\npoetin is in die weste en ook deur russiese liberale gekritiseer vir wat hulle beskou het as \u2019n grootskaalse ingryping in mediavryheid in rusland. op 7 oktober 2006 is anna politkofskaja, \u2019n joernalis wat korrupsie en vergrype in die russiese weermag tydens die tsjetsjniese oorlo\u00eb ontbloot het, doodgeskiet in die voorportaal van haar woonstelblok. haar dood het groot opspraak in die westerse media veroorsaak, met beskuldigings dat poetin op die allerminste gefaal het daarin om die land se nuwe onafhanklike media te beskerm. toe poetin in \u2019n onderhoud met \u2019n duitse tv-kanaal oor die moord uitgevra is, het hy ges\u00ea haar dood skaad die russiese regering meer as wat haar berigte gedoen het.in desember 2007 het verenigde rusland 64,24 persent van die stemme gekry in \u2019n parlement\u00eare verkiesing. hul naaste teenstanders, die kommunistiese party, het net sowat 12 persent van die stemme gekry. di\u00e9 oorwinning is beskou as sterk steun vir die destydse russiese leierskap en sy beleidsrigtings.\n\n\n== premier, 2008-2012 ==\nvolgens die russiese grondwet kon poetin nie vir \u2019n derde termyn verkies word nie. die eerste onderpremier, dmitri medwedef, is verkies tot die nuwe president nadat poetin hom aangewys het as sy verkose opvolger. op 8 mei 2008, die dag nadat medwedef be\u00ebdig is, het hy poetin as die nuwe premier aangestel en in di\u00e9 hoedanigheid het poetin \u2019n groot deel van sy mag behou.die w\u00eareldwye ekonomiese krisis van 2008\u20132009 het rusland ook hard getref. dit het saamgeval met spanning in die land se betrekkinge met die europese unie en die vsa n\u00e1 2008 se oorlog in suid-osseti\u00eb waarin rusland gese\u00ebvier het oor georgi\u00eb, wat deur die vsa en navo gesteun is. die groot finansi\u00eble reserwes wat opgebou is in die voorafgaande tydperk van ho\u00eb oliepryse, asook doeltreffende bestuur, het die land die krisis help te bowe kom en die ekonomie gehelp om sedert middel 2009 weer te groei.\nby verenigde rusland se kongres op 24 september 2011 het medwedef amptelik voorgestel dat poetin in die komende presidentsverkiesing staan en het poetin die voorstel aanvaar.\nn\u00e1 die parlement\u00eare verkiesing op 4 desember 2011 het tienduisende russe aan betogings deelgeneem teen beweerde verkiesingsbedrog. dit was die grootste vorm van protes in poetin se tyd. poetin en verenigde rusland is gekritiseer en daar is ge\u00ebis dat die verkiesing nietig verklaar word. vanwe\u00eb \u2019n vrees dat \u2019n sogenaamde kleurrewolusie kan plaasvind, soos die oranje rewolusie in 2004/2005 in die oekra\u00efne, is \u2019n groot teenprotes deur poetin-ondersteuners gehou wat die betogings teen die regering minder doeltreffend gemaak het.met die presidentsverkiesing op 4 maart 2012 is poetin weer verkies vir 'n termyn van ses jaar nadat medwedef die presidensi\u00eble termyn tydens sy bewind van vier tot ses jaar verleng het.\n\n\n== president ==\n\n\n=== derde termyn (2012-2018) ===\nop 4 maart 2012 het poetin die russiese presidentsverkiesing in die eerste ronde gewen met 63,6% van die stemme. optogte teen hom het plaasgevind tydens en direk n\u00e1 die verkiesingsveldtog. sowat 8 000 \u2013 20 000 betogers het onder meer op 6 mei in moskou byeengekom. tagtig mense is beseer in botsings met die polisie en 450 is in hegtenis geneem. die volgende dag is nog 120 mense gearresteer.poetin is op 7 mei 2012 vir sy derde termyn ingehuldig. op sy eerste dag as president het hy 14 presidensi\u00eble verordeninge uitgereik, onder meer een waarin hy breedvoerig sy doelstellings vir die russiese ekonomie uiteensit. ander het gehandel oor opvoeding, behuising, opleiding, betrekkinge met die eu, verdediging, interetniese verhoudings ens.\nin 2012 en 2013 het poetin en die verenigde rusland-party strenger wetgewing teen die lgbt-gemeenskap in sint petersburg, archangelsk en nowosibirsk gesteun. in junie 2013 het die staatsdoema \u2019n wet aanvaar teen \"homoseksuele propaganda\" (wat simbole soos die re\u00ebnboogvlag verbied, asook gepubliseerde werke met homoseksuele inhoud).\n\n\n==== ingryping in oekra\u00efne en die anneksasie van die krim ====\naan die vooraand van die oekra\u00efense rewolusie van 2014 het die verbanne oekra\u00efense president, wiktor janoekowitsj, skriftelik gevra dat poetin russiese milit\u00eare magte gebruik \"om wettigheid, vrede, orde, reg en stabiliteit daar te stel en die mense van oekra\u00efne te verdedig\". op dieselfde dag het poetin gereageer en die toestemming van die russiese parlement gekry om russiese troepe in oekra\u00efne te ontplooi. russiese troepe is deur die hele krim en suidoos-oekra\u00efne versprei. teen 2 maart het russiese troepe algehele beheer oor die krim oorgeneem. op 16 maart is \u2019n referendum gehou oor die krim se status en 93 persent van die stemme was vir \u2019n afstigting van oekra\u00efne en \u2019n vereniging met rusland. westerse leiers het egter die referendum onwettig verklaar en beloof om rusland met ekonomiese sanksies te straf. dit het gelei tot die eerste sanksies, wat gevolg is deur nog sanksies nadat pro-russiese onrus na die suide en ooste van oekra\u00efne versprei het.poetin het op 18 maart sy mening oor die krim uiteengesit in \u2019n toespraak waarin hy beweer het die verbanning van janoekowitsj was \u2019n \"staatsgreep deur (oekra\u00efense) nasionaliste, neo-nazi's, russofobe en anti-semiete\". hy het ook beweer rusland en oekra\u00efne is \"een nasie\" en dat rusland altyd die miljoene russiessprekendes in oekra\u00efne sou beskerm. op dieselfde dag het poetin en die nuwe leiers van die krim \u2019n verdrag onderteken wat gelei het tot die anneksasie van die skiereiland deur rusland.n\u00e1 die krim-referendum het onrus versprei in die res van oos-oekra\u00efne. op 17 april 2014 het poetin ges\u00ea hy wil nie graag russiese troepe na oekra\u00efne stuur nie, maar hy sluit nie die moontlikheid uit nie. hy het die oekra\u00efense regering daarvan beskuldig dat hulle \u2019n \"ernstige misdaad\" pleeg deur die weermag te gebruik om \u2019n einde te bring aan die onrus. hy het ook ges\u00ea hy behou hom die reg voor om gewapende magte te gebruik om etniese russe in \"noworossija\" (nuwe rusland) te beskerm. op 7 mei het poetin aangekondig russiese troepe aan die grens van suidoos-oekra\u00efne word onttrek.volgens poetin was die oekra\u00efense verkiesing van 25 mei 2014 \u2019n \"stap in die regte rigting\". hy het ook ges\u00ea die separatiste in die volksrepublieke donetsk en loegansk in oos-oekra\u00efne moes hul 11 mei-referendum uitstel en sodoende \"die regte toestande skep\" vir dialoog oor afstigting. die referendum is egter op 11 mei gehou en die separatiste het beweer byna 90% het gestem ten gunste van onafhanklikheid. poetin het ges\u00ea hy respekteer die uitslag van die oekra\u00efense verkiesing in mei en dat rusland met die weste oor oekra\u00efne wil onderhandel, maar dat die weste rusland se aanbod van die hand gewys het.in sy jaareindtoespraak op 4 desember 2014 het poetin ges\u00ea die anneksasie van die krim in maart 2014 was \u2019n \"historiese gebeurtenis\" wat nie omgekeer kan word nie omdat die krim rusland se spirituele grond is.\n\n\n=== vierde termyn (2018-hede) ===\npoetin het die presidentsverkiesing van 2018 met meer as 76% van die stemme gewen. sy vierde termyn het op 7 mei 2018 begin en sal duur tot in 2024. op dieselfde dag het poetin vir medwedef gevra om \u2019n nuwe regering te vorm. op 15 mei 2018 het poetin deelgeneem aan die opening van die snelwegdeel van die krimbrug. op 25 mei 2018 het poetin aangekondig hy sal nie in 2024 vir president staan nie, in ooreenstemming met die russiese grondwet. op 14 junie 2018 het hy die 21ste fifa-w\u00eareldbekertoernooi geopen wat vir die eerste keer in rusland plaasgevind het.\nin september 2019 het poetin se administrasie ingemeng in die landwye streeksverkiesings en dit gemanipuleer deur alle opposisiekandidate uit te skakel. die gebeure, wat gelei het tot \u2019n oorwinning vir die regerende party, verenigde rusland, het ook bygedra tot die begin van massaoptogte vir demokrasie. die gevolg was grootskaalse inhegtenisnemings en en gevalle van polisiewreedheid.op 15 januarie 2020 het medwedef en sy hele regering bedank nadat poetin die federale raad toegespreek het. daarin het hy groot aanpassings aan die grondwet voorgestel voor sy uittrede in 2024. op dieselfde dag het poetin michail misjoestin, hoof van die federale belastingsdiens, benoem vir die amp van premier. die volgende dag is sy aanstelling deur die staatsdoema bekragtig en het hy die amp aanvaar. op 21 januarie 2020 het misjoestin \u2019n nuwe regering aan poetin voorgestel. die president het dit op dieselfde dag goedgekeur en die ministers aangestel. poetin het op 3 julie 2020 \u2019n dokument geteken om amendemente tot die russiese grondwet toe te voeg, onder meer dat hy nog twee termyne van ses jaar elk as president kan aanbly, tot in 2036. di\u00e9 amendemente het op 4 julie 2020 in werking getree.\n\n\n== beleid ==\n\n\n=== binnelandse beleid ===\npoetin se binnelandse beleid, veral vroeg in sy bewind, het ten doel gehad om \u2019n \"vertikaal mag\" te skep. op 13 mei 2000 het hy \u2019n verordening uitgevaardig waarvolgens die 89 federale deelgebiede van rusland in sewe (tans nege) federale distrikte ingedeel word met \u2019n regeringsverteenwoordiger aan die hoof wat hy self aangestel het om federale administrasie te vergemaklik. hy het ook die deelgebiede vergroot: die getal is in 2000 van 89 verminder tot 83 nadat die outonome okroegs met ander deelgebiede verenig is. op 21 maart 2014 is die deelgebiede uitgebrei tot 85 n\u00e1 die betwiste anneksasie van die krim deur rusland.volgens stephen white het rusland tydens poetin se bewind dit duidelik gestel dat hy nie beplan om nog \u2019n weergawe van die amerikaanse of britse politieke stelsel te skep nie, maar eerder \u2019n stelsel wat nader aan rusland se eie tradisies en omstandighede was. poetin se administrasie is dikwels beskryf as \u2019n \"soewereine demokrasie\". die term is die eerste keer in februarie 2006 deur wladislaf soerkof voorgestel, en die term het vinnig gewild geraak in rusland. volgens voorstanders daarvan moet die regering se optrede en beleidrigtings veral in rusland self gewild wees en nie van buite die land bepaal word nie.in julie 2000 is \u2019n nuwe wet aanvaar wat hom die mag gee om die hoofde van die deelgebiede af te dank. in 2004 is die verkiesing van goewerneurs by die stembus be\u00ebindig. di\u00e9 maatre\u00ebl was net tydelik: onder poetin se opvolger, dmitri medwedef, is die verkiesing van goewerneurs in 2012 weer ingestel. ander hervormings deur medewedef het ook ingesluit die vereenvoudiging van die registrasie van politieke partye en die vermindering van die aantal handtekeninge wat nieparlement\u00eare  nodig het om aan die verkiesing deel te neem. so is die beperkings wat poetin ingestel het effens verlig. die streng verkiesingsvereistes was een van die regeringsbesluite onder poetin wat deur die onafhanklike media in rusland en buitelandse kommentators gekritiseer is as ondemokraties.tydens sy eerste termyn as president het poetin \u2019n stokkie gesteek voor die politieke ambisies van baie van die oligarge uit die jeltsin-era. dit het gelei tot die verbanning van of gevangenisstraf vir mense soos boris berezovsky, wladimir goesinski en michail chodorkofski. ander oligarge het by die poetin-kamp aangesluit.\npoetin het \u2019n groot veldtog gelei teen georganiseerde misdaad en terrorisme en dit het gelei tot \u2019n skerp afname in die moordsyfers en dade van terrorisme in rusland. hy het ook grond- en belastingwette verander en nuwe wette rakende prosedure uitgevaardig op die gebied van arbeid, administrasie, misdaad, handel en die burgerreg. tydens sy termyn as premier het sy regering belangrike hervormings ingestel vir staatsveiligheid, die polisie en die weermag.\n\n\n=== buitelandse beleid ===\n\n\n==== navo en die vsa ====\nonder poetin het rusland se betrekkinge met navo en die vsa deur verskeie fases gegaan. toe hy die eerste keer president geword het, was al die partye versigtig. n\u00e1 die 9/11-aanvalle, toe poetin amerika gou gesteun het in die land se oorlog teen terrorisme, is dit beskou as \u2019n geleentheid vir samewerking. sedertdien het betrekkinge egter versuur omdat al drie partye verskeie optredes deur die ander teengestaan het, soos navo se uitbreiding nader aan rusland se grense en poetin wat al hoe onafhankliker van die vsa geword het in sy binne- en buitelandse beleid. volgens die russiese geleerde stephen f. cohen het die media in amerika al hoe meer anti-poetin geword en is hy beskou as verantwoordelik vir die moorde op politieke teenstanders soos die joernalis anna politkofskaja en die vermeende kgb-oorloper in londen, alexander litvinenko.in februarie 2007 het poetin die vsa se monopolistiese oorheersing in w\u00eareldbetrekkinge veroordeel en ges\u00ea dit kan lei tot \u2019n wapenwedloop tussen lande. di\u00e9 toespraak is gevolg deur maande van spanning tussen die twee lande, maar russiese en amerikaanse amptenare het die idee van \u2019n nuwe koue oorlog ontken.\npoetin het in die openbaar planne teengestaan vir die oprigting van amerikaanse verdedigingsmissiele in europa en op 7 junie 2007 \u2019n teenvoorstel aan pres. george w. bush gedoen dat die gabala-radarstasie in azerbeidjan uit die sowjet-era gemoderniseer en gesamentlik gebruik word in plaas daarvan om \u2019n nuwe stelsel in tsjeggi\u00eb te bou. hy het ges\u00ea onderskeppingsmissiele kan dan eerder in die navo-lidland turkye of irak geplaas word as in pole. hy het ook gelyke deelname aan die projek deur belangstellende europese lande voorgestel. die voorstel is verwerp. op 11 desember di\u00e9 jaar het rusland hom onttrek aan die verdrag oor konvensionele gewapende magte in europa.poetin het ook kosowo se afstigting van serwi\u00eb sterk teengestaan en dit \"immoreel\" en \"onwettig\" genoem.\n\n\n==== brittanje ====\nteen die middel van die 2000's het rusland se betrekkinge met brittanje aansienlik agteruitgegaan nadat laasgenoemde land in 2003 politieke asiel aan poetin se voormalige beskermheer die russiese oligarg boris berezovsky verleen het. berezovsky het dikwels beroepe gedoen dat poetin se bewind omvergewerp word en na bewering aksies teen poetin in rusland voorgeskryf. brittanje het ook asiel verleen aan die tsjetsjniese rebelleleier achmed zakajef en ander mense wat uit rusland gevlug het.\nteen einde 2006 het betrekkinge verder versuur met die vergiftiging van alexander litvinenko in londen. beskuldigings uit die litvinenko-kamp is gemaak dat poetin vir sy moord verantwoordelik was en dat litvinenko dit self voor sy dood in \u2019n verklaring beweer het. kritici het getwyfel of litvinenko wel die verklaring geskryf het en poetin self het ges\u00ea dis \u2019n politieke slenter. daar is later selfs getwyfel of hy wel met polonium vergiftig is soos algemeen in die britse pers berig is omdat geen amptelike sertifikaat uitgereik is wat dit bevestig nie. in 2012 het litvinenko se weduwee erken hy het vir die britse intelligensiediens gewerk en sy pa het in die openbaar verskoning gevra omdat hy die russiese regering belaster het. hy het ges\u00ea hy betwyfel nou die weergawe van die gebeure wat hy voorheen geglo het.in 2007 het die krisis in betrekkinge daartoe gelei dat vier russiese diplomate uit brittanje gesit is omdat rusland geweier het om die voormalige kgb-lyfwag andrei loegowoi uit te lewer op aanklagte van moord op litvinenko. rusland het daarna britse diplomate uit die land gesit en ander strafmaatre\u00ebls aangekondig.\n\n\n==== china ====\nrusland onder poetin handhaaf goeie betrekkinge met ander bric-lande (brasili\u00eb, indi\u00eb en china). bande met china is verbeter met onder meer \u2019n vriendskapsverdrag in 2001 en die bou van die transsiberiese oliepypleiding om in chinese energiebehoeftes te voorsien.\n\n\n==== voormalige sowjetrepublieke ====\n\u2019n reeks sogenaamde kleurrewolusies in voormalige sowjetrepublieke, soos die roosrewolusie in 2003 in georgi\u00eb, die oranje rewolusie in 2004 in die oekra\u00efne en die tulprewolusie in 2005 in kirgisi\u00eb, het gelei tot wrywing tussen di\u00e9 lande en rusland. daar was ook \u2019n paar geskille met van sy ander buurlande, soos met die russiese verbod op die invoer van moldowiese en georgiese wyn in 2006. \u2019n gasdispuut tussen rusland en die oekra\u00efne toe die staatsbeheerde maatskappy gazprom gas na die oekra\u00efne afgesny het, het ook daartoe gelei dat \u2019n paar europese lande waarheen die oekra\u00efne russiese gas herlei, in januarie 2009 groot gastekorte beleef het.\ngeorgi\u00eb en die oekra\u00efne se voorneme om lidlande van navo te word, het ook tot spanning in betrekkinge met rusland gelei. die oekra\u00efne het in 2010 van die plan afgesien.in augustus 2008 het die georgiese president, mikheil saakashvili, beheer probeer herstel oor die wegbreekprovinsie suid-osseti\u00eb en beweer dit is in reaksie op ossetiese aanvalle op georgiese grenssoldate en die vergroting van russiese vredesmagte. in die daaropvolgende oorlog is georgiese magte egter verslaan nadat gewone russiese soldate in suid-osseti\u00eb en daarna georgi\u00eb en die ander georgiese wegbreekprovinsie, abchasi\u00eb, ontplooi is.wiktor joesjtsjenko, wat tydens die oekra\u00efne se oranje rewolusie tot president verkies is, is in 2010 deur wiktor janoekowitsj opgevolg en dit het tot beter betrekkinge met rusland gelei. rusland het ook die huur van die basis vir sy swartseevloot in die oekra\u00efnse stad sewastopol verleng in ruil vir laer gaspryse vir die oekra\u00efne. in kirgisi\u00eb het pres. almazbek atambajef ges\u00ea sy land het \u2019n \"gesamentlike toekoms\" met sy bure en rusland.\n\n\n==== eurasi\u00eb ====\nondanks vorige en huidige spanninge tussen rusland en die meeste ander voormalige sowjetrepublieke, het poetin die beleid van eurasiese integrasie gevolg. \u2019n paar streeksorganisasies het die weg gebaan vir die stigting van \u2019n eurasiese unie. op 18 november 2011 het die presidente van rusland, belarus en kasakstan \u2019n ooreenkoms geteken om die eurasiese unie teen 2015 te stig. die ooreenkoms het ook die weg gebaan vir die stigting van die eurasiese kommissie (geskoei op die europese kommissie) en die eurasiese ekonomiese ruimte, wat sy werksaamhede op 1 januarie 2012 begin het.\n\n\n=== ekonomiese beleid ===\nonder poetin het die ekonomie re\u00eble groei van gemiddeld 7% per jaar getoon (2000: 10%, 2001: 5,1%, 2002: 4,7%, 2003: 7,3%, 2004: 7,2%, 2005: 6,4%, 2006: 8,2%, 2007: 8,5%), wat dit die sewende grootste ekonomie in die w\u00eareld maak wat koopkrag betref. die land se nominale bruto binnelandse produk (bbp) het versesvoudig, van die 22ste tot die 10de grootste in die w\u00eareld. in 2007 het rusland se bbp di\u00e9 van die russiese sfsr van 1990 oorskry, wat beteken dit het die verwoestende gevolge van 1998 se russiese finansi\u00eble krisis en die voorafgaande resessie van die 1990's oorkom.onder poetin het die nywerheid met 76% gegroei, beleggings het met 125% toegeneem, en landbouproduksie en bouwerk het ook toegeneem. re\u00eble inkomste het meer as verdubbel en die gemiddelde maandelikse inkomste het sewevoudig vermeerder, van $80 tot $640. die middelklas het gegroei van 8 miljoen tot 55 miljoen en die getal mense wat onder die broodlyn lewe, het van 30% in 2000 verminder tot 14% in 2008.\u2019n sentrale konsep in poetin se ekonomiese strategie was die skep van sogenaamde \"nasionale kampioene\", vertikaal ge\u00efntegreerde maatskappye in strategiese sektore wat nie net \u2019n groter wins ten doel het nie, maar ook \"die bevordering van die land se belange\". voorbeelde sluit in gazprom en rosneft.van die inkomste uit olie is gestort in die stabiliseringsfonds, wat in 2004 gestig is. met di\u00e9 geld kon rusland teen 2005 al die sowjetunie se skuld afbetaal. vroeg in 2008 is dit in twee verdeel: die reserwefonds, wat rusland beskerm teen moontlike globale finansi\u00eble skokke, en die nasionale welsynfonds, wat gebruik sal word vir pensioenhervormings.inflasie het egter \u2019n probleem gebly en in 2007 was dit ho\u00ebr as in 2006. aan die begin van 2008 het dit steeds ho\u00ebr geword. die russiese ekonomie is steeds grondstof-gedrewe ondanks die ekonomiese groei. betalings uit die brandstof- en die energiesektor in die vorm van invoerregte en \u2013belasting maak feitlik die helfte uit van die inkomste van die federale begroting. die uitvoer van grondstowwe en kunsmis maak verreweg die grootste deel uit van russiese uitvoere, hoewel uitvoere as geheel in 2007 net 8,7% van die bbp uitgemaak het, in vergelyking met 20% in 2000.\n\n\n=== nywerheidsontwikkeling ===\nom die markaandeel van plaaslikvervaardigde voertuie te vergroot en die motorbedryf in rusland te ondersteun, het die regering onder poetin verskeie beskermingsmaatre\u00ebls ingestel en \u2019n program van stapel gestuur om buitelandse beleggers te lok. in 2005 het die regering spesiale ekonomiese sones geskep wat sekere voordele ingehou het vir buitelandse motormaatskappye wat daar sake doen, soos belastingvoordele. sommige streke verleen ook aansienlike hulp aan groot beleggers  (oor $100 miljoen.) di\u00e9 streke sluit in sint petersburg/leningrad-oblast, kaloega-oblast en kaliningrad-oblast. die meeste van die w\u00eareld se groot motormaatskappye het ook hul fabrieke in rusland gevestig, onder meer ford, toyota, general motors, nissan, hyundai en suzuki.\nin 2005 het poetin \u2019n konsolidasieprogram begin om al die groot vliegtuigvervaardigers onder \u2019n sambreelorganisasie, die oak, te verenig. die doel is om produksie te verhoog en verliese tot die minimum te beperk. \u2019n soortgelyke organisasie is in 2007 vir skeepsboumaatskappye gestig, wat gelei het tot die herstel van di\u00e9 nywerheid in rusland. sedert 2006 word \u2019n groot poging aangewend om die staatskernkragkorporasie, rosatom, te ontwikkel en konsolideer. dit het gelei tot die bou van nuwe kernaanlegte in rusland en in oorsese lande soos iran, china, vi\u00ebtnam en belarus. in 2007 is die russiese nanotegnologie-korporasie gestig om die wetenskap en tegnologie te bevorder.\n\n\n=== energiebeleid ===\nin die 2000's het rusland se olie- en gasrykdom die land se ekonomie en internasionale invloed \u2019n groot hupstoot gegee. rusland word dikwels in die media beskryf as \u2019n energie-supermoondheid. onder poetin het die belasting op olie- en gasuitvoere die russiese staatskoffer aansienlik vergroot. die produksie, uitvoer en pryse van olie en gas het ook baie gestyg.\nsedert groot gasgeskille met die oekra\u00efne in die laat 2000's het poetin rusland se aandeel in die europese energiemark verder vergroot deur ondergrondse pypleidings te bou wat nie deur die oekra\u00efne of ander \"onbetroubare\" europese lande loop nie. die projekte sluit in die blue stream van rusland na turkye (gebou op die bodem van die swartsee), die nord stream van rusland na duitsland (dit loop deur die oossee en is die langste ondersese pypleiding in die w\u00eareld) en die beplande south stream van rusland na die balkan en itali\u00eb (via die swartsee). rusland het ook die mededingende pypleidingprojek nabucco ondermyn deur die turkmenistanse gas te koop en dit te herlei na russiese pypleidings.\ndaarby is die transsiberiese oliepypleiding gebou vir die mark in china, japan en korea, sowel as die sachalin\u2013chabarofsk\u2013wladiwostok-pypleiding in die russiese verre-ooste. rusland het ook \u2019n aanleg vir vloeibare aardgas op sachalin gebou en is besig om nog een in primorje te bou, met die doel om oorsese gasuitvoere verder te verhoog. olie kan ook deur die hawens van die baltiese state vervoer word danksy \u2019n hawe wat rusland in die golf van finland gebou het wat met die baltiese pypleidingstelsel verbind is.\nrusland en china het op 21 mei 2014 in sjanghai \u2019n ooreenkoms vir die bou van \u2019n pypleiding onderteken. die koste van $77 miljard sal deur albei lande gedra word. dit sou vir die volgende vier jaar die grootste konstruksieprojek ter w\u00eareld wees, het poetin toe ges\u00ea. wanneer dit oor vier tot ses jaar voltooi is, sal die pypleiding vir die volgende 30 jaar natuurlike gas van gazprom, waarvan die russiese staat die grootste deel besit, verskaf aan china se staatsbeheerde petroleumkorporasie; die ooreenkoms is $400 miljard werd.\n\n\n=== ander beleid ===\nnoordpool: poetin het rusland se teenwoordigheid in die noordpoolstreek vergroot. in augustus 2007 het \u2019n russiese ekspedisie, arktika 2007, \u2019n russiese vlag op die seebodem onder die noordpool geplant om aandag te vestig op rusland se versoek aan \u2019n vn-kommissie dat die grense van die russiese vastelandsplat verskuif word. in junie 2008 het genl. wladimir sjamanof aangekondig dat rusland die operasionele radius van sy noordvloot-duikbote gaan vergroot en in julie 2011 het die minister van verdediging planne aangekondig om twee brigades in die noordpoolstreek te stasioneer. \u2019n bouprogram vir drywende kernaanlegte sal krag voorsien aan rusland se arktiese kusstede en gasboortorings. \u2019n barkas van 21 500 ton met twee 35 megawatt-reaktors, die akademik lomonosof, sal in 2012 in werking gestel word. die prirazlomnoje-olieveld in die petsjora-see wat tot 40 boorgate sal insluit, is op die oomblik onder konstruksie.omgewing: in 2004 het poetin die kioto-protokol onderteken om kweekhuisgasse te beperk. hy bevorder en hou persoonlik toesig oor \u2019n aantal beskermingsprogramme vir bedreigde spesies in rusland, soos die siberiese tier, witdolfyn, ysbeer en sneeuluiperd. wat rusland en moskou se vullisvraagstuk betref, het poetin besluit om tenminste 200 verbrandingsaanlegte te laat bou, waarvan vier in moskou. vullis word tans in rusland - anders as in die res van europa - nog nouliks hersikleer (tans net vyf persent - die ander 95 persent beland op stortingsterreine wat intussen 40 000 vierkante kilometer beslaan). moskou produseer jaarliks tien miljoen ton of 'n vyfde van alle afval in die land en moet daarvan op stortingsterreine in die omgewing of selfs in afgele\u00eb taigastreke ontslae raak - 'n beleid waarteen plaaslike bewoners protes aanteken.godsdiens: ortodoksie, islam, boeddhisme en juda\u00efsme, wat deur die wet beskryf word as tradisionele godsdienste en deel van rusland se \"historiese erfenis\" is, het beperkte steun in die poetin-era gekry. die groot konstruksie en restourasie van kerkgeboue wat in die 1990's begin het, het onder poetin voortgeduur en die staat het die onderrig van godsdiens in skole toegelaat (ouers kon kies van watter godsdiens hul kinders moes leer). poetin woon gereeld ortodokse dienste op die belangrikste kerklike feesdae by en het \u2019n goeie verhouding met die patriarge van die russiese kerk, soos wyle aleksi ii en die huidige kirill. hy het ook deelgeneem aan die proses om betrekkinge tussen die russies-ortodokse kerk in moskou en die russies-ortodokse kerk buite rusland in 2007 te herstel n\u00e1 \u2019n skeuring van 80 jaar.sportontwikkeling: op 4 julie 2007 het poetin \u2019n toespraak in vlot engels gehou voor afgevaardigdes van die internasionale olimpiese komitee in guatemala-stad ten gunste van sotsji se bod vir die olimpiese en paralimpiese winterspele 2014, wat die stad gewen het. dit was die eerste olimpiese winterspele in rusland. op 2 desember 2010 het rusland ook die bod gewen om die fifa sokker-konfederasiebeker in 2017 en die fifa sokker-w\u00eareldbekertoernooi in 2018 aan te bied, ook \u2019n eerste vir rusland. ander groot internasionale sportgeleenthede wat rusland onder poetin aangebied het, was in atletiek, watersport en yshokkie, asook die formule een grand prix sedert 2014. poetin self beoefen verskeie sportsoorte, veral die vegkunste sambo, judo en karate. in die eerste twee sportsoorte was hy \u2019n kampioen van leningrad en hy hou \u2019n swart gordel in karate. hy word dikwels saam met medwedef by sportgeleenthede gesien en daardeur bevorder hulle sport en \u2019n gesonder lewenswyse. poetin het ook yshokkie begin speel nadat hy die junior yshokkiespan belowe het hy sou. hy word dikwels in die media gesien waar hy verskeie sportsoorte beoefen soos skubaduik, swem, perdry, vlotvaart, ens.milit\u00eare ontwikkeling: sedert die vroe\u00eb 2000's het rusland meer geld in sy milit\u00eare en verdedigingsbedryf gesteek en in 2008 het \u2019n volskaalse hervorming begin om rusland se weermag moderner en doeltreffender te maak. die weermag is verklein, offisiere verminder, opleiding vir offisiere verbeter, die reserwes herorganiseer en die lugmagstelsel verander. diensplig is ook van twee tot een jaar verkort. verder is begin om die weermag te voorsien van nuwe toerusting en skepe.\n\n\n== russies-oekra\u00efense krisis sedert 2022 ==\nop 15 februarie 2022 het die russiese parlement se laerhuis 'n resolusie gesteun waarin gevra word vir diplomatieke erkenning van twee selfverklaarde separatistiese republieke in donbas. op 21 februarie het poetin 'n dekreet onderteken wat die separatistiese republieke as onafhanklike state erken. op 24 februarie het poetin in 'n televisietoespraak 'n \"spesiale milit\u00eare operasie\" in die oekra\u00efne aangekondig, wat 'n volskaalse inval in die oekra\u00efne van stapel gestuur het. \n\nn\u00e1 toenemende sterftes onder oekra\u00efense burgers tydens die russiese inval in oekra\u00efne sedert 2022 het die amerikaanse president joe biden poetin 'n oorlogsmisdadiger en \"moorddadige diktator\" genoem. die parlement\u00eare verteenwoordiger van oekra\u00efne in die vn, sergi kislitsja, het poetin met adolf hitler vergelyk. die letse eerste minister, krisjanis karins, het hom ook met hitler vergelyk en ges\u00ea hy is 'n \"misleidende outokraat wat vir miljoene ellende veroorsaak\" en dat \"poetin teen demokrasie veg (...) as hy oekra\u00efne aanval, kan dit teoreties enige ander europese land wees.\"litaue se minister van buitelandse sake, gabrielius landsbergis, het ges\u00ea: \"die geveg om oekra\u00efne is 'n geveg om europa. as poetin nie daar gestop word nie, sal hy verder gaan.\" president emmanuel macron van frankryk het ges\u00ea poetin \"lei homself om die bos\". volgens die britse premier boris johnson is poetin ook 'n \"diktator\" wat 'n \"vlaag geweld teen 'n slawiese medevolk geloods het\".op 31 desember 2022 het poetin 'n nuwejaarsboodskap gelewer voor 'n groep soldate en ander lede van die russiese weermag. vrae is gestel of dit werklike soldate was, of akteurs. die bbc het gesigserkenning gebruik om minstens vyf van die mense in die boodskap uit te ken as bondgenote en werkers van poetin, en nie soldate nie. 'n blonde vrou wat agter poetin gestaan het, is ge\u00efdentifiseer as larisa sergoechina, 'n lid van die politieke party verenigde rusland in die streekparlement van die nowgorodstreek. sy het in ander openbare optredes van poetin verskyn as 'n soldaat, matroos en lid van 'n kerkgemeenskap.\n\n\n== openbare beeld ==\n\n\n=== meningspeilings ===\nvolgens meningspeilings deur die nieregeringsorganisasie lewada-sentrum het poetin se gewildheid in junie 2007 op 81 persent gestaan, die hoogste van enige leier ter w\u00eareld. sy gewildheid was nooit laer as 50% tot aan die einde van sy tweede termyn as president nie. waarnemers glo dit is daaraan te danke dat die lewenstandaarde in rusland tydens sy bewind aansienlik gestyg het en die land hom laat geld op die w\u00eareldtoneel.in \u2019n gesamentlike meningspeiling deur world public opinion in die vsa en die lewada-sentrum in junie-julie 2006 is bevind \"nie die russiese of die amerikaanse publiek is oortuig daarvan dat rusland in \u2019n anti-demokratiese rigting beweeg nie\" en \"russe steun oor die algemeen poetin se konsentrasie van politieke mag asook die hernasionalisering van rusland se olie- en gasnywerheid.\" \u2019n 2005-peiling toon aan dat drie keer soveel russe voel rusland is \"meer demokraties\" onder poetin as onder jeltsin of michail gorbatsjof. dieselfde aantal mense het gevoel menseregte is beter onder poetin as onder jeltsin.\n\n\n=== menings oor poetin ===\npoetin was in 2007 die tyskrif time se persoon van die jaar. in april 2008 was hy op die lys van time se 100 invloedrykste mense in die w\u00eareld.op 4 desember 2007 het die voormalige sowjetleier michail gorbatsjof ges\u00ea poetin het \"rusland uit die chaos getrek\", asook dat hy verseker is van \u2019n plek in die geskiedenis, hoewel hy (gorbatsjof) dink mediavryheid word onderdruk en dat verkiesings nie verloop volgens die demokratiese riglyne wat poetin belowe het nie. in 2009 het gorbatsjof ook beweer die parlement of regstelsel in rusland is nie waarlik vry nie. in desember 2011, tydens die betogings oor die uitslag van die russiese parlement\u00eare verkiesing, het gorbatsjof poetin gekritiseer omdat hy vir \u2019n derde termyn president wil wees en het hy poetin aangeraai om uit die politiek te tree. poetin se perswoordvoerder, dmitri peskof, het as volg daarop gereageer: \" \u2019n voormalige leier, wat basies verantwoordelik was vir die verbrokkeling van sy land, gee raad aan die persoon wat kan keer dat rusland dieselfde paadjie loop.\"in kabelgramme van die vsa-ambassade wat in 2010 deur wikileaks gepubliseer is, is poetin die \"alpha dog\" genoem en is hy vergelyk met batman, terwyl dmitri medwedef met batman se vennoot robin vergelyk is. poetin het dit \"lasterlik\" genoem.\n\n\n=== reklame ===\npoetin se naam en beeld word wyd gebruik in advertensies en vir handelsname. van die produkte wat sy naam dra, is putinka-wodka, putin-blikkieskos, gorbusha putina-kaviaar en t-hemde met sy gesig op.\n\n\n=== poetin se avonture ===\npoetin hou dikwels in die media die beeld voor van \u2019n sportiewe, macho buitelugmens en wys sy fisieke vermo\u00ebns deur byvoorbeeld aan gevaarlike aktiwiteite en sportsoorte deel te neem. in 2007 het die koerant komsomolskaja prawda \u2019n groot foto gepubliseer van poetin sonder sy hemp wat in die siberiese berge vakansie hou onder die opskrif: \"wees soos poetin.\" sulke fotodekking is volgens die tydskrif wired deel van \u2019n beeldpoets-veldtog wat hom met opset uitbeeld as die macho superheld wat in beheer is. ander voorbeelde van waar poetin sulke macho avonture beleef, is:\ndie vlieg van milit\u00eare stralers. poetin het in 2000 \u2019n soechoi su-27-vegterstraler oor tsjetsjni\u00eb gevlieg en in 2005 op \u2019n lugskou \u2019n toepolef tu-160 supersoniese bomwerper.\ngevegskuns. poetin het op 5 september 2000 sy talent in gevegskuns by die kodokan-instituut in tokio gewys en sedertdien verskeie kere elders.\navonture in die natuur. op \u2019n besoek aan tiwa in augustus 2007 het hy perdgery, visgevang, in \u2019n vlot op \u2019n rivier gevaar en feitlik kaalbors in \u2019n koue siberiese rivier geswem. in augustus 2009 het hy dit weer gedoen.\nafgedaal in \u2019n meer. op 1 augustus 2009 het poetin 1 395 m ver in \u2019n onderwatervaartuig afgedaal na die bodem van die baikalmeer, die diepste meer in die w\u00eareld. op die bodem het hy oor \u2019n hidrofoon met joernaliste gepraat.\ntier verdoof. in 2008 het poetin die oessoeri-park besoek en \u2019n amoer-tier wat uit \u2019n strik losgekom het, met \u2019n verdowingsmiddel geskiet. daarna het hy die tier se tande help meet.\nysbeer verdoof. in april 2010 het poetin na die noordpool-gebied gereis, waar hy \u2019n ysbeer verdoof en \u2019n satellietmerker aan hom help sit het.\nmotorfiets ry. in julie 2010 het poetin by \u2019n motorfietsfees in sewastopol opgedaag op \u2019n harley-davidson.\nbrandbestryding uit die lug. in augustus 2010 het \u2019n russiese tv-stasie beeldmateriaal gewys van waar poetin die medevlie\u00ebnier is van \u2019n berijef be-200-brandbestrydingsvliegtuig en water op \u2019n brand gooi tydens \u2019n ernstige bosbrandkrisis in rusland.\nwalvis skiet met \u2019n pyl. in augustus 2010 het poetin \u2019n walvis met \u2019n pyl uit \u2019n kruisboog geskiet aan die kus van die kamtsjatka-skiereiland as deel van \u2019n eko-opsporingsoperasie, terwyl hy hom op \u2019n rubberboot op die see gebalanseer het.\n \u2019n renmotor bestuur. poetin het op 7 november 2010 \u2019n formule 1-motor in sint petersburg getoets en \u2019n maksimum snelheid van 240 km/h gehaal.\nskubaduik. poetin het op 11 augustus 2011 geskubaduik op \u2019n argeologiese terrein in taman-baai.\n\n\n=== poetin se talente ===\nop 17 januarie 2009 het \u2019n skildery deur poetin, \u0443\u0437\u043e\u0440 \u043d\u0430 \u0437\u0430\u0438\u043d\u0434\u0435\u0432\u0435\u0432\u0448\u0435\u043c \u043e\u043a\u043d\u0435 (patroon op \u2019n ruigryp-bedekte venster), wat hy in 2008 gemaak het, die hoogste prys behaal op \u2019n welsynveiling in sint petersburg \u2013 dit het 37 miljoen roebels gehaal. dit is gemaak as deel van \u2019n reeks skilderye deur beroemde russe.\npoetin speel graag klavier en sing. op 11 desember 2010, op \u2019n konsert ten bate van liefdadigheid in sint petersburg, het hy blueberry hill gesing en klaviergespeel. die konsert is bygewoon deur verskeie hollywood- en europese sterre soos kevin costner, sharon stone, alain delon en g\u00e9rard depardieu. hy het \u2019n staande ovasie gekry.\n\n\n=== poetin in moderne kuns ===\n\u2019n russiese fliek, a kiss not for press, is in 2008 op dvd uitgereik. dit is glo gebaseer op die biografie van poetin en sy vrou, ljoedmila. dobby, \u2019n elf van die harry potter-flieks, lyk glo baie soos poetin, so ook daniel craig in sy rol as james bond.daar is verskeie liedjies oor poetin. van die gewildstes is:\n\n\u0442\u0430\u043a\u043e\u0433\u043e, \u043a\u0430\u043a \u043f\u0443\u0442\u0438\u043d \u2013  \u2019n man soos poetin deur singing together\n\u0433\u043e\u0440\u043e\u0441\u043a\u043e\u043f (\u043f\u0443\u0442\u0438\u043d, \u043d\u0435 \u0441\u0441\u044b!) \u2013 horoskoop (poetin, moenie pis nie!) deur uma2rman\n\u0432\u0432\u043f \u2013 wwp deur die tadjikistanse sanger tolibjon koerbanchanof (\u0442\u043e\u043b\u0438\u0431\u0434\u0436\u043e\u043d \u043a\u0443\u0440\u0431\u0430\u043d\u0445\u0430\u043d\u043e\u0432)poetin is ook die onderwerp van russiese grappies en tsjastoesjkas (volksgedigte), soos die gewilde liedjie [voor poetin] daar was geen orgasme in die komediefliek \u0434\u0435\u043d\u044c \u0432\u044b\u0431\u043e\u0440\u043e\u0432 (die dag van die verkiesing).poetin verskyn in \u2019n inkleurboek vir kinders wowa en dima, waarin hy en medwedef geteken word as soet seuntjies, en in \u2019n aanlyn-strokiesprent, superputin, waar hy en medwedef eers as superhelde en dan as aardmannetjies uitgebeeld word.\n\n\n=== poetinismes ===\npoetin het al vorendag gekom met \u2019n groot aantal gewilde gesegdes, bekend as \"poetinismes\". baie van hulle is vir die eerste keer gehoor tydens sy jaarlikse vraag-en-antwoord-konferensies, waar hy vrae beantwoord het van joernaliste en ander mense in die ateljee, asook van russe regdeur die land wat inbel. poetin is bekend vir sy skerp tong en antwoorde. voorbeelde van sy gesegdes sluit in:\n\u043c\u043e\u0447\u0438\u0442\u044c \u0432 \u0441\u043e\u0440\u0442\u0438\u0440\u0435 \u2013 in die toilet smyt. een van die eerste \"poetinismes\" wat hy in september 1999 gebruik het toe hy belowe het om van terroriste ontslae te raak, waar hulle hulle ook al bevind, ook in die toilet. in 2010 het hy ook belowe om terroriste \"uit die bodem van \u2019n riool te pluk\" (\u0432\u044b\u043a\u043e\u0432\u044b\u0440\u044f\u0442\u044c \u0441\u043e \u0434\u043d\u0430 \u043a\u0430\u043d\u0430\u043b\u0438\u0437\u0430\u0446\u0438\u0438).\n\u043e\u043d\u0430 \u0443\u0442\u043e\u043d\u0443\u043b\u0430 \u2013 dit het gesink. poetin se kort antwoord op \u2019n vraag van larry king in september 2000 oor wat met die russiese duikboot koersk gebeur het. hy is baie gekritiseer oor wat as \u2019n siniese antwoord beskryf is. dit het gelei tot \u2019n nuwe soort grap: \u2019n kort, vanselfsprekende antwoord op enige vraag wat begin met \"wat het gebeur met . . . ?\"\n\u043f\u0430\u0445\u0430\u043b, \u043a\u0430\u043a \u0440\u0430\u0431 \u043d\u0430 \u0433\u0430\u043b\u0435\u0440\u0430\u0445 \u2013 afgesloof soos \u2019n slaaf op \u2019n galei. dis hoe poetin sy werk as russiese president van 2000 tot 2008 beskryf het tydens \u2019n v&a-konferensie in februarie 2008. die gesegde het nie net gewild geword nie, dit het ook gelei tot die bynaam \"krap\" vir poetin op die internet \u2013 \u043a\u0430\u043a \u0440\u0430\u0431 (kak rab, \"soos \u2019n slaaf\") klink in russies baie soos \u043a\u0430\u043a \u043a\u0440\u0430\u0431 (kak krab, \"soos \u2019n krap\").\n\u043e\u0442 \u043c\u0451\u0440\u0442\u0432\u043e\u0433\u043e \u043e\u0441\u043b\u0430 \u0443\u0448\u0438 \u2013 ore van \u2019n dooie donkie. volgens poetin is dit wat letland sou kry in plaas van die provinsie pitalofski in wes-rusland waarop letland aanspraak gemaak het in \u2019n geskil oor grondgebied.\n\u0448\u0430\u043a\u0430\u043b\u0438\u0442\u044c \u0443 \u0438\u043d\u043e\u0441\u0442\u0440\u0430\u043d\u043d\u044b\u0445 \u043f\u043e\u0441\u043e\u043b\u044c\u0441\u0442\u0432 \u2013 jakkalsstreke by buitelandse ambassades. poetin se mening oor die optrede van \u2019n sekere deel van die russiese opposisie, wat volgens hom nie baie steun by die russiese publiek het nie en dus geld en steun vra by buitelandse regerings.\n\u043a\u0430\u043a \u043c\u0438\u043d\u0438\u043c\u0443\u043c \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0434\u0435\u044f\u0442\u0435\u043b\u044c \u0434\u043e\u043b\u0436\u0435\u043d \u0438\u043c\u0435\u0442\u044c \u0433\u043e\u043b\u043e\u0432\u0443. \u2013  \u2019n staatsleier moet eerder \u2019n kop h\u00ea. poetin se reaksie op hillary clinton se bewering dat poetin nie \u2019n siel het nie. hy het ook voorgestel dat buitelandse betrekkinge gebou word op die fundamentele belange van die onderskeie state eerder as op emosie.\n\u0432\u0441\u0451 \u0432\u044b\u043a\u043e\u0432\u044b\u0440\u044f\u043b\u0438 \u0438\u0437 \u043d\u043e\u0441\u0430 \u0438 \u0440\u0430\u0437\u043c\u0430\u0437\u0430\u043b\u0438 \u043f\u043e \u0441\u0432\u043e\u0438\u043c \u0431\u0443\u043c\u0430\u0436\u043a\u0430\u043c. \u2013 hulle het dit uit hul neuse gekrap en oor hul papier gesmeer. dit was sy antwoord op \u2019n vraag op \u2019n nuuskonferensie in februarie 2008 of hy die rykste man in europa is, soos sekere koerante beweer, en dat as dit so is hy moet s\u00ea hoe hy sy geld gemaak het.\n\u0440\u0443\u0447\u043a\u0443 \u0432\u0435\u0440\u043d\u0438\u0442\u0435 \u2013 gee terug my pen. hy het dit ges\u00ea aan die nywerheid-oligarg oleg deripaska nadat hy deripaska op 4 junie 2009 gedwing het om \u2019n ooreenkoms met poetin se pen te onderteken om \u2019n sosiaal-ekonomiese krisis op te los op die dorp pikaljowo. daar is daarna na poetin se pen verwys as sy \"magsimbool\".\n\n\n== verwysings ==\n\n\n== eksterne skakels ==\namptelike webtuiste van die president van rusland, in engels\nthe accidental autocrat, in the atlantic monthly, maart 2005 (kan subskripsie vereis)\nrussianspy: vladimir putin geargiveer 16 desember 2007 op wayback machine\nputin and his judo activities\nan apparatchik president? why russia expects putin to stay on at medvedev\u2019s side deur neil buckley en catherine belton, financial times, 11 desember 2007\nvciom in english"