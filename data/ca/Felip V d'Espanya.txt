"felip iv d'arag\u00f3 i v de castella (versalles, 19 de desembre de 1683 - madrid, 9 de juliol de 1746), anomenat oficiosament felip v d'espanya, tot i que mai es va intitular aix\u00ed, dit l'anim\u00f3s, o el socarrat en el pa\u00eds valenci\u00e0, va ser monarca d'espanya de 1700 a 1746, amb una breu interrupci\u00f3 d'uns mesos el 1724, quan abdic\u00e0 i va regnar el seu fill llu\u00eds. abans de ser rei era conegut com a felip d'anjou.\nva ser designat monarca d'espanya en el testament de l'\u00faltim habsburg hisp\u00e0nic, carles ii. l'inici del seu regnat es va veure marcat per la guerra de successi\u00f3 espanyola, que a m\u00e9s d'un enfrontament entre ell i el pretendent austr\u00edac l'arxiduc carles, va convertir-se en una contesa internacional entre les principals pot\u00e8ncies del moment. tanmateix tamb\u00e9 va tenir un mat\u00eds de guerra civil dins de la monarquia espanyola, entre els partidaris borb\u00f2nics i els austriacistes, generalment separats, amb matisos, entre la corona de castella i la corona d'arag\u00f3, respectivament.\nla fi de la guerra consolidaria felip v en el tron espanyol, per\u00f2 a costa d'entregar els territoris espanyols extrapeninsulars en el tractat d'utrecht (1713) i el de rastatt (1714) a les pot\u00e8ncies aliades. despr\u00e9s de la reconquesta dels estats de la corona d'arag\u00f3, els ministres de felip v aboliren les institucions pr\u00f2pies de govern, furs i constitucions d'aquells, i tot llur ordenament jur\u00eddic de dret p\u00fablic, posant-los sota l'administraci\u00f3 del consell de castella, i implantaren l'absolutisme borb\u00f2nic amb els decrets de nova planta.\nla resta del seu regnat el determin\u00e0 la pol\u00edtica de l'absolutisme, de car\u00e0cter centralista i uniformista, a imatge de fran\u00e7a, amb poques convocat\u00f2ries de les corts de castella. m\u00e9s endavant, felip apostaria per seguir les directrius de julio alberoni i d'isabel farnese, la seva segona esposa, en vistes a recuperar els territoris italians que havia cedit a la pau d'utrecht a canvi de mantenir-se ell a la corona espanyola, una pol\u00edtica que fracassaria. el 1724 va abdicar en el seu fill llu\u00eds, que seria rei poc m\u00e9s de set mesos a causa de la seva mort prematura per verola. la minoria d'edat del seg\u00fcent en la l\u00ednia, ferran, va crear un debat i felip v al final va tornar a ocupar el tron. el segon regnat estaria marcat pels pactes de fam\u00edlia amb la branca francesa dels borbons, la voluntat de reconciliaci\u00f3 amb el sacre imperi i els habsburg, i un seguit de conflictes b\u00e8l\u00b7lics a nivell europeu.\n\n\n== aspecte ==\nf\u00edsicament, felip v era d'estatura mitjana, tenia els ulls blaus i el cabell ros. alguns dels contemporanis a la seva arribada al tron d'espanya comenten que, en realitat, el nou monarca no es diferenciava gaire f\u00edsicament del seu antecessor, carles ii, si b\u00e9 era m\u00e9s robust i estava molt m\u00e9s ben educat. cal esmentar que el pas dels anys i la progressi\u00f3 de la malaltia mental que patia, el van desmillorar molt, i el duc de saint-simon aix\u00ed ho testimonia el 1721:\n\nhavia estat educat per fran\u00e7ois f\u00e9nelon, la qual cosa li va garantir una cultura general, incloent-hi coses d'espanya i el car\u00e0cter dels seus habitants, i un cert grau de liberalisme. d'altra banda, felip era fervorosament religi\u00f3s, de fe indestructible i d'una gran devoci\u00f3 a d\u00e9u; d'esperit recte, temia el diable i s'allunyava del vici. aquesta consci\u00e8ncia religiosa no nom\u00e9s es tradu\u00efa en uns escr\u00fapols ordinaris per a la seva vida personal, sin\u00f3 que els va estendre a la vida p\u00fablica i els deures de la monarquia. aquesta faceta seva li va impedir consumar abans del matrimoni -als divuit anys felip era encara verge-, i va impedir que despr\u00e9s tingu\u00e9s cap amant.com la majoria dels seus avantpassats, felip tenia un insaciable desig sexual, el qual estimulava amb afrodis\u00edacs de l'\u00e8poca. la seva primera esposa, maria llu\u00efsa de savoia, fins i tot ja quan estava malalta de mort per escr\u00f2fules, no va poder descansar cap dia. el metge de felip v aix\u00ed ho relata:\n\nsobre el seu car\u00e0cter, si b\u00e9 inicialment es va veure felip com una persona que mostrava enteresa i un gran valor en el camp de batalla -que hom afirma que li va valer el sobrenom de \u00abl'anim\u00f3s\u00bb-, el cert \u00e9s que poc despr\u00e9s cauria en una malaltia depressiva que el canviaria totalment. a m\u00e9s a m\u00e9s, com el seu pare, felip v va patir de mutisme: rarament parlava si no era per all\u00f2 estrictament necessari; era ab\u00falic, fred envers els altres i no s'interessava realment pels assumptes de govern; no tenia un gran sentit de l'autoritat i, tanmateix, no es parava a pensar les decisions.\n\n\n=== malaltia mental ===\ndins del seu retrat, cal tenir molt en compte la malaltia que va patir durant la seva vida, i que va fer acte de pres\u00e8ncia en felip quan nom\u00e9s tenia divuit anys. s'esmenta a l'\u00e8poca, que felip v va patir de melangia i de mania, per tant, una malaltia maniacodepressiva, que s'ha identificat com una neurast\u00e8nia, her\u00e8ncia familiar que li va transmetre el seu pare (i probablement tamb\u00e9 la seva mare, el comportament de la qual, que era hipocondr\u00edaca, el devia influenciar). \u00e9s evident que el rei va patir de trastorns psicol\u00f2gics, car aix\u00ed ho afirmen els seus contemporanis i els historiadors posteriors al regnat. l'actitud de la medicina de l'\u00e8poca, que en aquell moment anomenava la malaltia de felip com \u00abvapors\u00bb, va ser la de tractar el monarca de malalt mental, i es relacionaven aquests trastorns amb un signe de debilitat, la manca de car\u00e0cter o els seus vicis. els s\u00edmptomes que patia felip podien ser relacionats amb la depressi\u00f3 i la melangia, com l'angoixa o l'entristiment; i, d'altra banda, patia desequilibris que podien derivar, en alguns casos, en bogeria. l'alienaci\u00f3 de felip era tal, que isabel farnese va fer venir farinelli per intentar apaivagar els efectes de la malaltia, el qual va rebre grans favors dels monarques, gr\u00e0cies als efectes positius que tenia la veu del castrato sobre felip.els episodis de la malaltia, segons les fonts prim\u00e0ries, podien durar no nom\u00e9s moments en concret, sin\u00f3 mesos o, fins i tot, anys, ra\u00f3 per la qual resultava impossible amagar-la al p\u00fablic, encara m\u00e9s si coincidia amb un fet pol\u00edtic important; d'altra banda, les fonts secund\u00e0ries, poc posteriors al regnat de felip v, aporten una visi\u00f3 negativa i incideixen en la feblesa del monarca i els seus vicis, a causa, tamb\u00e9, del control que va patir per part de les seves dues esposes. les seves crisis l'inhibien dels seus deures de govern; moltes persones no entenien ben b\u00e9 qu\u00e8 l'afligia veritablement. per tant, a causa d'aquesta q\u00fcesti\u00f3 no es poden menystenir els efectes de la malaltia del rei en l'an\u00e0lisi del seu regnat, car ell, com m\u00e9s avan\u00e7ava en edat, m\u00e9s afectat per la malaltia es veia; per aix\u00f2 gradualment s'anava desentenent dels assumptes de govern, deixant-los en mans d'altri.aquesta malaltia passaria al seu fill, el futur ferran vi. es considera que aquest va ser el motiu el veritable motiu pel qual va passar a la hist\u00f2ria conegut com l'anim\u00f3s, malgrat que tradicionalment s'ha atribu\u00eft al seu \u00e0nim en batalla durant la guerra, de fet va ser vicen\u00e7 bacallar qui va donar-li aquest malnom pels continus canvis d'humor.\n\n\n== inf\u00e0ncia ==\nva n\u00e9ixer el 19 de desembre de 1683 a la cort francesa a versalles, rebent el t\u00edtol de duc d'anjou. era el segon fill del gran delf\u00ed llu\u00eds de fran\u00e7a -per tant net de llu\u00eds xiv de fran\u00e7a-, i de maria anna de baviera, la qual va morir jove i alienada, quan felip tenia set anys.des d'aleshores que no va rebre cap mena d'afecte ni inter\u00e8s per part del seu pare, ocupat normalment en caceres, ni tampoc del seu avi, que estava m\u00e9s en els entramats d'una cort que rendia culte al plaer, la bellesa f\u00edsica, els banquets, etc. quelcom que contrastava amb el car\u00e0cter de felip, lluny de tot aix\u00f2, probablement gr\u00e0cies a la pres\u00e8ncia de persones decisives en la seva inf\u00e0ncia i que augmentaren el car\u00e0cter misantrop del futur rei: la seva tieta-\u00e0via, que li va oferir afecte i moixaines que li despertaren la rebel\u00b7lia; el metge de la cort, helvecius, m\u00e9s en l'\u00e0mbit terep\u00e8utic, que va avivar l'inter\u00e8s de felip en si mateix; i fran\u00e7ois f\u00e9nelon, que va ser qui m\u00e9s va influir a l'hora de decantar la balan\u00e7a del jove felip vers la virtut, en comptes de l'escabrositat i obscenitat cortesanes; virtut, en definitiva, que li imposaria el car\u00e0cter fan\u00e0tic religi\u00f3s que el definiria. la feble personalitat del monarca va estar imbu\u00efda d'una estricta base moral sota precepte del pecat mortal: \u00ababans mort que caure en pecat\u00bb.en aquest context, destaca l'episodi, als quinze anys del jove felip, en qu\u00e8 la seva tieta-\u00e0via li va portar a les seves habitacions una jove adolescent, qui, per la seva banda, acostumava a tancar-se amb llu\u00eds xiv. el fet va marcar la lluita entre l'ambient de versalles i els ensenyaments de f\u00e9nelon. aquesta primera experi\u00e8ncia del duc d'anjou no va passar de les car\u00edcies: la moral inculcada pel seu mestre va pesar m\u00e9s, i la situaci\u00f3 no an\u00e0 m\u00e9s enll\u00e0. sembla que arran d'aix\u00f2, felip es va passar tres mesos fent lectures di\u00e0ries de vides de sants i m\u00e0rtirs, i altres textos religiosos virtuosos, mortificant-se pel que havia fet.la resta de la seva joventut a versalles, abans dels divuit anys -moment en qu\u00e8 es converteix en rei d'espanya-, va passar-la enmig de les intrigues din\u00e0stiques i la lluita que mantenia llu\u00eds xiv per acabar amb la pres\u00e8ncia dels habsburg al sud dels pirineus; tot conjuntament amb l'ambient cortes\u00e0, totalment contrari a felip.\n\n\n== primer regnat ==\nl'1 de novembre de 1700 moria el darrer monarca espanyol de la dinastia habsburg, carles ii, sense descendents directes. aquell mateix dia es procedia a la lectura del testament del rei a l'alc\u00e0sser reial en pres\u00e8ncia dels grans d'espanya i els ambaixadors estrangers. la designaci\u00f3 de felip d'anjou va satisfer gran part de la noblesa espanyola, favorable als borbons. la proclamaci\u00f3 del monarca va ser duta a terme a versalles, el 16 de novembre de 1700; llu\u00eds xiv va reunir la fam\u00edlia reial, dignataris i ambaixadors estrangers.\n\nel 4 de desembre, felip sortia de la capital francesa acompanyat pels seus germans, i arribava al bidasoa el 14 de desembre, on s'acomiada d'ells. des de la frontera, va estar acompanyat per diversos nobles francesos, esperant que la reina v\u00eddua marianna de neuburg tingu\u00e9s temps de retirar-se a toledo. despr\u00e9s, va iniciar la seva marxa cap a madrid, on arribar\u00e0 el dia 18 de gener entre l'alegria delirant del poble de madrid, instal\u00b7lant-se en el palau del buen retiro. la cerim\u00f2nia de proclamaci\u00f3 oficial del monarca va ser celebrada el 8 de maig de 1701 a l'esgl\u00e9sia de san jer\u00f3nimo el real, i era reconegut per les corts de castella el mateix dia. seguint aquesta t\u00f2nica, felip v havia de resoldre els juraments \u00abde observar las leyes, fueros y costumbres\u00bb dels diferents territoris heretats, a la qual cosa comminava la tretzena cl\u00e0usula del testament de carles ii, un fet que, tanmateix, no era desitjat en un clima de preguerra, perqu\u00e8 si b\u00e9 estabilitzaria la situaci\u00f3 de felip amb els regnes peninsulars, significava tamb\u00e9 una p\u00e8rdua de poders per al monarca. el 30 de setembre de 1701 felip v arriba a barcelona on va jurar les constitucions i els representants catalans li van jurar fidelitat com a nou rei d'arag\u00f3 i comte de barcelona, celebrant-se seguidament corts entre 1701 i 1702, per\u00edode en qu\u00e8 tamb\u00e9 va aprofitar per casar-se amb la recent arribada maria llu\u00efsa de savoia a figueres. en aquestes corts el rei va accedir a quasi totes les peticions realitzades pels bra\u00e7os de les corts. en aquesta situaci\u00f3, el malestar era present tamb\u00e9 a arag\u00f3, on les corts convocades encara no s'havien reunit en mesos, felip hi va enviar a la reina, en les quals es va guanyar als aragonesos i n'obtingu\u00e9 un bon donatiu.\n\n\n=== influ\u00e8ncia francesa ===\nen la seva primera etapa, el regnat de felip v va estar tutelat per llu\u00eds xiv de fran\u00e7a. el 24 de febrer de 1701, felip, seguint els consells del seu avi, va ratiticar la forma tradicional de govern de la monarquia a trav\u00e9s dels consells. el decret dissipava els recels a la introducci\u00f3 de la forma de govern de fran\u00e7a, que eren titllats de desp\u00f2tics. tanmateix, es va crear una petita junta auxiliar, a proposta del cardenal portocarrero, per ajudar el monarca a l'hora de fer decisions, formada exclusivament per ministres espanyols amb l'ambaixador franc\u00e8s exercint com a int\u00e8rpret. ben aviat, aquesta nova junta es va convertir en el centre del nou govern.d'antuvi, llu\u00eds xiv es va mostrar reticent a deixar que l'ambaixador, el marqu\u00e8s d'harcourt, form\u00e9s part de la junta, quelcom que pretenia portocarrero, per\u00f2, tot i aix\u00ed, la preocupaci\u00f3 va girar m\u00e9s al voltant de la imminent guerra, i l'opini\u00f3 del monarca franc\u00e8s va canviar i va permetre la pres\u00e8ncia de consellers francesos, malgrat que podia arribar a semblar una intromissi\u00f3 de fran\u00e7a en el govern espanyol, escollint-se a jean orry com a ministre per a ocupar-se de la desfeta hisenda espanyola, el qual va recolzar-se en portocarrero i els seus col\u00b7legues de despatx. les primeres reformes entorn de la millora de la hisenda reial van seguir la l\u00ednia reformista de finals del regnat de carles ii, sobretot per la imminent guerra, per la qual cosa no van ser gaire profundes en els primers anys. a nivell administratiu es van reduir el nombre c\u00e0rrecs en alguns organismes i una reducci\u00f3 temporal de salaris i merc\u00e8s el 1700 i 1701, una mesura que va provocar gran descontentament.poc despr\u00e9s, llu\u00eds xiv va decidir augmentar la influ\u00e8ncia francesa a la cort espanyola i va enviar al cardenal c\u00e8sar d'estr\u00e9es, al qual indic\u00e0 que confi\u00e9s en la reina, en la princesa dels ursins i en orry. per\u00f2 el cardenal no podia concebre que els interessos d'espanya fossin diferents als de fran\u00e7a, aix\u00f2 el va enfrontar directament amb maria llu\u00efsa de savoia i la seva cambrera major, que buscaven una major independ\u00e8ncia dels assumptes espanyols. la lluita entre ambd\u00f3s grups va fer desapar\u00e8ixer personatges de la cort, com el cardenal portocarrero. els informes negatius d'estr\u00e9es a llu\u00eds xiv, van apartar a la princesa dels ursins, contr\u00e0ria als interessos francesos i va enviar al duc de grammont, per tal que prescind\u00eds dels grans d'espanya i altres consellers de gran valor, per altres mediocres; en aquest context queia orry, per\u00f2 grammont va adonar-se que governar el pa\u00eds com si fos un titella de fran\u00e7a era impossible. a versalles, la princesa dels ursins va entrevistar-se amb llu\u00eds xiv, el rei va quedar conven\u00e7ut que felip v nom\u00e9s podia ser governat per la seva esposa, sempre aconsellada per la princesa dels ursins, a la tornada d'aquesta, tamb\u00e9 ho feu orry amb el nou ambaixador franc\u00e8s michel-jean amelot.\n\n\n=== guerra de successi\u00f3 espanyola ===\n\nla major part dels pa\u00efsos europeus van acceptar a felip, no obstant aix\u00f2, la majoria de pot\u00e8ncies veien amb temor l'establiment de la casa de borb\u00f3 a espanya, com un bloc conjunt amb fran\u00e7a, a qui s'afavor\u00ed comercialment a les col\u00f2nies americanes. principalment ho veia amb recel anglaterra que cercava un equilibri a nivell europeu; les prov\u00edncies unides temien per la pres\u00e8ncia de llu\u00eds xiv a la part espanyola dels pa\u00efsos baixos i, juntament amb la resta d'estats protestants, recelaven del gran bloc cat\u00f2lic que s'estava formant; portugal temia que la uni\u00f3 dels borbons pos\u00e9s en perill la seva independ\u00e8ncia. d'altra banda, l'emperador leopold i tampoc es resignava al frac\u00e0s de la seva diplom\u00e0cia en la q\u00fcesti\u00f3 del testament de carles ii.la tensa situaci\u00f3 va crispar-se m\u00e9s quan llu\u00eds xiv va decidir mantenir i convalidar els drets successoris de felip v al tron de fran\u00e7a l'1 de febrer de 1701, contrari a la disposici\u00f3 testament\u00e0ria de carles ii, que alarm\u00e0 les pot\u00e8ncies europees, veient una possible uni\u00f3 entre fran\u00e7a i espanya. a aix\u00f2 va seguir la constituci\u00f3 de la gran alian\u00e7a entre el sacre imperi, anglaterra i les prov\u00edncies unides pel tractat de la haia del 7 de setembre de 1703, a la qual s'uniren savoia i portugal el 1703. el sacre imperi, considerant que carles ii havia estat obligat a signar el testament en contra de la seva voluntat, va presentar el segon fill de l'emperador, l'arxiduc carles d'\u00e0ustria, com a candidat al tron i fou proclamat rei d'espanya com carles iii per totes les pot\u00e8ncies el 12 de setembre de 1703; tamb\u00e9 compt\u00e0 amb suport a la pen\u00ednsula entre els dirigents espanyols a causa de la forta inger\u00e8ncia francesa en els assumptes d'espanya. felip v va decidir passar a n\u00e0pols i poc despr\u00e9s d'arribar a l'abril, la gran alian\u00e7a li va declarar la guerra. dins de la monarquia la divisi\u00f3 es va produir entre la corona de castella i la corona d'arag\u00f3, partidaris del pretendent borb\u00f2nic i austr\u00edac, respectivament, quelcom que s'ha considerat una veritable guerra civil, si b\u00e9 no va ser un enfrontament territorial en inici, sin\u00f3 que la situaci\u00f3 va anar emptijorant progressivament i, a m\u00e9s, l'opini\u00f3 interna d'ambdues corones tampoc va ser unit\u00e0ria.\nels primers anys de la guerra van ser favorables l'alian\u00e7a amb la presa de gibraltar per anglaterra. encara que els austriacistes guanyaven adeptes, felip v va poder mantenir-se gr\u00e0cies al seu entusiasme i const\u00e0ncia en la guerra i als esfor\u00e7os de la reina maria llu\u00efsa i de la princesa dels ursins. el 1705 l'arxiduc desembarcava a barcelona i el 1706 era proclamat rei a saragossa; felip fracassava en l'intent de reconquerir barcelona i hagu\u00e9 de fugir a fran\u00e7a pel rossell\u00f3, i tornar a la pen\u00ednsula per navarra. el 1707 la situaci\u00f3 de la guerra millora per a felip amb l'ocupaci\u00f3 dels regnes de val\u00e8ncia i d'arag\u00f3, i el sud de l'ebre, despr\u00e9s de la decisiva batalla d'almansa. fora de la pen\u00ednsula la balan\u00e7a es decantava pels aliats; llu\u00eds xiv aconsell\u00e0 al seu net, al qual no podia ajudar pels pactes internacionals, que pact\u00e9s una pau salvant el m\u00e0xim possible, consell ignorat per felip, que es va mantenir a la pen\u00ednsula. el 1710 l'arxiduc ocup\u00e0 madrid davant la indifer\u00e8ncia dels madrilenys. la capital va ser recuperada poc despr\u00e9s pel general vend\u00f4me, enviat per llu\u00eds xiv per a auxiliar al seu net.el 1711, la mort sense descend\u00e8ncia de l'emperador josep i va provocar que l'arxiduc carles ascend\u00eds al tron del sacre imperi i aix\u00f2 va infondre temor a europa en veure l'agrupaci\u00f3 dels territoris dels habsburg sota un sol monarca com en l'\u00e8poca de carles v, a la qual es va unir la possibilitat d'uni\u00f3 de les corones de fran\u00e7a i espanya, a la mort del gran delf\u00ed llu\u00eds i el llu\u00eds, duc de borgonya, i el primog\u00e8nit d'aquest, el 1712, quedant com a hereu el futur llu\u00eds xv amb tan sols dos anys. van accelerar-se les confer\u00e8ncies de pau: l'11 d'abril de 1713 es va signar el tractat d'utrecht, pel qual felip v era reconegut com a rei d'espanya, perdent tots els territoris extrapeninsulars en favor d'\u00e0ustria, i gibraltar i menorca en favor de gran bretanya. fou ratificat amb l'emperador carles vi en el tractat de rastatt el 1714.despr\u00e9s dels tractats, a la pen\u00ednsula, catalunya continuava lluitant per la causa austriacista, l'aband\u00f3 del catalans a utrecht va fer que els el bra\u00e7 de les ciutats decid\u00eds continuar la guerra, sobreposant-se a l'eclesi\u00e0stic i el nobiliari a les corts, per\u00f2 en defensa de llurs furs i contra el que ara el seu leg\u00edtim rei. el 7 de juliol prenia el comandament del setge de barcelona el duc de berwick. el setge va finalitzar amb la capitulaci\u00f3 de la ciutat l'11 de setembre de 1714. poc despr\u00e9s capitulava cardona i el 3 de juliol de 1715 mallorca, finalitzant definitivament la guerra.\n\n\n=== influ\u00e8ncia italiana ===\nquan les tropes franco-espanyoles encara mantenien el setge a barcelona, la reina maria llu\u00efsa de savoia va morir el 14 de febrer de 1714. en un primer moment, la influ\u00e8ncia de la cambrera major no va canviar i va mantenir la seva preemin\u00e8ncia en els assumptes de la cort i va iniciar les gestions per cercar una segona esposa al monarca. a la cort castellana hi havia l'abat d'origen itali\u00e0 julio alberoni, amb bones relacions amb els farnese, va proposar a la princesa dels ursins a la filla d'eduard ii farnese, isabel, que va ser presentada com una princesa d\u00f2cil i senzilla. conven\u00e7uda la princesa dels ursins i tamb\u00e9 llu\u00eds xiv, la nova reina va entrar per navarra a la pen\u00ednsula i fou rebuda a guadalajara per felip v i la cambrera major. all\u00e0, isabel i l'antiga princesa van mantenir una conversa a porta tancada i en sortir va ordenar a la gu\u00e0rdia que portessin a la frontera amb fran\u00e7a a \u00abesa vieja loca que me ha insultado\u00bb; isabel farnese havia estat previnguda de la influ\u00e8ncia de la cambrera per alberoni i l'antiga reina marianna de neuburg a baiona.amb els monarques casats i establerts a madrid, alberoni, recolzat per isabel, va ocupar-se de reformar el govern: es va cridar al cardenal francesco del giudice i al marqu\u00e8s de grimaldo, que havien estat destitu\u00efts anteriorment i es destitu\u00ed a jean orry i altres c\u00e0rrecs i favorits de l'antiga cambrera major. julio alberoni es va convertir en l'instrument de la nova reina, que lluny d'estar sota la seva tutela, es mostra ferma en la defensa dels seus propis interessos.amb l'objectiu de recuperar les possessions perdudes va refusar el tractat d'utrecht amb el prop\u00f2sit d'assegurar el futur dels seus fills, carles i felip. aix\u00ed el 1717 les tropes espanyoles van ocupar l'illa de sardenya i van envair la de sic\u00edlia l'any seg\u00fcent. per aquest motiu la gran bretanya, fran\u00e7a, la rep\u00fablica de les set prov\u00edncies unides i el sacre imperi romano germ\u00e0nic van firmar la qu\u00e0druple alian\u00e7a contra el regne d'espanya. una esquadra anglesa va aconseguir destruir l'armada espanyola al cap de pessaro i els aliats van sol\u00b7licitar la dimissi\u00f3 del primer ministre alberoni, promotor d'aquesta pol\u00edtica bel\u00b7ligerant. durant aquest temps d'agitaci\u00f3 tropes franceses ocupen part del pirineu central catal\u00e0 abolint temporalment els decret de nova planta.\nel 1718 va ordir la conspiraci\u00f3 de cellamare, que pretenia substituir la reg\u00e8ncia de felip iii d'orleans, amb l'ajut de l'ambaixador giudice, per\u00f2 no aconsegu\u00ed el seu objectiu.\n\n\n=== implantaci\u00f3 de l'absolutisme ===\n\na banda de la inicial reforma de la hisenda en l'\u00e8poca de preguerra, a nivell administratiu, felip v i els seus ministres van impulsar un projecte de centralitzaci\u00f3 de l'estat centrant-se en la corona de castella i emmirallant-se en fran\u00e7a, amb un marcat car\u00e0cter absolutista. la idea era la fusi\u00f3 de les dues corones existents a la pen\u00ednsula sota un mateix marc legal i constitucional en unes \u00faniques corts, les quals, no obstant aix\u00f2, tindrien poc a dir en endavant pel fort viratge vers l'absolutisme; aix\u00f2 suposava la fi dels furs, la legislaci\u00f3 i la sistema pol\u00edtic existent fins aquell moment als territoris de la corona d'arag\u00f3, dins del qual s'inclo\u00efa l'autonomia local de les universitats, que van passar a ser designats pel rei. a m\u00e9s, una altra idea era aconseguir l'augment dels tributs del monarca i l'eliminaci\u00f3 de les barreres duanares entre regnes. ja en la guerra de successi\u00f3, justificant-se en el dret de conquesta, el 1707, els regnes d'arag\u00f3 i val\u00e8ncia van ser els primers on es van implementar els decrets de nova planta, que va suposar la desaparici\u00f3 de la legislaci\u00f3 i el sistema pol\u00edtic existent fins aquell moment. a catalunya i mallorca la reforma arribaria amb la seva conquesta el 1714 i 1715, respectivament. en canvi, tant navarra com les prov\u00edncies basques van mantenir-se al marge d'aquest proc\u00e9s, per la qual s'aposta per la tesi de qu\u00e8 felip v va castigar aquells regnes que s'havien rebel\u00b7lat en contra d'ell i, d'altra banda, va premiar els que li havien donat suport.quant a les corts de castella, que, com s'ha esmentat, quedaran com les \u00faniques de tot l'estat, aquestes quedaran, en realitat, com un \u00f2rgan merament formal i cerimonial davant del poder absolut del monarca, que ja havia organitzat la junta de govern des de bon comen\u00e7ament, el qual nom\u00e9s convocar\u00e0 les corts en comptades ocasions com, per exemple, el jurament del pr\u00edncep d'ast\u00faries o b\u00e9, en altres casos, quan concernia a l'impost de millones. el 1713 les corts introdu\u00efen la llei s\u00e0lica com a novetat en el sistema de successi\u00f3 espanyol, que exclo\u00efa a les dones de la dinastia en la successi\u00f3.cal destacar la dissoluci\u00f3 dels virregnats, la divisi\u00f3 de l'estat en capitan\u00edes generals (1833) i la instauraci\u00f3 de les reials audi\u00e8ncies.\n\n\n=== abdicaci\u00f3 i regnat de llu\u00eds i ===\n\nel 10 de gener de 1724 a la granja de san ildefonso, felip v va signar un decret en virtut del qual abdicava la corona en favor del pr\u00edncep d'ast\u00faries, llu\u00eds, fill primog\u00e8nit del seu primer matrimoni. les altres cl\u00e0usules del decret estipulaven que, en defecte de llu\u00eds, la corona havia de passar al germ\u00e0 d'aquest, ferran, o b\u00e9 en defecte d'aquest, als germanastres nascuts del matrimoni amb isabel farnese. d'altra banda, felip i la seva esposa es reservaven el palau i el reial lloc de san ildefonso per al seu retir, durant el qual rebrien peri\u00f2dicament una renda per a viure i per a continuar les obres de l'indret. llu\u00eds esdevenia rei d'espanya amb disset anys, i accept\u00e0 gustosament la ren\u00fancia del seu pare.segons el decret de ren\u00fancia, el motiu piet\u00f3s per a deixar la corona era aconseguir la salvaci\u00f3 de l'\u00e0nima de felip i guarir el mal que l'afectava f\u00edsicament. \u00abpara servir a dios y, desembarazado de estos cuidados, pensar en la muerte y solicitar mi salud\u00bb, exposava el decret. aquestes raons han estat posades en dubte discutides entre els historiadors. l'explicaci\u00f3 que genera m\u00e9s consens \u00e9s la que afirma que felip v esperava la mort prematura de llu\u00eds xv, de prec\u00e0ria salut, i aix\u00ed poder optar a la corona francesa. d'aquesta manera, el moviment pol\u00edtic hauria sorgit possiblement de la reina, que despr\u00e9s de la mort del regent de fran\u00e7a, havia deixat de banda l'oposici\u00f3 de felip v d'heretar la corona francesa, i hauria emp\u00e8s al seu marit a abdicar en llu\u00eds. una abdicaci\u00f3 que, a m\u00e9s, no es va realitzar segons s'estipulava oficialment, a trav\u00e9s de la reuni\u00f3 de les corts.felip v va constituir una junta de govern per a guiar i aconsellar al monarca. no obstant aix\u00f2, el curt regnat de llu\u00eds, de poc m\u00e9s de set mesos, no va donar temps a dur a terme cap actuaci\u00f3 de pes i, tanmateix, tampoc el nou monarca va mostrar inter\u00e8s en els assumptes de la monarquia, consultant-los constantment amb el seu pare. aquest fet, sumat al control que volia continuar tenint isabel farnese, va provocar, de fet, que hi hagu\u00e9s dues corts, una a madrid i l'altra a la granja de san ildefonso. els intents de reforma dels consellers de llu\u00eds i, que van intentar emancipar al jove rei de la tutela paterna, van acabar en gran manera en un total frac\u00e0s. llu\u00eds va morir de verola el 31 d'agost de 1724.\n\n\n== segon regnat ==\na la mort de llu\u00eds, va sorgir el dilema de si felip v havia d'ocupar de nou o no el tron. la versi\u00f3 tradicional \u00e9s que l'antic rei es negava en rotund a ocupar-lo de nou per her\u00e8ncia del seu fill a causa dels seus escr\u00fapols religiosos. res pogueren fer isabel farnese ni ren\u00e9 de froulay de tess\u00e9, l'ambaixador franc\u00e8s, per conv\u00e8ncer-lo del contrari, preocupats per la deriva que prendria el pa\u00eds si pujava al tron l'infant ferran. per obtenir el s\u00ed del monarca es va constituir una junta de te\u00f2legs que va proclamar la nul\u00b7litat dels vots de ren\u00fancia i el confessor, el pare berm\u00fadez, es va negar a absoldre si aquest no s'ocupava del govern del seu poble, felip accept\u00e0 i torn\u00e0 amb el suport del consell de castella. altres versions m\u00e9s modernes diuen que va ser per voluntat de felip la recuperaci\u00f3 del tron, fent firmar al seu fill un document en aquest sentit, i que despr\u00e9s va esperar l'opini\u00f3 del consell de castella i la junta de te\u00f2legs, que van pronunciar-se de manera ambigua, fent que felip cerqu\u00e9s altres opinions m\u00e9s favorables i, finalment, establint per decret la seva tornada al tron. el que \u00e9s cert, \u00e9s que a la tornada al tron, felip va purgar als homes de govern de llu\u00eds, que havien intentat deslliurar el rei de la influ\u00e8ncia paterna, i tamb\u00e9 aquells que van donar suport a la pujada al tron de ferran.\n\n\n=== pol\u00edtica exterior ===\nla pol\u00edtica exterior de felip v va encaminar-se a la reconciliaci\u00f3 amb el sacre imperi, amb el tractat de paris, pel qual el sacre imperi romanogerm\u00e0nic renunciava a totes les seves pretensions sobre el tron espanyol i les \u00edndies occidentals, i el borb\u00f3, a it\u00e0lia i els pa\u00efsos baixos. per mediaci\u00f3 de l'home de confian\u00e7a del rei, el bar\u00f3 de ripperda intent\u00e0 aconseguir el matrimoni de dos fills del rei amb princeses austr\u00edaques, el que permet\u00e9 realitzar una alian\u00e7a contra un possible conflicte amb el regne de fran\u00e7a. el frac\u00e0s de les negociacions del bar\u00f3 comport\u00e0 la seva caiguda el 1726.\nposteriorment es pos\u00e0 jos\u00e9 pati\u00f1o, partidari del rei des de la guerra de successi\u00f3, al capdavant de l'administraci\u00f3 central. el 1733, va firmar amb fran\u00e7a el primer pacte de fam\u00edlia, que don\u00e0 suport al rei franc\u00e8s en la seva lluita en la guerra de successi\u00f3 de pol\u00f2nia. mitjan\u00e7ant aquesta alian\u00e7a, l'infant carles de borb\u00f3 fou nomenat rei de n\u00e0pols i sic\u00edlia.\nel 1739 es produ\u00ed un conflicte armat entre espanya i la gran bretanya, suscitat per les extralimitacions d'aquesta \u00faltima pot\u00e8ncia en el comer\u00e7 colonial aix\u00ed com en la seva posici\u00f3 en la successi\u00f3 a la corona austr\u00edaca a la mort de l'emperador carles vi d'\u00e0ustria sense fills mascles. el 1743 va firmar el segon pacte de fam\u00edlia, gr\u00e0cies al marqu\u00e8s de l'ensenada, que va permetre reactivar el seu pacte amb fran\u00e7a. el 1749 s'acab\u00e0 la guerra amb la pau d'aquisgr\u00e0, firmada en aquells moments pel fill i successor de felip v, per la qual s'establia a felip de borb\u00f3, segon fill mascle d'isabel de farnese, com a sobir\u00e0 del ducat de parma, piacenza i guastalla.\nfelip v va afavorir i va impulsar el comer\u00e7 atl\u00e0ntic d'espanya amb les possessions americanes de la corona. amb aquest comer\u00e7 atl\u00e0ntic van sorgir importants figures de la hist\u00f2ria naval d'espanya, entre els quals destaca el corsari amaro pargo. habitualment va beneficiar aquest corsari en les seves incursions comercials i cors\u00e0ries: li va atorgar una reial ordre donada al palau reial d'el pardo de madrid al setembre de 1714 en el qual el nomena capit\u00e0 d'un navili comercial amb destinaci\u00f3 a caracas. el mateix monarca va intercedir tamb\u00e9 en l'alliberament d'amaro durant la seva detenci\u00f3 per la casa de contractaci\u00f3 de cadis i el va autoritzar per construir un navili amb destinaci\u00f3 a campeche, el quin estava armat en cors.\n\n\n== mort ==\nfelip v va morir de manera sobtada al palau del buen retiro de madrid el 9 de juliol de 1746, a causa d'un atac d'apoplexia. havia estat treballant la nit anterior al buen retiro amb els seus ministres, i se'n va anar a dormir a les 7:30 del mat\u00ed al llit. es va llevar al migdia, i a les 13:30 li va dir a la reina que tenia ganes de vomitar. isabel va demanar r\u00e0pidament un metge, per\u00f2 el de la cort estava esmorzant. tanmateix, el rei va comen\u00e7ar a inflar-se, tamb\u00e9 la seva llengua, i va caure d'esquena al llit i va morir al cap de pocs segons, havent passat nom\u00e9s tres minuts des que havia comunicat que sentia v\u00f2mits. l'hora oficial de la mort va ser les 14:00. felip tenia llavors 62 anys, havia envellit r\u00e0pidament a causa de l'agreujament progressiu de la seva neurast\u00e8nia i els excessos de la vida matrimonial.el rei va ser enterrat el 17 de juliol, segons havia disposat, a la col\u00b7legiata de la granja de san ildefonso, en una tomba de marbre blanc i negre. va ser el primer que no es feia enterrar al pante\u00f3 dels reis de san lorenzo de el escorial des del segle xvi. abans del seu enterrament es va obrir una capella ardent a palau, que durant tres dies van visitar milers de persones per rendir-li un darrer homenatge. el cos va ser amortallat amb teles d'argent i d'or, i decorat amb els collars de les ordes del tois\u00f3 d'or i de l'esperit sant. tanmateix, el seu cos no va poder ser netejat abans, perqu\u00e8 el rei feia molt que no s'havia rentat, i les esponges que li passaven s'enduia tires de pell, pel que van preferir deixar el cos com estava. cont\u00ednuament es van celebrar misses a diverses esgl\u00e9sies madrilenyes fins la nit del 14 de juliol, dia en qu\u00e8 el cos va ser traslladat en process\u00f3 fins a l'esgl\u00e9sia de san jer\u00f3nimo i despr\u00e9s fins a la granja de san ildefenso.la successi\u00f3 va recaure en el seu fill, el pr\u00edncep d'ast\u00faries, que va regnar com ferran vi.\n\n\n== matrimonis i descend\u00e8ncia ==\nva casar-se en primeres n\u00fapcies amb maria llu\u00efsa de savoia, filla de v\u00edctor amadeu ii, matrimoni que li havia recomanat el seu avi. la cerim\u00f2nia va fer-se per poders a la capella del sant sudari a tor\u00ed l'11 de setembre de 1701, i personalment el 2 de novembre del mateix any a figueres. el matrimoni va tenir quatre fills:\nllu\u00eds (madrid, 1707 - 1724)\nfelip llu\u00eds (madrid, 1709)\nfelip pere (madrid, 1712 - 1719)\nferran (madrid, 1713 - 1759)va casar-se en segones n\u00fapcies amb isabel farnese, filla del duc de parma. el matrimoni per poders es va realitzar el 16 de setembre de 1714, sent ratificat a guadalajara el 24 de desembre del mateix any. el matrimoni va tenir set fills:\ncarles (madrid, 1716 - 1788)\nfrancesc (madrid, 1717)\nmaria anna vict\u00f2ria (madrid, 1718 - lisboa, 1781)\nfelip (madrid, 1720 - alessandria, 1765)\nmaria teresa (madrid, 1726 - versalles, 1746)\nllu\u00eds antoni (madrid, 1727 - arenas de san pedro, 1785)\nmaria ant\u00f2nia (sevilla, 1729 - montcallier, 1785)\n\n\n== ancestres ==\n\n\n== refer\u00e8ncies ==\n\n\n== bibliografia ==\nalbareda i salvad\u00f3, joaquim \u00abla represa del constitucionalisme (1701-1706)\u00bb. revista de dret hist\u00f2ric catal\u00e0, 7, 2007. issn: 2014-0010.\ngarc\u00eda-badell arias, luis mar\u00eda \u00ablos primeros pasos de felipe v en espa\u00f1a: los deseos, los recelos y las primeras tensiones\u00bb. cuadernos de historia del derecho, 15, 2008, pp. 45-127. arxivat de l'original el 2011-05-20. issn: 1133-7613 [consulta: 4 abril 2011]. arxivat 2011-05-20 a wayback machine.\ngonz\u00e1lez cremona, juan manuel. anecdotario real: de felipe v a alfonso xiii (en castell\u00e0).  barcelona: plaza & jan\u00e9s, 1998. isbn 84-01-55019-9. \ngonz\u00e1lez enciso, agust\u00edn. felipe v: la renovaci\u00f3n de espa\u00f1a (en castell\u00e0).  pamplona: ediciones universidad de navarra, 2003. isbn 84-313-2067-2. \nkamen, henry. felipe v. el rey que rein\u00f3 dos veces (en castell\u00e0).  madrid: ediciones temas de hoy, 2000. isbn 84-7880-847-7. \nle\u00f3n sanz, virginia \u00abutrecht, 1713. una paz posible para europa\u00bb (en castell\u00e0). cuadernos de historia moderna, xii, 2013. issn: 1988-2475.\nmart\u00edn, ricardo (dir.); aadd. historia de espa\u00f1a, 9. del reinado de felipe v a las reformaciones de carlos iii (en castell\u00e0).  barcelona: salvat, 1998. isbn 84-345-9922-8. \npericot garc\u00eda, luis (dir.); ulloa cisneros, luis;camps cazorla, emilio. historia de espa\u00f1a. gran historia general de los pueblos hispanos. la casa de borb\u00f3n (siglos xviii a xx) (en castell\u00e0).  barcelona: oc\u00e9ano & instituto gallach, 1983. isbn 84-7505-725-x. \npigrau santpere, m. rosa \u00abfelip v: indicis per elaborar una an\u00e0lisi psiqui\u00e0trica\u00bb. pedralbes: revista d'hist\u00f2ria moderna, 29, 2009, p\u00e0g. 491-500.\nriera i fortiana, enric \u00ables institucions catalanes i felip v durant la seva estada a catalunya (1701-1702)\u00bb. pedralbes: revista d'hist\u00f2ria moderna, 13 (2), 1993.\nsu\u00e1rez fern\u00e1ndez, luis. historia general de espa\u00f1a y am\u00e9rica (en castell\u00e0).  ediciones rialp, 1984. isbn 8432121061 [consulta: 28 maig 2016]. \ntorras i rib\u00e9, josep m. la guerra de successi\u00f3 i els setges de barcelona (1697-1714).  barcelona: rafael dalmau, 1999. \nvidal sales, jos\u00e9-antonio. cr\u00f3nica \u00edntima de los reyes de espa\u00f1a (en castell\u00e0).  barcelona: editorial planeta, 1994. isbn 84-08-01139-1. \nzavala, jos\u00e9 mar\u00eda. la maldici\u00f3n de los borbones. de la locura de felipe v a la encrucijada de felipe vi.  barcelona: plaza & jan\u00e9s, 2007. isbn 978-84-01-37969-7. \n\n\n== vegeu tamb\u00e9 ==\ndecrets de nova planta\nguerra de successi\u00f3 austr\u00edaca\nguerra de successi\u00f3 espanyola\npactes de fam\u00edlia\n\n\n== enlla\u00e7os externs ==\ns\u00e1nchez, ferran & palos, joan llu\u00eds: [\u00e0udio] la locura del soberano felipe v (castell\u00e0)"