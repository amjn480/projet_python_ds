"els decrets de nova planta s\u00f3n el conjunt de lleis sancionades i promulgades per felip v a l'inici del seu regnat \u2014el primer decret \u00e9s del 1701, i el darrer del 1719\u2014 que implantaren el r\u00e8gim absolutista a la monarquia d'espanya. amb totes aquestes lleis el monarca borb\u00f2nic s'arrog\u00e0 la sobirania dels regnes invocant un dret div\u00ed. fins aleshores la monarquia d'espanya s'havia governat mitjan\u00e7ant un sistema de consells deliberatius i col\u00b7legiats \u2014r\u00e8gim polisinodial\u2014, que amb els decrets de nova planta qued\u00e0 extingit i s'impos\u00e0 un nou r\u00e8gim de secretaries d'estat \u2014executiu i jer\u00e0rquic\u2014 que es fonamentava en darrer terme en la \u00abreial voluntat\u00bb del monarca com a font de tota sobirania.\naquestes lleis absolutistes provocaren \u2014entre altres causes\u2014, que el 1705 els estats de la corona d'arag\u00f3 s'aixequessin en armes contra felip v proclamant com a nou monarca espanyol a carles d'\u00e0ustria, fet que provoc\u00e0 que la guerra de successi\u00f3 espanyola (1701-1715) \u2014fins aleshores nom\u00e9s una guerra internacional\u2014, es convert\u00eds en una guerra civil entre territoris espanyols. per\u00f2 al llarg de la guerra les tropes fidels a felip v reconqueriren els estats de la corona d'arag\u00f3 \u2014el regne de val\u00e8ncia i el regne d'arag\u00f3 caigueren el 1707, catalunya el 1714 i mallorca el 1715\u2014, i aleshores felip v invocant el \u00abdret de conquesta\u00bb, acusant-los de \u00abrebel\u00b7li\u00f3\u00bb, i manifestant la voluntat de \u00abreduir tots els seus regnes a les lleis de castella\u00bb, abol\u00ed els furs i les constitucions dels estats de la corona d'arag\u00f3, quedant derogades tamb\u00e9 les institucions constitucionals que fins aleshores havien compartit amb els monarques espanyols la sobirania.\nd'aquesta manera la monarquia d'espanya, que s'havia forjat com una monarquia composta per l'agregaci\u00f3 de diferents i diversos estats moderns per la via matrimonial, qued\u00e0 redu\u00efda a un \u00fanic, uniforme i centralitzat corpus jurisdiccional, legislatiu i pol\u00edtic basat en les lleis de castella i supeditat \u2014absolutament\u2014 al monarca borb\u00f2nic de qui emanava, en darrera inst\u00e0ncia, tota font de sobirania; nom\u00e9s en quedaren al marge els territoris de navarra, pa\u00eds basc i aran, que per la seva fidelitat a la casa de borb\u00f3 obtingueren el privilegi de preservar el seu estatus jur\u00eddic i pol\u00edtic anterior a la guerra \u2014els drets hist\u00f2rics\u2014.aquest conjunt de lleis pren el nom gen\u00e8ric de decrets de nova planta a partir d'uns reials decrets espec\u00edfics que establien una \u00abnova planta\u00bb \u2014nova estructura\u2014 a les institucions constitucionals anteriors a la guerra a fi que fossin redu\u00efdes com a instruments per a implantar l'absolutisme. la monarquia absoluta borb\u00f2nica resultant fou organitzada territorialment en 21 prov\u00edncies, dividides al seu torn en corregiments. als estats de la corona d'arag\u00f3 la nova planta de les reials audi\u00e8ncies pos\u00e0 aquestes institucions judicials sota l'autoritat dels capitans generals de l'ex\u00e8rcit, de manera que aquestes esdevingueren les institucions d'administraci\u00f3 territorial borb\u00f2niques a trav\u00e9s de les quals s'executava la \u00abreial voluntat\u00bb del monarca resident a madrid. parell a la seva funci\u00f3 executiva, les reials audi\u00e8ncies continuaren desenvolupant la seva tasca pr\u00f2piament judicial aplicant el dret civil propi, excepci\u00f3 feta de val\u00e8ncia, on s'instaur\u00e0 el dret civil castell\u00e0.\nla primera reivindicaci\u00f3 dels extints estats de la corona d'arag\u00f3 denunciant el r\u00e8gim absolutista resultat de la nova planta fou el memorial de greuges anomenat representaci\u00f3 (1760). els decrets de nova planta que implantaren l'absolutisme a la monarquia espanyola quedaren derogats quan col\u00b7laps\u00e0 l'antic r\u00e8gim absolutista i es pos\u00e0 fi definitivament a la monarquia absoluta borb\u00f2nica (1833) un segle despr\u00e9s de la seva imposici\u00f3, quedant instaurat el regne constitucional d'espanya; la derogaci\u00f3 dels decrets de nova planta i del r\u00e8gim absolutista fou ratificada legalment per la constituci\u00f3 espanyola de 1837. si des de l'edat mitjana i la modernitat hist\u00f2rica la sobirania havia estat compartida entre el monarca i el regne a trav\u00e9s de les corts, i despr\u00e9s del 1714 amb els decrets de nova planta el monarca s'havia apoderat absolutament de la sobirania al llarg de tot un segle, amb la constituci\u00f3 espanyola de 1837 la sobirania retornava finalment i definitivament a la naci\u00f3, quedant consagrat a partir d'aleshores el principi de la sobirania nacional.\naix\u00f2 no obstant, per\u00f2, l'establiment d'un estat liberal no supos\u00e0 la recuperaci\u00f3 del sistema constitucional propi dels altres estats de la corona d'arag\u00f3, sin\u00f3 que consagraren el regne constitucional d'espanya com un r\u00e8gim pol\u00edtic \u00fanic, uniforme i centralitzat, her\u00e8ncia directa de l'antiga monarquia absolutista borb\u00f2nica, i que nom\u00e9s reconeix a una \u00fanica naci\u00f3, la naci\u00f3 espanyola. al llarg del segle xx s'assajaren diversos m\u00e8todes de descentralitzaci\u00f3 administrativa com ara la mancomunitat de catalunya o la generalitat republicana, per\u00f2 no fou fins a la promulgaci\u00f3 de la constituci\u00f3 espanyola de 1978 i l'aprovaci\u00f3 dels estatus d'autonomia quan es consolid\u00e0 l'actual sistema espanyol de descentralitzaci\u00f3 politicoadministrativa en comunitats aut\u00f2nomes, sempre basat en darrera inst\u00e0ncia en qu\u00e8 la sobirania emana d'una \u00fanica i uniforme naci\u00f3 espanyola ja des del 1812, ratificada el 1837, i actualment vigent des del 1978 \u2014excepci\u00f3 feta dels territoris amb drets hist\u00f2rics\u2014. aix\u00ed doncs, malgrat que els decrets de nova planta quedaren abolits per les constitucions espanyoles i la sobirania retorn\u00e0 al poble despr\u00e9s d'un segle de r\u00e8gim absolutista, els estats de la corona d'arag\u00f3 mai no han recuperat la seva pr\u00f2pia sobirania que els fou llevada entre el 1707 i el 1714 per la for\u00e7a de les armes, ni les seves institucions de govern han recuperat la seva potestas suprema que emanava d'aquesta sobirania.\n\n\n== la monarquia d'espanya amb la casa d'\u00e0ustria ==\nla monarquia d'espanya fou fins al 1714 una monarquia composta, un tipus de monarquia configurada per l'agregaci\u00f3 de diversos estats que amb les seves estructures pol\u00edtiques, ordenaments jur\u00eddics i institucions pr\u00f2pies estaven governats pel mateix monarca de la casa d'\u00e0ustria segons el principi aeque principaliter. lleis, idiomes, sistemes pol\u00edtics i costums eren vigents a cada territori i el monarca hi governava ostentant el t\u00edtol nobiliari corresponent -ja fos rei, duc, marqu\u00e8s o comte-, respectant la diversitat jurisdiccional i regint-se per la constituci\u00f3 pol\u00edtica de cadascun d'aquests de manera que el seu poder variava d'un estat a un altre.\n\n\n=== monarquia composta ===\n\nla monarquia d'espanya s'havia gestat com una uni\u00f3 din\u00e0stica entre les cases reials d'arag\u00f3 i de castella pel matrimoni entre ferran ii d'arag\u00f3 i isabel i de castella (1469). el matrimoni no produ\u00ed una uni\u00f3 jur\u00eddica de les dues corones sin\u00f3 que els l\u00edmits de la uni\u00f3 din\u00e0stica quedaren establerts per la conc\u00f2rdia de seg\u00f2via (1475), que delimitava les compet\u00e8ncies dels dos reis cat\u00f2lics establint que els ocupants de les dues corones reunirien els seus estats in persona regis. constitu\u00efen aix\u00ed una monarquia composta on tant la corona de castella com la corona d'arag\u00f3 mantindrien les seves institucions de govern, les seves formes jur\u00eddiques pr\u00f2pies, i no es podrien aplicar les lleis d'una corona en l'altre: era la monarquia cat\u00f2lica. per\u00f2 el matrimoni no reeix\u00ed a engendrar un successor mascul\u00ed pels seus estats, els quals recaigueren per her\u00e8ncia a un dels seus nets, el futur emperador carles v, que tamb\u00e9 heret\u00e0 diverses possessions a europa i esdevingu\u00e9 emperador del sacre imperi romanogerm\u00e0nic. l'emperador govern\u00e0 des d'europa amb una visi\u00f3 universal orientada a la defensa de la fe cat\u00f2lica davant l'islam i la reforma protestant. per\u00f2 la revolta de les comunitats de castella el 1520 evidenci\u00e0 el descontentament que hi havia a la corona de castella amb aquesta monarquia universal. ser\u00e0 el seu fill felip ii qui, malgrat la dimensi\u00f3 supranacional d'una monarquia que abastava europa, am\u00e8rica, \u00e0sia i \u00e0frica, fixar\u00e0 la seva cort a espanya, comen\u00e7ar\u00e0 a governar des d'una perspectiva espanyola i pels interessos espanyols, i en la qual la corona de castella ocupar\u00e0 l'eix central per ser la que tenia la base econ\u00f2mica i humana m\u00e9s nombrosa. la monarquia d'espanya la formaven aleshores la corona de castella \u2014incl\u00f2s el regne de navarra\u2014, els regnes d'\u00edndies, que eren una possessi\u00f3 personal del monarca per\u00f2 que jur\u00eddicament estaven lligats a castella, la corona d'arag\u00f3 \u2014regne d'arag\u00f3, regne de val\u00e8ncia, regne de mallorca i principat de catalunya\u2014, el regne de portugal amb les seves possessions colonials, els territoris italians \u2014regne de sic\u00edlia, regne de n\u00e0pols, regne de sardenya i c\u00f2rsega, ducat de mil\u00e0, marquesat de finale i presidis de toscana\u2014, i els territoris de l'her\u00e8ncia borgonyona \u2014borgonya, artois, luxemburg, franc comtat i flandes\u2014.\n\n\n=== r\u00e8gim polisinodial ===\n\nper a la governaci\u00f3 d'aquest conglomerat d'estats que formaven la monarquia d'espanya el monarca comptava amb el suport de l'aristocr\u00e0cia, que estava obligada a donar-li auxilium et consilium, i a tal efecte es bast\u00ed un sistema de consells que assessoraven al monarca \u2014r\u00e8gim polisinodial\u2014. els consells els formaven majorit\u00e0riament membres de l'aristocr\u00e0cia nomenats pel mateix monarca i sense cap mena de retribuci\u00f3 que es reunien per deliberar sobre un assumpte i un cop presa una resoluci\u00f3 \u00abelevaven la consulta\u00bb en forma de consell, i finalment el monarca decidia acceptar-lo o ignorar-lo. existien dues categories de consells; d'una banda hi havia els \u00abconsells d'estat\u00bb o tem\u00e0tics, que assessoraven en mat\u00e8ries que afectaven al conjunt de la monarquia d'espanya: el consell d'estat, encarregat d'aconsellar en pol\u00edtica internacional, el consell de la inquisici\u00f3, en mat\u00e8ria religiosa i amb jurisdicci\u00f3 en tots els territoris de la monarquia, i el consell d'hisenda, que tenia per objectiu recaptar impostos i administrar-los. l'altre gran bloc el formaven els \u00abconsells de govern\u00bb o territorials, que s'ocupaven de la resoluci\u00f3 de conflictes relacionats amb un territori espec\u00edfic. el consell de castella s'encarregava dels temes de govern de la corona de castella, esdevinguda la columna vertebral de la monarquia d'espanya des de felip ii, i on des de la derrota del revolta de les comunitats de castella el monarca tenia menys traves constitucionals per exercir la seva sobirania i per exercir-hi una major pressi\u00f3 impositiva -excepci\u00f3 feta dels territoris forals-. seguien el consell d'arag\u00f3, el consell d'it\u00e0lia, el consell de flandes i el consell de portugal. cadascun d'aquests territoris tenia les seves pr\u00f2pies lleis i unes limitacions a l'exercici del poder reial m\u00e9s severes que en el cas castell\u00e0. el consell d'\u00edndies esdevingu\u00e9 un cas de consell mixt, tant territorial i tem\u00e0tic, on el monarca exercia la seva jurisdicci\u00f3 sobre els regnes castellans d'\u00edndies que eren una possessi\u00f3 personal de la corona i alhora eren el territori m\u00e9s important en termes geogr\u00e0fics i econ\u00f2mics.\n\n\n=== \u00abi si no, no!\u00bb la defensa del sistema constitucional de la corona d'arag\u00f3 ===\n\nal segle xvi, per\u00f2, sorgiren tensions entre el monarca i les institucions de la corona d'arag\u00f3 en tant que els furs posaven l\u00edmits a la seva sobirania. tot al llarg del segle, el plet del virrei estranger enfront\u00e0 les institucions del regne d'arag\u00f3 amb la corona espanyola; els constitucionalistes aragonesos bastiren tot un corpus historiogr\u00e0fic i ic\u00f2nic a fi de legitimar el seu discurs en defensa dels furs davant les tesis cesaristes; aix\u00ed aparegu\u00e9 la llegenda dels furs del regne de sobrarbe, que assegurava que un rei nom\u00e9s podia ser rei si jurava respectar els furs, i en cas contrari no podia ser rei: \u00abi si no, no!\u00bb era la frase amb la qual acabava el jurament, f\u00f3rmula equivalent a la m\u00e0xima: \u00ab\u00a1en arag\u00f3n fueron antes leyes, que reyes!\u00bb (en catal\u00e0, \u00aba arag\u00f3 hi hagu\u00e9 abans lleis que reis!\u00bb). la tensi\u00f3 acab\u00e0 esclatant el 1590 quan antonio p\u00e9rez del hierro, un secretari reial de felip ii que havia estat empresonat acusat de tra\u00efci\u00f3, va fugir de la pres\u00f3 de madrid cap al regne d'arag\u00f3 i va invocar, al\u00b7legant la seva ascend\u00e8ncia aragonesa, al privilegi de manifestaci\u00f3. aquest privilegi era exercit pel just\u00edcia d'arag\u00f3 i emparava als aragonesos protegint a un acusat quan aquest denunciava injust\u00edcia per part dels oficials reials. el conflicte degener\u00e0 en una revolta contra el rei coneguda amb el nom d'alteracions d'arag\u00f3, que finalitz\u00e0 amb l'execuci\u00f3 dels caps constitucionalistes aragonesos i l'esquarterament del poder foral, tant del just\u00edcia d'arag\u00f3, com de la generalitat d'arag\u00f3. al segle xvii continuaren les pressions que tensionaren el model de monarquia composta i r\u00e8gim polisinodial propi de la monarquia d'espanya. el 1626 el privat de felip iv el comte duc d'olivares propos\u00e0 la \u00abuni\u00f3n de armas\u00bb, un organisme militar que pretenia fer contribuir tots els regnes de la monarquia al manteniment d'un ex\u00e8rcit de 140.000 homes per a les guerres de flandes, mercat de la ind\u00fastria llanera de la corona de castella, i que despr\u00e9s de m\u00e9s d'un segle de guerres ininterrompudes havia passat de ser la corona espanyola m\u00e9s rica a la m\u00e9s empobrida. la pulsi\u00f3 entre la corona i els l\u00edmits constitucionals acab\u00e0 esclatant enmig de la guerra dels trenta anys, que enfrontava la monarquia d'espanya i fran\u00e7a. el 1640 es produ\u00ed un sollevament a barcelona conegut amb el nom de corpus de sang, que don\u00e0 lloc a la separaci\u00f3 del principat de catalunya de la monarquia i desemboc\u00e0 en la guerra dels segadors; els mateixos passos segu\u00ed el regne de portugal, que restaur\u00e0 una dinastia pr\u00f2pia separant-se definitivament de la monarquia espanyola, i un altre sollevament es produ\u00ed al regne de n\u00e0pols. aprofitant aquest context de crisi interna, fran\u00e7a pass\u00e0 a l'ofensiva i enva\u00ed els pa\u00efsos baixos espanyols a flandes, obtinguent una vict\u00f2ria decisica a la batalla de rocroi (1643) que supos\u00e0 la caiguda en desgr\u00e0cia del comte duc d'olivares i la fi de l'hegemonia espanyola a europa.\n\n\n=== crisi success\u00f2ria i \u00abbalan\u00e7a de poder\u00bb a europa ===\n\ndespr\u00e9s de la caiguda d'olivares, felip iv va nomenar a luis m\u00e9ndez de haro com a nou primer ministre i el seu objectiu se centr\u00e0 a acabar amb els conflictes interns de la monarquia espanyola i aconseguir la pau a europa. felip iv mor\u00ed el 1665 i fou succe\u00eft pel seu fill carles ii de castella (1665-1700), qui esdevindria el darrer monarca espanyol de la casa d'\u00e0ustria. el seu regnat es vei\u00e9 caracteritzat per les guerres cont\u00ednues que la fran\u00e7a absolutista de llu\u00eds xiv llan\u00e7\u00e0 contra les possessions de la monarquia espanyola a europa. a la guerra de devoluci\u00f3 (1667\u20131668) segu\u00ed la guerra francoholandesa (1672-1678), i despr\u00e9s la guerra de la lliga d'augsburg (1688-1697). amb aquelles guerres fran\u00e7a esdevingu\u00e9 la primera pot\u00e8ncia europea i la monarquia d'espanya hagu\u00e9 de rec\u00f3rrer a aliances amb les altres pot\u00e8ncies emergents \u2014anglaterra i holanda\u2014, incapa\u00e7 ja de defensar per si sola els seus dominis europeus. es forj\u00e0 en aquelles guerres, i en els subseg\u00fcents tractats de pau, el concepte de la \u00abbalan\u00e7a de poder\u00bb que proposava que, per mantenir la pau a europa, s'havia d'evitar que cap de les pot\u00e8ncies fos m\u00e9s poderosa que les altres, mantenint-se aix\u00ed en equilibri. per\u00f2 la mort sense hereus de carles ii amena\u00e7ava la \u00abbalan\u00e7a de poder\u00bb a europa, perqu\u00e8 tant si la monarquia d'espanya requeia en la casa de borb\u00f3, com si requeia en la casa d'\u00e0ustria, en tots dos casos es formaria una nova superpot\u00e8ncia tant poderosa que trencaria la \u00abbalan\u00e7a de poder\u00bb. a fi d'evitar aquesta situaci\u00f3, i una nova guerra, fran\u00e7a i les pot\u00e8ncies emergents \u2014anglaterra i holanda\u2014 consensuaren tractats de repartiment trossejant la monarquia d'espanya en \u00e0rees d'influ\u00e8ncia per quan mor\u00eds carles ii. per contra, l'\u00fanica preocupaci\u00f3 dels mandataris espanyols era mantenir la unitat territorial de la monarquia d'espanya. a madrid les intrigues cortesanes corrien paral\u00b7leles entre els partidaris del \u00abpartit franc\u00e8s\u00bb, la c\u00e1bala, que encap\u00e7alada pel cardenal portocarrero i l'ambaixador franc\u00e8s duc d'harcourt aconseguiren defenestrar dels c\u00e0rrecs de govern als partidaris de la successi\u00f3 en la casa d'\u00e0ustria i influ\u00efren decididament en la redacci\u00f3 final del testament de carles ii. aquests consideraven que l'entronitzaci\u00f3 de la casa de borb\u00f3 i l'alian\u00e7a amb la primera pot\u00e8ncia de l'europa del segle xvii \u2014la fran\u00e7a absolutista de llu\u00eds xiv\u2014 seria l'\u00fanica manera de garantir la integritat territorial de la monarquia espanyola. aix\u00ed, carles ii finalment nomen\u00e0 hereu al duc felip d'anjou \u2014felip v\u2014 en tots els seus regnes, estats i senyories, per\u00f2 sota les condicions de renunciar al tron de fran\u00e7a, jurar i respectar furs i constitucions, i mantenir la integritat territorial de la monarquia d'espanya. carles ii mor\u00ed l'1 de novembre del 1700.\n\n\n== nova planta: ideologies confrontades ==\n\n\n=== la sobirania dins la tradici\u00f3 hisp\u00e0nica ===\nla batalla ideol\u00f2gica que plantejava l'absolutisme borb\u00f2nic radicava en el concepte de sobirania. en la tradici\u00f3 hisp\u00e0nica resultava essencial la diferenciaci\u00f3 entre el rex \u2014el rei\u2014 i el regnum \u2014el regne\u2014. el regnum era el conjunt de cossos i persones que es reconeixien com una comunitat jur\u00eddica \u00fanica, pol\u00edticament independent, irreductible a qualsevol altra, dotada de les seves pr\u00f2pies llei humanes, que havia delegat la sobirania derivada de la seva independ\u00e8ncia en un sobir\u00e0, el rex. el regnum tenia un territori, per\u00f2 el territori no era sin\u00f3 el suport de la comunitat. el regnum tenia les seves pr\u00f2pies institucions, el seu dret, els seus costums i les seves formes d'organitzaci\u00f3 social. el regnum podia compartir el mateix sobir\u00e0 amb un altre regnum, per\u00f2 tanmateix es mantenia totalment independent. el regnum controlava al rex per la via de les corts, a trav\u00e9s de les quals negociava un \u00abpactum\u00bb i on podia modificar el conveni de sobirania amb el rex. en aquest requeia efectivament la potestas (poder) per gr\u00e0cia divina, per\u00f2 l'exercia amb la consideraci\u00f3 de funci\u00f3 p\u00fablica i atenyent-se sempre a la lex et consuetudes \u2014la llei (furs) i consuetuds (usos i costums)\u2014, que determinaven el marc de relacions entre el rex i el regnum. dita concepci\u00f3 pol\u00edtica es conclo\u00efa en la m\u00e0xima \u00abfueron antes leyes, que reyes!\u00bb, elaborada des de l'escol\u00e0stica i estructurada pel tomisme, el baluard del qual en fou a la pen\u00ednsula l'estudi general de barcelona, clos efectivament per l'absolutisme borb\u00f2nic despr\u00e9s de la guerra de successi\u00f3.\n\ndins el mateix corrent de pensament tomista, el jesu\u00efta luis de molina (de iustitia et iure, 1593-1600) formul\u00e0 la tesi que el poder no resideix en el sobir\u00e0, el qual tan sols exerceix la sobirania com a administrador, sin\u00f3 en el conjunt dels administrats. tamb\u00e9 dins l'escola de salamanca, francisco su\u00e1rez (tractatus de legibus ac deo legislatore, 1612) teoritz\u00e0 el concepte de \u00abpacte social\u00bb analitzant profundament el concepte de sobirania, concloent que el poder havia estat donat per d\u00e9u a tota la comunitat pol\u00edtica. su\u00e1rez fou llegit per gottfried wilhelm leibniz qui, tamb\u00e9 des de l'escol\u00e0stica, desenvolup\u00e0 la teoria pol\u00edtica dual on justificava la pluralitat de sobiranies (de jure suprematus, 1679). el tamb\u00e9 jesu\u00efta juan de mariana (de rege et regis institutione, 1599), seguint les idees d'erasme de rotterdam (enchiridion militis christiani, 1504), ja havia exposat com havia de ser una monarquia i quins eren els deures del rei, i inspirant-se en sant tom\u00e0s d'aquino justificava la revoluci\u00f3 i l'execuci\u00f3 d'un rei si aquest abusava de la sobirania que li havia estat delegada i es convertia en un tir\u00e0. a fran\u00e7a, per\u00f2, l'obra de mariana fou cremada solemnement el 1610 per considerar-la subversiva despr\u00e9s de l'assassinat d'enric iv de fran\u00e7a (\u20201610).\n\n\n=== absolutisme o liberalisme ===\nfou a fran\u00e7a on aparegu\u00e9 un dels primers te\u00f2rics de l'absolutisme, jean bodin, que analitz\u00e0 el concepte de sobirania (six livres de la r\u00e9publique, 1576); els seus plantejaments foren replicats per \u00e9tienne de la bo\u00e9tie al discours de la servitude volontaire ou contr'un (1576), on es q\u00fcestionava la legitimitat de qualsevol autoritat i analitzava les raons de la submissi\u00f3 volunt\u00e0ria dels homes, prefigurant aix\u00ed la teoria del contracte social i advertint contra la tirania. la teoria del contracte social, per\u00f2, fou articulada de manera formal a anglaterra per thomas hobbes (leviatan, 1651), que opinava que els homes en el seu estat natural tendien a la guerra, i per aix\u00f2 decideixen signar un pacte social pel qual renuncien a la seva llibertat per cedir-la volunt\u00e0riament a un sobir\u00e0 fort \u2014el leviathan\u2014 perqu\u00e8 governi en el seu nom a canvi d'obtenir ordre i seguretat; inferia doncs que la llibertat i la pau eren incompatibles degut a la mateixa natura de l'home, per\u00f2 al mateix temps mostrava que l'origen del poder d'un sobir\u00e0 no era div\u00ed, sin\u00f3 una concessi\u00f3 de la sobirania cedida pel poble. la necessitat del leviathan fou refutada per john locke (two treatises of government, 1689) afirmant que la sobirania emana del poble i amb un contracte social delega el poder executiu en un sobir\u00e0 que pot ser controlat pel parlament. john locke influ\u00ed poderosament en la revoluci\u00f3 gloriosa (1688) que esclat\u00e0 a anglaterra per derrocar l'absolutisme de jaume ii i la imposici\u00f3 de la bill of rights de 1689 a l'aspirant a la successi\u00f3 al tron guillem d'orange. per contra, a fran\u00e7a, el m\u00edstic pierre de b\u00e9rulle (discours de l'\u00e9tat et des grandeurs de j\u00e9sus, 1623) ja havia estipulat davant llu\u00eds xiii de fran\u00e7a el dret div\u00ed de la monarquia. un altre important te\u00f2ric de l'absolutisme fou el cardenal richelieu, que concebia la necessitat del rei en la raison d'\u00e9tat \u2014ra\u00f3 d'estat\u2014, concepte ja plantejat per maquiavel (il principe, 1513) i amb el que es justificaven les mesures m\u00e9s enll\u00e0 de la moral \u2014maquiav\u00e8l\u00b7liques\u2014 que podia adoptar un governant, com a mal menor, si aquestes estaven encaminades a la preservaci\u00f3 de l'estat, esdevingut un b\u00e9 superior en tant que era el garant de l'ordre i la seguretat. per\u00f2 fou llu\u00eds xiv de fran\u00e7a qui encarn\u00e0 en la seva sola persona la monarquia absoluta i divina borb\u00f2nica, atribuint-se-li la frase l'\u00e9tat, c'est moi (l'estat s\u00f3c jo); en la seva atribuci\u00f3 absoluta de la sobirania estengu\u00e9 el droit de r\u00e9gale per tot fran\u00e7a el 1673. tant l'origen div\u00ed del poder del sobir\u00e0 com el gal\u00b7licanisme foren ratificats durant el seu regnat per jacques-b\u00e9nigne bossuet (discours sur l'histoire universelle, 1681; declaratio cleri gallicani, 1682). per\u00f2 a les acaballes del segle xvii, a la mateixa fran\u00e7a les tesis absolutistes ja foren rebatudes per fran\u00e7ois f\u00e9nelon (les aventures de t\u00e9l\u00e9maque, 1699); i tot just a la mort llu\u00eds xiv de fran\u00e7a el 1715, el duc felip d'orleans es feu amb la reg\u00e8ncia i intent\u00e0 desballestar l'absolutisme borb\u00f2nic instaurant un r\u00e8gim polisinodial \u2014govern per consells\u2014 comptant amb el mateix fran\u00e7ois f\u00e9nelon, el duc de saint-simon, el comte de tess\u00e9, i el duc de noailles entre d'altres, mentre anglaterra despr\u00e9s de la revoluci\u00f3 gloriosa (1688) avan\u00e7ava cap al liberalisme i el desenvolupament econ\u00f2mic, esdevenint la pot\u00e8ncia hegem\u00f2nica durant els segles xviii i xix.\n\nprincipis ideol\u00f2gics de l'absolutisme borb\u00f2nicmonarca absolut: la sobirania est\u00e0 en mans d'una \u00fanica persona, el monarca. el monarca no est\u00e0 supeditat a cap limitaci\u00f3 institucional \u2014corts, parlaments o diputacions\u2014 i els actes positius de poder \u2014legislaci\u00f3, jurisdicci\u00f3 i administraci\u00f3\u2014 es basen en darrera inst\u00e0ncia en la voluntat del monarca. el poder \u00e9s \u00fanic, indivisible, inalienable i intransferible.\nmonarca div\u00ed: la sobirania recau en el monarca per la voluntat de d\u00e9u i aquest ha de respondre per les seves accions de govern nom\u00e9s davant d'ell. la sobirania no ha emanat de cap autoritat temporal i qualsevol intent de restringir el poder reial, ja sigui per part de l'aristocr\u00e0cia, dels s\u00fabdits, o de cap altra forma d'autoritat existent, va en contra de la voluntat de d\u00e9u.\ngal\u00b7licanisme: l'esgl\u00e9sia francesa est\u00e0 sotmesa al monarca, al qual pertanyen les regalies, i la jurisdicci\u00f3 del sant pare de roma es limita als temes espirituals. el gal\u00b7licanisme esdevingu\u00e9 llei quan el 1692 llu\u00eds xiv de fran\u00e7a reun\u00ed el clericat franc\u00e8s i declar\u00e0 solemnement les llibertats gal\u00b7licanes, que sotmetien totalment l'esgl\u00e9sia francesa al domini del monarca absolut. la santa seu nom\u00e9s emet\u00e9 condemnes moderades per d'evitar que es repet\u00eds el cas d'enric viii d'anglaterra i el cisma de l'anglicanisme.\n\n\n== nova planta: protagonistes ==\nsi b\u00e9 els principis ideol\u00f2gics de l'absolutisme borb\u00f2nic que es plasmaren en la nova planta provenien del segle anterior, la nova planta que s'implant\u00e0 a la monarquia d'espanya no fou fruit d'un pla predissenyat amb antelaci\u00f3, sin\u00f3 que fou el resultat de les eventualitats de la guerra, les lluites de poder entre els cortesans que envoltaven a felip v, les tenses relacions diplom\u00e0tiques amb la santa seu, i els tractes de favor als que s'havien mantingut lleials.\n\n\n=== llu\u00eds xiv de fran\u00e7a ===\ncarles ii, darrer monarca espanyol de la casa d'\u00e0ustria, mor\u00ed l'1 de novembre del 1700 i pocs dies despr\u00e9s es feia p\u00fablic el seu testament en el que nomenava hereu universal a felip duc d'anjou, net de llu\u00eds xiv de fran\u00e7a. en aquesta decisi\u00f3 hi havia tingut una influ\u00e8ncia decisiva el cardenal portocarrero, favorable a l'entronitzaci\u00f3 de la casa de borb\u00f3. llu\u00eds xiv de fran\u00e7a accept\u00e0 el testament tot i ser conscient que la casa d'\u00e0ustria reivindicaria els drets de la nissaga per iniciar una guerra. felip duc d'anjou tenia 17 anys en accedir a la corona d'espanya i qued\u00e0 sota la tutela pol\u00edtica del seu avi, que esperava fer-ne un d\u00f2cil instrument al servei de la pol\u00edtica francesa. des de la primera instrucci\u00f3 el 3 de desembre de 1700 i per mitj\u00e0 de successives missives, luis xiv indic\u00e0 al seu net com havia de governar la monarquia d'espanya, mentre els consellers francesos enviats a la cort vetllaven perqu\u00e8 les seves indicacions fossin dutes a la pr\u00e0ctica i es dirig\u00eds la monarquia espanyola des de versalles. davant la pugna entre espanyols i enviats francesos per dominar el gabinet de govern, el despacho, llu\u00eds xiv amonest\u00e0 al seu net: \u00abcom a m\u00ednim les vostres decisions s'han de prendre d'acord amb mi; i no haig d'insistir en que un dels meus representants estigui present al vostre gabinet\u00bb. en una monarquia que caminava cap a l'absolutisme, el domini d'una sola persona, el monarca absolut, significava tenir el domini de tota la monarquia. llu\u00eds xiv es valgu\u00e9 aleshores (1705-1709) de l'ambaixador michel-jean amelot, que amb la influent cambrera major princesa dels ursins i el confessor personal del rei pierre robinet aconseguiren que no es prengu\u00e9s cap decisi\u00f3 sense la seva coneixen\u00e7a.\n\n\n=== jean orry ===\nllu\u00eds xiv de fran\u00e7a va enviar jean orry (1652-1719), home de negocis franc\u00e8s, a la cort de felip v perqu\u00e8 avalu\u00e9s la situaci\u00f3 financera de la monarquia espanyola (agost-novembre de 1701). hi retorn\u00e0 (juny-setembre de 1702) per determinar les reformes que serien necess\u00e0ries a la hisenda reial per finan\u00e7ar la guerra, proposant la centralitzaci\u00f3 total de la pol\u00edtica tribut\u00e0ria, la creaci\u00f3 d'una oficina \u00fanica de recaptaci\u00f3 de rendes per finan\u00e7ar les tropes, i la uniformitzaci\u00f3 fiscal en tots els regnes. els seus projectes foren aprovats pels ministres francesos i retorn\u00e0 el desembre de 1702 per a implementar les seves pol\u00edtiques. el 2 d'octubre de 1703 cre\u00e0 la tresoreria major de guerra, organisme paral\u00b7lel a la tresoreria reial. aix\u00ed mateix propos\u00e0 la centralitzaci\u00f3 de les decisions en el monarca, que serien executades a trav\u00e9s de les secretaries d'estat, passant aix\u00ed del model deliberatiu consultiu basat en el consells de la monarquia d'espanya, a un model executiu jer\u00e0rquic com en les secretaries d'estat franceses; aquestes serien ocupades per homes lleials a la corona perqu\u00e8 d'ella se'n derivaria el seu poder. despr\u00e9s de la desastrosa campanya militar d'invasi\u00f3 de portugal (1704), orry fou retirat de la cort conjuntament amb la princesa dels ursins. hi foren novament enviats a principis de 1705 sota les ordres de l'ambaixador michel-jean amelot, i orry reinstaur\u00e0 les seves mesures i continu\u00e0 incrementant la recaptaci\u00f3 d'impostos per pagar a les tropes i les provisions del b\u00e0ndol borb\u00f2nic. el maig de 1705 van ser creats els c\u00e0rrecs de secretari de guerra i d'hisenda, i va continuar els seus esfor\u00e7os per portar l'administraci\u00f3 de la hisenda cap al control ple del monarca i la recuperaci\u00f3 de la propietat reial que havia estat venuda o robada. despr\u00e9s del frac\u00e0s en el setge de barcelona (1706), fou destitu\u00eft novament i cridat a versalles. no retorn\u00e0 fins a l'abril de 1713, on per acabar amb les seves propostes ell mateix va redactar el reial decret 23-xii-1713, pel qual les tradicionals corts van ser centralitzades i es va dividir espanya en 21 prov\u00edncies. els consells territorials van ser reempla\u00e7ats per un intendent que es trobava directament sota el comandament d'orry, que finalment va ser destitu\u00eft el 7 de febrer de 1715 en caure en desgr\u00e0cia la seva valedora davant felip v, la cambrera major princesa dels ursins. amb el nou matrimoni de felip v, la seva muller isabel de farnesio va portar el mateix favorit, el cardenal julio alberoni. tot i que determinades reformes d'orry no van sobreviure a la seva destituci\u00f3, el seu successor julio alberoni va continuar les l\u00ednies principals: uniformisme fiscal, centralitzaci\u00f3 pol\u00edtica a trav\u00e9s de les secretaries d'estat, i jerarquitzaci\u00f3 executiva a trav\u00e9s de les intend\u00e8ncies.\n\n\n=== felip v ===\nel duc felip d'anjou (1683-1746), futur felip v, s'havia criat a fran\u00e7a amb els seus germans el duc llu\u00eds de borgonya (1682-1712) i el duc carles de berry (1686-1714), per b\u00e9 que felip d'anjou fou educat \u00abper no ser\u00bb rei. als pocs mesos d'accedir al tron ja s'evidenci\u00e0 el seu desinter\u00e8s pel govern i la seva enyoran\u00e7a vers versalles i els seus germans, diguent d'ell el seu tutor el marqu\u00e8s de louville: \u00ab\u00e9s un rei que no regna, ni regnar\u00e0 mai\u00bb. aix\u00ed mateix s'evidenciaren la seva personalitat ap\u00e0tica i els h\u00e0bits taciturns. a aix\u00f2 s'unia el seu car\u00e0cter desconfiat, t\u00edmid i retret, fet que va contribuir al fet que, malgrat ser el sobir\u00e0 absolut, acab\u00e9s essent esclau de les seves en\u00e8rgiques mullers; primer fou dominat per la reina maria llu\u00efsa de savoia amb l'ajut de la seva cambrera major la princesa dels ursins (1701-1714), i despr\u00e9s per la reina isabel de farnesio (1714-1746). el 1703 el seu avi llu\u00eds xiv de fran\u00e7a l'amonest\u00e0: \u00abfa dos anys que governeu i encara no heu parlat com un governant, degut a la desconfian\u00e7a en vos mateix\u00bb. dues d\u00e8cades despr\u00e9s res no havia canviat i el duc de saint-simon deia de felip v: \u00abt\u00e9 por de la societat i incl\u00fas d'ell mateix\u00bb; en el mateix sentit es pronunciava el marqu\u00e8s de san felipe: \u00ab\u00e9s de geni sospit\u00f3s, i de tots desconfiat, incl\u00fas de si mateix i del seu propi dictamen\u00bb. un altre tret que el caracteritz\u00e0 fou l'extrema religiositat, consultant di\u00e0riament i per escrit al seu confessor personal. l'altra faceta de felip v era la malaltia mental recurrent que es manifestava en una malenconia aguda i un comportament anormal. el primer episodi greu es manifest\u00e0 el 1717, quan el seu primer ministre julio alberoni advert\u00ed s\u00edmptomes evidents d'hist\u00e8ria properes a la bogeria. el 1724 felip v abdic\u00e0 en el seu fill llu\u00eds i, per\u00f2 la mort d'aquest un any despr\u00e9s l'oblig\u00e0 a reprendre el tron. el 1727 pat\u00ed una recaiguda mental encara m\u00e9s greu i a vegades perdia tot contacte amb la realitat, mossegant i cridant conven\u00e7ut que \u00abells\u00bb volien empresonar-lo, enverinar-lo o matar-lo. durant la seg\u00fcent d\u00e8cada els episodis de trastorn mental foren recurrents i el 1738 l'ambaixador brit\u00e0nic benajim keene informava que felip v \u00abes trobava desordenat de ment\u00bb; advertia que el seu \u00fanic consol era la m\u00fasica del cantant farinelli, per\u00f2 que quan aquest deixava de cantar el monarca comen\u00e7ava a proferir monstruosos gemecs, tot i que \u00abes feia tot el possible per evitar que la gent fos testimoni de les seves bogeries\u00bb. en els per\u00edodes que estava l\u00facid invertia els horaris, dormint durant el dia, despert per la nit, i despatxant amb els ministres a altes hores de la matinada. per a john lynch (la espa\u00f1a del siglo xviii, 2005:69), felip v fou un impediment pel bon govern, i de cap manera fou impulsor de cap reforma.\n\n\n=== princesa dels ursins ===\nmarie-anne de la tr\u00e9moille, princesa dels ursins (1641-1722) i cortesana francesa, feu valdre la seva amistat amb el duc de noailles per a esdevenir cambrera major de la jove reina i muller de felip v maria llu\u00efsa de savoia. es guany\u00e0 la seva confian\u00e7a i, amb el suport d'aquesta i fent valdre l'amistat que tenia amb madame de maintenon, muller de llu\u00eds xiv de fran\u00e7a, es desfeu del cardenal portocarrero per a esdevenir la interlocutora directa entre la cort de madrid i la de versalles. tamb\u00e9 aconsegu\u00ed el cessament de l'ambaixador franc\u00e8s a madrid, el cardenal jesu\u00efta c\u00e9sar d'estr\u00e9es, per\u00f2 les pressions de l'orde sobre lluis xiv i la seva arrog\u00e0ncia provocaren que felip v, seguint la voluntat del seu avi, l'acomiad\u00e9s el 28 de juny de 1704. llavors la princesa dels ursins an\u00e0 a par\u00eds on feu valdre novament la seva influ\u00e8ncia sobre les dones dels monarques borb\u00f2nics recuperant el favor de llu\u00eds xiv de fran\u00e7a. el 1705, en tornar a la cort espanyola acompanyada del nou ambaixador franc\u00e8s a madrid, michel-jean amelot, el poder i la influ\u00e8ncia de la princesa dels ursins fou absolut; l'ambaixador amelot pogu\u00e9 prosseguir amb la implantaci\u00f3 pol\u00edtica de l'absolutisme a la monarquia d'espanya mentre la princesa dels ursins i el confessor personal de felip v, pierre robinet, vigilaven perqu\u00e8 aquest no prengu\u00e9s cap decisi\u00f3 sense la supervisi\u00f3 de llu\u00eds xiv de fran\u00e7a.\n\n\n=== michel-jean amelot ===\nmichel-jean amelot, marqu\u00e8s de gournay (1655-1724), fou un arist\u00f2crata, diplom\u00e0tic i pol\u00edtic franc\u00e8s. nomenat ambaixador franc\u00e8s a madrid, arrib\u00e0 a la cort de felip v el 1705. amelot control\u00e0 el despacho i es convert\u00ed en una figura clau en la implantaci\u00f3 de l'absolutisme a la monarquia d'espanya. redact\u00e0 de la seva m\u00e0, conjuntament amb el seu protegit melchor rafael de macanaz, el reial decret de 29-vi-1707 que abolia els furs aragonesos i els furs valencians. el recel que va suscitar entre l'aristocr\u00e0cia castellana d'una banda, i les pressions exercides per llu\u00eds xiv en la confer\u00e8ncia de geertruidenberg perqu\u00e8 felip v renunci\u00e9s a la corona d'espanya de l'altra, portaren a la seva retirada de l'ambaixada francesa a la cort de felip v el 1709.\n\n\n=== melchor rafael de macanaz ===\nmelchor rafael de macanaz (1670-1760) jurista, escriptor i pol\u00edtic castell\u00e0. de fam\u00edlia noble vinguda a menys, va passar set anys estudiant humanitats, centrant-se en la hist\u00f2ria de l'esgl\u00e9sia i en hist\u00f2ria pol\u00edtica. despr\u00e9s estudi\u00e0 jurisprud\u00e8ncia a salamanca graduant-se en ambd\u00f3s drets i es trasllad\u00e0 a madrid per dedicar-se a l'advocacia. va estr\u00e8nyer relacions amb la casa de villena oferint-se-li una pla\u00e7a de jutge als regnes d'\u00edndies, pla\u00e7a que no accept\u00e0. fervor\u00f3s partidari del regalisme \u2014supremacia del monarca sobre l'esgl\u00e9sia\u2014, abra\u00e7\u00e0 la causa borb\u00f2nica durant la guerra de successi\u00f3. fou protegit del ministre michel-jean amelot i conjuntament amb aquest redact\u00e0 el reial decret de 29-vi-1707 que abolia els furs aragonesos i valencians, instigant tamb\u00e9 la derogaci\u00f3 del consell d'arag\u00f3. fou nomenat jutge de confiscacions a val\u00e8ncia (1707-1710), i en l'aplicaci\u00f3 del seu c\u00e0rrec ignor\u00e0 la immunitat eclesi\u00e0stica estenent les seves confiscacions als b\u00e9ns de l'esgl\u00e9sia. trob\u00e0 la resist\u00e8ncia de l'arquebisbe valenci\u00e0 antoni folc de cardona, que acud\u00ed a les seves influ\u00e8ncies sobre el president del consell de castella francisco ronquillo brice\u00f1o, qui censur\u00e0 les seves accions. per\u00f2 macanaz, protegit pels francesos \u2014el marqu\u00e8s amelot a madrid, i el duc de berwick a val\u00e8ncia\u2014 ignor\u00e0 aquestes resolucions acusant a folc de cardona d'usurpar la jurisdicci\u00f3 del rei i les seves regalies. se li encoman\u00e0 l'edificaci\u00f3 de la nueva colonia de san felipe sobre la destru\u00efda x\u00e0tiva. finalment l'arquebisbe folc de cardona aconsegu\u00ed que l'excomuniquessin i el gener del 1710 macanaz marxava de val\u00e8ncia fugint de la inquisici\u00f3. arrib\u00e0 a la cort on fou protegit novament pels francesos i segu\u00ed a felip v durant la seva evacuaci\u00f3 de madrid degut a l'ofensiva austriacista de l'estiu del 1710. despr\u00e9s de la conquesta borb\u00f2nica d'arag\u00f3 fou nomenat jutge de confiscacions en aquell regne (1711). fou elevat a fiscal general del consell de castella (1712-1715) i fou determinant en el decret de nova planta de la reial audi\u00e8ncia del principat de catalunya. el 2 de gener de 1714, i seguint els seus principis regalistes, present\u00e0 el seu fam\u00f3s pedimento fiscal contra la immunitat de l'esgl\u00e9sia. per\u00f2 la caiguda en desgr\u00e0cia dels seus protectors a la cort despr\u00e9s del segon matrimoni de felip v amb isabel de farnesio i l'entrada del nou ministre julio alberoni supos\u00e0 la seva fi. el franc\u00e8s jean orry i macanaz foren destitu\u00efts el 7 de febrer de 1715. fug\u00ed a fran\u00e7a on visqu\u00e9 exiliat durant uns anys, per\u00f2 se'l feu retornar al\u00b7legant una missi\u00f3 diplom\u00e0tica; tan sols travessar la frontera fou detingut i empresonat al castell de santo ant\u00f3n de la corunya, on rest\u00e0 fins al c.1760 per morir poc despr\u00e9s.\n\n\n=== jos\u00e9 de grimaldo ===\njos\u00e9 de grimaldo y guti\u00e9rrez de sol\u00f3rzano (1664 - 1733) era d'origen bisca\u00ed. tant el seu avi com el seu pare havien estat oficials a la secretaria del consell d'\u00edndies, i en ella va comen\u00e7ar a treballar tamb\u00e9 ell als catorze anys. per\u00f2 el seu salt definitiu es va produir amb la nova dinastia borb\u00f3, especialment des de l'arribada del ministre franc\u00e8s jean orry, de qui va arribar a ser secretari. el 1705 va ser nomenat per a exercir la secretaria del despatx de guerra i hisenda, i en ella es va mantenir fins al 1714, en qu\u00e8 va passar a la secretaria del despatx d'estat, que va abandonar el 1724 per seguir al rei en el seu retir a sant ildefons. va tornar a ocupar el lloc per breu temps, el 1726, despr\u00e9s de la caiguda de ripperd\u00e1. va cessar a causa de l'edat i va morir el 1733 com a conseller d'estat, ennoblit amb el t\u00edtol de marqu\u00e8s i com a cavaller de l'orde del tois\u00f3 d'or.\n\n\n=== jos\u00e9 pati\u00f1o rosales ===\n\njos\u00e9 pati\u00f1o rosales (1666-1736) va ser nomenat intendent d'extremadura durant la guerra, deixant gran fama de la seva gesti\u00f3 per haver controlat els desastres que va produir la campanya de portugal. despr\u00e9s fou nomenat intendent de catalunya i, finalitzada la campanya militar, va ser requerit pel consell de castella juntament amb el filipista catal\u00e0 francesc ametller per fer un informe previ a la redacci\u00f3 del decret de nova planta; seguidament va establir el cadastre.\n\n\n== nova planta: primers decrets (1701-1703) ==\ncarles ii mor\u00ed l'1 de novembre del 1700 i el mateix dia es form\u00e0 un consell de reg\u00e8ncia dominat pel cardenal portocarrero, que inform\u00e0 del testament a versalles. malgrat la sorpresa inicial de llu\u00eds xiv, aquest acab\u00e0 per acceptar-lo per raons estrat\u00e8giques en inter\u00e8s de fran\u00e7a, per b\u00e9 que era conscient que la casa d'\u00e0ustria, en veure's totalment desposse\u00efda de cap territori, reivindicaria els seus drets a la corona espanyola per iniciar una guerra. el 24 de novembre de 1700 el duc d'anjou fou proclamat oficialment nou monarca espanyol amb el nom de felip v. r\u00e0pidament, el 3 de desembre de 1700 llu\u00eds xiv donava instruccions al seu net de com i amb qui havia de governar. el 28 de desembre de 1700 el consell de reg\u00e8ncia ordenava que tot el servei diplom\u00e0tic espanyol quedava supeditat als francesos (reial ordre de 28-xii-1700). el 12 de gener de 1701 llu\u00eds xiv refusava la petici\u00f3 de l'ambaixador franc\u00e8s duc d'harcourt d'entrar al consell de reg\u00e8ncia assenyalant-li que s'havia de mantenir l'aparen\u00e7a que la monarquia d'espanya la governaven nom\u00e9s espanyols. el 22 de gener de 1701 el duc felip d'anjou travessava la frontera i el 3 de febrer de 1701 es feu legal la disposici\u00f3 que confirmava els drets de felip v a la successi\u00f3, tamb\u00e9 del tron de fran\u00e7a, de manera que la uni\u00f3 de les dues corones borb\u00f2niques quedava oberta i es remarcava la condici\u00f3 de felip v com a membre de la casa de borb\u00f3, estant subordinat per tant a llu\u00eds xiv, el seu cap. aix\u00ed mateix, es reconeixien tamb\u00e9 els drets del duc d'orleans al tron espanyol, per si succe\u00efa cap imprevist amb felip v. finalment felip v arrib\u00e0 a la cort de madrid el 18 de febrer de 1701 i el consell de reg\u00e8ncia dominat pel cardenal portocarrero fou dissolt.\n\n\n=== el despacho del cardenal portocarrero ===\nla setmana seg\u00fcent, felip v, amb la intenci\u00f3 de dissipar els temors vers la introducci\u00f3 de l'absolutisme, ratific\u00e0 al consell d'estat (auto de 24-ii-1701) com a m\u00e0xim \u00f2rgan de govern, confirmant aix\u00ed la seva predisposici\u00f3 a mantenir el sistema de consells propi de la monarquia espanyola \u2014el r\u00e8gim polisinodial\u2014. tot al contrari per\u00f2, les veritables intencions de llu\u00eds xiv eren governar des de versalles a trav\u00e9s del seu net i marginar als consells, entesos per l'absolutisme com un obstacle al desenvolupament del poder reial, ignorant la prerrogativa de cogovernar amb el rei que corresponia als grans d'espanya. la marginaci\u00f3 dels consells comen\u00e7\u00e0 immediatament quan llu\u00eds xiv inst\u00e0 a la formaci\u00f3 d'un at\u00edpic consell de gabinet, el despacho, que hauria de despatxar per la \u00abv\u00eda reservada\u00bb cada dia amb felip v seguint el model del conseil d'en haut de la monarquia francesa. es trencava aix\u00ed la tradici\u00f3 hisp\u00e0nica de govern deliberatiu i col\u00b7legiat, i s'imposava el sistema absolutista executiu i jer\u00e0rquic. el despacho el formaven un redu\u00eft grup de 4 persones escollides per a assessorar a felip v i amb el que llu\u00eds xiv pretenia controlar tota l'acci\u00f3 de govern de la monarquia espanyola. els escollits foren el cardenal portocarrero i el president de castella manuel arias y porres, membres de la c\u00e1bala partid\u00e0ria dels borbons, als quals s'incorpor\u00e0 posteriorment l'ambaixador franc\u00e8s comte de marsin, ja sense cap contemplaci\u00f3 per les aparences. el despacho tenia una secretaria que s'encarregava d'executar les resolucions preses en el gabinet, secretaria que era ocupada pel secretari del despatx universal antonio de ubilla; la denominaci\u00f3 universal es referia al fet que s'ocupava de totes les mat\u00e8ries que afectaven al govern. per la seva simple exist\u00e8ncia, el despacho anul\u00b7lava de fet als consells \u2014el consell d'estat, el consell de guerra i el consell d'hisenda\u2014, el volum de negoci dels quals es vei\u00e9 redu\u00eft progressivament i el seu \u00e0mbit de treball qued\u00e0 restringit a assumptes de poca rellev\u00e0ncia. tot i aix\u00ed, per\u00f2, comen\u00e7aren a apar\u00e8ixer els primers problemes al despacho quan es feren evidents tant la indol\u00e8ncia com les poques ganes de governar de felip v, aix\u00ed com el seu car\u00e0cter taciturn. entre el 24 de mar\u00e7 i el 18 de juny de 1701, felip v an\u00e0 signant tots els tractats d'alian\u00e7a militar que unien la monarquia d'espanya amb la fran\u00e7a del seu avi per bastir una gran alian\u00e7a borb\u00f2nica: primer amb el ducat de m\u00e0ntua, despr\u00e9s amb l'elector de baviera i el de col\u00f2nia, seguidament amb el ducat de savoia \u2014que inclo\u00efa el seu casament amb maria llu\u00efsa de savoia sense que ni ell ni els mandataris espanyols hi prenguessin part\u2014, i finalment un tractat de neutralitat amb portugal.\n\n\n=== les reformes a la hisenda reial ===\nper\u00f2 a principis de 1701 la situaci\u00f3 financera, tant de fran\u00e7a com de la monarquia d'espanya, era cr\u00edtica. el consell d'hisenda havia reconegut que els ingressos ordinaris ja estaven compromesos, i si b\u00e9 la flota de indias havia portat el mar\u00e7 de 1701 130.000 escuts i el comer\u00e7 n'havia facilitat 300.000 m\u00e9s, la major part d'aquesta quantitat s'havia gastat en refor\u00e7ar fortaleses i comprar voluntats per forjar l'alian\u00e7a borb\u00f2nica dissenyada per llu\u00eds xiv. quedaven les alcabalas de cadis, que foren hipotecades per 250.000 escuts per pagar els deutes que reclamava el mateix llu\u00eds xiv (150.000 escuts), pagar la defensa del ducat de mil\u00e0 (50.000) i la guarnici\u00f3 de la fortalesa d'or\u00e0 (50.000). en vista d'aquesta situaci\u00f3, llu\u00eds xiv centr\u00e0 la seva atenci\u00f3 en els tresors de les \u00edndies; entre el juny i el novembre de 1701 envi\u00e0 a la cort de madrid a jean orry perqu\u00e8 avalu\u00e9s l'estat de la hisenda reial, que havia de permetre drenar els recursos econ\u00f2mics de l'am\u00e8rica espanyola cap al finan\u00e7ament de la guerra. a la secretaria d'estat francesa arribaren dues mem\u00f2ries sobre el virregnat del per\u00fa i el virregnat de nova espanya, on s'exposava que malgrat els impressionants tresors americans, estimats en 600 milions de pesos, a la hisenda reial no hi arribava all\u00f2 que pertocava, essent les principals causes: 1) la mala administraci\u00f3 espanyola des de madrid i la corrupta administraci\u00f3 colonial dels virreis, 2) la fraudulenta explotaci\u00f3 de l'or i la plata, 3) la p\u00e8ssima organitzaci\u00f3 de la flota de indias, i 4) la invasi\u00f3 de comerciants estrangers \u2014anglaterra, holanda i portugal\u2014, que acaparaven la major part del comer\u00e7 hispano-americ\u00e0 amb el consentiment de les mateixes autoritats espanyoles, i dominaven l'exportaci\u00f3 de productes europeus en l'eix cadis-sevilla.\nllu\u00eds xiv orden\u00e0 tot un proc\u00e9s de reforma; foren destitu\u00efdes totes les autoritats, tant a la metr\u00f2poli com a les col\u00f2nies; el consell d'hisenda fou redu\u00eft (reial decret de 25-ii-1701) i qued\u00e0 derogada la junta de cambra d'\u00edndies (reial decret 6-iii-1701); orden\u00e0 a l'esquadra francesa de ch\u00e2teaurenault que escort\u00e9s la flota de indias a fi d'evitar cap atac mentre transportaven l'or i la plata; i finalment fran\u00e7a s'apoder\u00e0 del fabul\u00f3s contracte d'asiento de negros amb un acord entre les dues corones borb\u00f2niques i la companyia reial de guinea establerta a fran\u00e7a (reial c\u00e8dula de 27-viii-1701). la preocupaci\u00f3 de llu\u00eds xiv per una q\u00fcesti\u00f3 tan estrat\u00e8gica com era l'or i la plata dels espanyols fou cont\u00ednua al llarg del conflicte; el 18 de gener de 1702 llu\u00eds xiv comunic\u00e0 a l'ambaixador franc\u00e8s comte de marsin que s'encarregu\u00e9s a francisco ronquillo brice\u00f1o que recoll\u00eds els efectes portats de les \u00edndies i els envi\u00e9s a fran\u00e7a; posterirment les intencions de l'ambaixador franc\u00e8s perqu\u00e8 s'autoritz\u00e9s al consell d'\u00edndies a portar moneda espanyola cap al regne de fran\u00e7a trobaren l'oposici\u00f3 frontal del consell de castella, amena\u00e7ant d'afectar \u00abla amistad entre las dos coronas\u00bb, i a finals d'aquell mateix any el nou ambaixador franc\u00e8s c\u00e9sar d'estr\u00e9es, auxiliat per altres negociants, s'ocupava dels problemes que comportava el complicat i inc\u00f2mode transport de l'or i la plata cap a fran\u00e7a.\n\n\n=== el primer decret de \u00abnova planta\u00bb ===\nel primer decret de \u00abnova planta\u00bb fou sancionat per felip v el 6 de mar\u00e7 de 1701 (reial decret de 6-iii-1701: nueva planta del consejo con el n\u00famero de veinte ministros, y su presidente o gobernador) amb la voluntat de marginar els consells com a \u00f2rgans de govern al\u00b7legant mesures de reducci\u00f3 de la despesa p\u00fablica dictades per les necessitats de la guerra. durant el mes de febrer de 1701 ja s'havien iniciat les retallades i destitucions al consell d'hisenda, i al mar\u00e7 la reforma caigu\u00e9 sobre el suprem i reial consell de castella, al qual se li don\u00e0 nova planta \u2014nova estructura\u2014, establint que qued\u00e9s format nom\u00e9s per 1 president, 20 jutges numeraris i 1 fiscal sense vot. en realitat, per\u00f2, no es tractava d'una nova planta, sin\u00f3 que es reposava la planta que ja tenia, te\u00f2ricament, des del 1691.durant les reformes del regnat del difunt carles ii, el decret de 1691 pretenia suprimir els jutges supernumeraris i retallar els salaris dels jutges numeraris del consell de castella. l'aparici\u00f3 de supernumeraris s'havia anat produint progressivament davant la necessitat creixent de jutges per garanties processals, augment de causes i denegaci\u00f3 de jubilacions per manca de recursos. confrontada amb la realitat, la supressi\u00f3 dels supernumeraris de 1691 havia quedat en paper mullat. el reial decret de 6-iii-1701 de felip v que tornava a invocar la retallada provoc\u00e0 d'una banda gran descontentament al consell de castella, \u00abllen\u00f3 el cardenal [portocarrero] toda la corte de descontentos y quexosos\u00bb, per\u00f2 tamb\u00e9 afect\u00e0 a altres consells doncs era freq\u00fcent que jutges d'un consell assistissin com a associats a d'altres, provocant la retallada un efecte multiplicador de par\u00e0lisi. despr\u00e9s d'aquesta \u00abnova planta\u00bb seguirien les acusacions sistem\u00e0tiques dels enviats francesos titllant-los d'antiquats, lents i ineficients. poc despr\u00e9s, el 8 de maig de 1701 al convent de san jer\u00f3nimo el real, se celebr\u00e0 de jura de fidelitat a felip convocant a les corts de castella, mentre tot seguit el jove felip v consentia a signar, el 24 de maig de 1701, l'auto de 24-v-1701 prohibint als presidents i ministres del consell de castella escriure intercessions en favor de cap jutge. en les lluites de poder entre les faccions borb\u00f2niques, el president del consell de castella i membre del despacho manuel arias y porres fou destitu\u00eft el 1703.\n\n\n=== l'esclat de la guerra de successi\u00f3 a europa i la crisi del despacho ===\nen pocs mesos llu\u00eds xiv havia bastit una alian\u00e7a militar que unia portugal, la monarquia d'espanya i la major part d'it\u00e0lia, amb versalles. havia ocupat les fortaleses frontereres als pa\u00efsos baixos espanyols i destinat tropes al nord d'it\u00e0lia. aix\u00ed mateix havia apartat del govern als grans d'espanya i neutralitzat al consell d'estat. amb la creaci\u00f3 del despacho tenia sota el seu control el govern de la monarquia d'espanya, i s'havia apoderat del fabul\u00f3s contracte d'asiento de negros a les col\u00f2nies. per contra, per\u00f2, el 9 de juliol de 1701 les tropes imperials de la casa d'\u00e0ustria havien enva\u00eft els territoris italians de la monarquia d'espanya, iniciant aix\u00ed la guerra de successi\u00f3 espanyola. al sud s'havia produ\u00eft un aixecament contra la casa de borb\u00f3 al regne de n\u00e0pols que fou esclafat pel virrei el duc de medinaceli, i el 7 de setembre s'havia firmat la gran alian\u00e7a de la haia entre la casa d'\u00e0ustria, anglaterra i holanda.\nper evitar dificultats a l'interior, llu\u00eds xiv orden\u00e0 al seu net que compl\u00eds amb les cl\u00e0usules testament\u00e0ries de carles ii i jur\u00e9s els furs i les constitucions dels estats de la corona d'arag\u00f3, i que despr\u00e9s an\u00e9s a it\u00e0lia per jurar els furs sicilians i els furs napolitans. el 8 d'abril del 1702 felipe v sort\u00ed del port de barcelona acompanyat de l'ambaixador franc\u00e8s per anar cap a it\u00e0lia mentre la reina maria llu\u00efsa de savoia fou nomenada governadora, passant a presidir el despacho, posici\u00f3 que ambicionava portocarrero i que ara quedava sota l'obedi\u00e8ncia d'una reina de 14 anys dominada per la seva cambrera major, la princesa dels ursins. el 12 de maig de 1702 felip v sign\u00e0 una pr\u00f2rroga restablint l'administraci\u00f3 de portocarrero, que rest\u00e0 acompanyat de manuel arias y porres, el marqu\u00e8s de villafranca, el duc de montalto i el duc de medinaceli.\ndespr\u00e9s de la seva primera estada entre el juny i el novembre de 1701 per dictaminar l'estat de les finances espanyoles, llu\u00eds xiv torn\u00e0 a enviar jean orry per estudiar les reformes que caldria aplicar per finan\u00e7ar la guerra. arrib\u00e0 a la cort de madrid el juny de 1702 i conjuntament amb l'ambaixador comte de marsin es decretaren mesures punitives contra els comerciants anglesos i holandesos, ja enemics de guerra, mentre ordenava disposicions de comer\u00e7 a favor dels negociants francesos amb la col\u00b7laboraci\u00f3 del consell de comer\u00e7 franc\u00e8s a par\u00eds, on es trobava michel-jean amelot. en el si del despacho esclat\u00e0 un greu conflicte per les difer\u00e8ncies entre els consellers espanyols i francesos, que no tardaren a paralitzar tota acci\u00f3 de govern i estengueren la disc\u00f2rdia per tota la cort borb\u00f2nica. el setembre de 1702 l'ambaixador franc\u00e8s fou substitu\u00eft pel cardenal d'estr\u00e9es, i jean orry retorn\u00e0 a versalles on present\u00e0 els seus informes al marqu\u00e8s de torcy, al comte de pontchartrain i a michel chamillart sobre les mesures que calia aplicar a la hisenda espanyola. per la seva part, portocarrero intent\u00e0 corregir la pol\u00edtica comercial de sotmetiment als francesos i protegir els interessos dels espanyols limitant les facultats que s'havien entregat als comerciants francesos i suavitzant les sancions contra anglesos i holandesos, que afectaven als seus associats valencians i catalans. per contra, jean orry retorn\u00e0 a madrid el desembre de 1702 amb ordres de posar en pr\u00e0ctica els seus projectes. a partir d'aleshores les ordres, les contraordres i el col\u00b7lapse en el govern es generalitzaren. aquesta situaci\u00f3 en l'abs\u00e8ncia de felip v s'agreuj\u00e0 encara m\u00e9s per les disputes entre la princesa dels ursins i l'ambaixador franc\u00e8s cardenal d'estr\u00e9es a l'hora de voler monopolitzar la influ\u00e8ncia sobre la jove reina governadora que ara presidia les reunions del despacho. finalment felip v retorn\u00e0 a la cort de madrid el 17 de gener del 1703, i l'endem\u00e0 el cardenal portocarrero li present\u00e0 un memorial denunciant el sotmetiment dels espanyols als interessos de versalles; poc despr\u00e9s era expulsat del despacho.\n\n\n=== legislaci\u00f3 ===\nauto de 24-ii-1701: el consejo me consulte con zelo, i suma pureza, i en las resoluciones observe gran secreto (nov. rec. lib ii, tit. iv, a.lvi)\nreial decret de 25-ii-1701: planta del consejo de hacienda (aut. i i ii)\nreial decret de 6-iii-1701: nueva planta del consejo con el n\u00famero de veinte ministros, y su presidente o gobernador (nov. rec. lib iv, tit. iii, l.iii)\nreial decret 6-iii-1701: derogaci\u00f3 la junta de cambra d'\u00edndies\nauto de 24-v-1701: los presidentes, i ministros del consejo, chancillerias, i audiencias no puedan escrivir cartas de intercession en favor de alguno a ningun juez, ni se les responda aunque las escrivan (nov. rec. lib ii, tit. iv, a.lvii)\nreial c\u00e8dula de 27-viii-1701: asiento para la introducci\u00f3n de esclavos negros en la am\u00e9rica espa\u00f1ola por la compa\u00f1\u00eda real de guinea establecida en francia\nreial decret de 29-iii-1702: el consell de flandes resident a madrid queda sense exercici\n\n\n== el \u00abcol\u00b7lapse \u00e9s gran\u00bb (1703-1705) ==\n\n\n=== la intromissi\u00f3 directa de llu\u00eds xiv i l'oposici\u00f3 de la noblesa castellana ===\na partir d'aleshores portocarrero lider\u00e0 la resist\u00e8ncia a la submissi\u00f3 francesa des del consell d'estat, mentre l'ambient a la cort de madrid era molt tens i els grans d'espanya estaven cada cop m\u00e9s descontents amb la situaci\u00f3 que s'havia creat. el desgavell de la cort s'agreuj\u00e0 encara m\u00e9s per les pugnes per controlar la voluntat de felip v entre la princesa dels ursins, el seu tutor marqu\u00e8s de louville, i l'ambaixador franc\u00e8s cardenal d'estr\u00e9es; aquest caigu\u00e9 en desgr\u00e0cia pocs dies despr\u00e9s i fou expulsat del despacho, fet que irrit\u00e0 profundament a llu\u00eds xiv. aquest li deia en una carta a felip v el 4 de febrer de 1703 que no havia de prendre cap decisi\u00f3 sense posar-se d'acord amb ell i que al despacho hi havia d'haver una persona que el represent\u00e9s. a partir d'aleshores llu\u00eds xiv abandon\u00e0 el dirigisme passiu que havia mantingut amb portocarrero i pass\u00e0 a la intromissi\u00f3 directa en el govern espanyol. tota decisi\u00f3 important, un cop elevada a felip v per mitj\u00e0 del secretari del despatx universal, era enviada a versalles perqu\u00e8 llu\u00eds xiv la consider\u00e9s personalment i indiqu\u00e9s les seves observacions i resposta, perdent-se en tot el proc\u00e9s un mes. seguidament eren enviades de nou a madrid on felip v hi donava la seva reial resoluci\u00f3. les maquinacions de la ursins continuaren i el juny del 1703 el seg\u00fcent en caure en desgr\u00e0cia fou el seu tutor marqu\u00e8s de louville, qui en arribar a versalles inform\u00e0 a llu\u00eds xiv dient de felip v: \u00ab\u00e9s un rei que no regna, ni regnar\u00e0 mai\u00bb. en el viatge l'acompany\u00e0 jean orry, qui d'acord amb la ursins deman\u00e0 la destituci\u00f3 formal de l'ambaixador d'estr\u00e9es; poc despr\u00e9s aquest era destitu\u00eft essent rellevat interinament pel seu nebot l'abat jean d'estr\u00e9es, prohibint-se-li per\u00f2 assistir al despacho, mentre orry retornava a madrid el juliol de 1703.\nel consell d'estat, vehicle fonamental per a la participaci\u00f3 de l'alta noblesa en el proc\u00e9s pol\u00edtic, havia quedat en via morta; paral\u00b7lelament la cort estava totalment invertebrada, i felip v es trobava al centre de les tensions pol\u00edtiques entre els nobles castellans i els enviats francesos. la seva tornada d'it\u00e0lia no havia servit per a calmar la tensa situaci\u00f3 creada durant el seu primer any i mig de regnat, sin\u00f3 que l'intervencionisme franc\u00e8s havia augmentat encara m\u00e9s, marginant completament a la noblesa en el govern de la monarquia. portocarrero, des del consell d'estat, comen\u00e7\u00e0 a oferir resist\u00e8ncia als designis francesos i el 27 de gener de 1703 el consell d'estat elevava protesta al rei per les traves que es posaven perqu\u00e8 es pogu\u00e9s reunir. la resposta fou que el consell d'estat no es podia reunir sense la pres\u00e8ncia del rei o algun representant seu \u2014nomenant al duc de veragua\u2014 i, infringint el protocol, comen\u00e7\u00e0 a anar-hi amb uniforme militar. per la seva part, felip v sancion\u00e0 el reial decret de 10-ii-1703 que donava total llibertat de comer\u00e7 als francesos i, als pocs dies, el 28 de febrer de 1703, el consell d'estat reclam\u00e0 la dissoluci\u00f3 del despacho \u00abporque la gobernaci\u00f3n de la monarqu\u00eda debe recaer sobre el consejo de estado\u00bb.\nper\u00f2 tot seguit felip v sancion\u00e0 la reial ordre de 12-iii-1703 per la qual els ambaixadors espanyols havien d'ajustar-se amb els seus hom\u00f2legs francesos, i als territoris on no hi hagu\u00e9s c\u00f2nsol espanyol, els espanyols havien d'acudir directament al consolat franc\u00e8s. el consell d'estat s'hi opos\u00e0 frontalment i la reial ordre fou retirada oficialment, per\u00f2 a la pr\u00e0ctica s'aplic\u00e0. per intentar acabar amb l'oposici\u00f3, felip v sancion\u00e0 el reial decret de 22-vi-1703 amb el que es volia donar un cop definitiu al consell d'estat. entraren a formar-ne part antonio crist\u00f3bal de ubilla y medina, el comte de monterrey i el marqu\u00e8s de canales a fi que qued\u00e9s absorbit per homes del despacho i acabar amb l'oposici\u00f3 que hi dirigia portocarrero.a aquesta crispaci\u00f3 venia a sumar-se la dimissi\u00f3 el 1701 del duc de n\u00e0jera com a capit\u00e0 general de galeres, secundada pel marqu\u00e8s de legan\u00e8s i d'altres nobles de resultes del nomenament d'un franc\u00e8s com a cap de l'armada espanyola; la protesta del duc d'arcos per la creixent intromissi\u00f3 francesa en els costums de la cort; i la deserci\u00f3 el 13 de setembre 1702 de juan tom\u00e1s enr\u00edquez de cabrera y ponce de le\u00f3n, almirante de castilla, que havia estat conjuntament amb el comte d'oropesa el cabdill de l'alta noblesa castellana del \u00abpartit austr\u00edac\u00bb favorable a la successi\u00f3 en la casa d'\u00e0ustria fins que el cardenal portocarrero l'havia desterrat. el seguiren el comte de la corzana i el comte d'oropesa. les desercions i la creixent oposici\u00f3 de la noblesa castellana davant el dirigisme franc\u00e8s anaven de la m\u00e0 amb l'estrat\u00e8gia militar dissenyada pels aliats; la flota anglesa es dedic\u00e0 a selectives i punitives operacions militars que tenien per \u00fanic objectiu desprestigiar a felip v i la casa de borb\u00f3 demostrant la seva debilitat militar, amb l'esperan\u00e7a que es produ\u00eds un cop d'estat des de l'interior que derroqu\u00e9s a felip v. en aquesta direcci\u00f3 es llan\u00e7\u00e0 l'assalt angl\u00e8s a cadis (1702) i l'atac conta la flota de \u00edndias a la batalla de la badia de vigo (1702), que supos\u00e0 la p\u00e8rdua de 100 milions de reals; per tensionar m\u00e9s la situaci\u00f3 pol\u00edtica, anglaterra aconsegu\u00ed que portugal abandon\u00e9s l'alian\u00e7a borb\u00f2nica i s'un\u00ed al b\u00e0ndol dels aliats (maig de 1703). i finalment, a viena, es va fer la proclamaci\u00f3 p\u00fablica d'un candidat alternatiu a felip v a la corona espanyola, l'arxiduc carles d'\u00e0ustria, que fou nomenat oficialment nou monarca espanyol, a l'espera de poder ocupar el tron. per\u00f2 malgrat els atacs selectius dels anglesos per desprestigiar internament a felip v i desestabilitzar el seu govern, la noblesa castellana mai no contempl\u00e0 seriosament l'alternativa de passar-se a l'arxiduc carles d'\u00e0ustria; aix\u00f2 equivaldria, per definici\u00f3, a acceptar el desmembrament de la unitat territorial de la monarquia d'espanya, perqu\u00e8 eren evidents els interessos contraposats de la casa d'\u00e0ustria, anglaterra, holanda i portugal. fran\u00e7a continuava essent l'\u00fanica capa\u00e7 de garantir la integritat territorial de la monarquia espanyola, i el jove i influenciable felip v l'instrument d'aquesta garantia; la noblesa castellana comence\u00e7\u00e0 a conspirar, per\u00f2 no per derrocar a felip v, sin\u00f3 per desfer-se de la camarilla francesa adoptant una ferma actitud d'obstrucci\u00f3 contra la implantaci\u00f3 de l'absolutisme i la submissi\u00f3 a les ordres dels francesos.\n\n\n=== el despacho de jean orry ===\nel maig del 1703 portugal s'havia unit al b\u00e0ndol dels aliats; el juny orry an\u00e0 a versalles i seguidament comen\u00e7\u00e0 a preparar la campanya militar per a la invasi\u00f3 de portugal. les desavinences creixents del secretari del despatx universal antonio de ubilla provocaren que a aquest darrer li fossin sostretes les compet\u00e8ncies relacionades amb els temes de guerra; el 15 de setembre de 1703 orry les assign\u00e0 al marqu\u00e8s de canales, i ubilla continu\u00e0 encarregant-se de \u00abtodo lo dem\u00e1s\u00bb. a partir d'aleshores el marqu\u00e8s de canales s'ocup\u00e0 principalment dels asientos de queviures i municions, centralitzant en la seva persona les consultes elevades al rei en temes militars; tot s'administrava al despacho \u2014la \u00abvia reservada\u00bb\u2014 sense que en tingu\u00e9s coneixement el consell de guerra \u2014que de facto qued\u00e0 anul\u00b7lat\u2014 ni el consell d'estat.\nel 2 d'octubre de 1703, i seguint les indicacions d'orry, el nou secretari de guerra marqu\u00e8s de canales cre\u00e0 la tesorer\u00eda mayor de guerra, que qued\u00e0 dirigida pel comte moriana. aquesta tresoreria paral\u00b7lela deixava marginada la tresoreria general, que de facto quedava anul\u00b7lada, i tenia les funcions de contractar a pagadors i asentistes, inspecci\u00f3 i auditoria, i totes les libranzas, tributs i contribucions, aix\u00ed com l'aprovaci\u00f3 i verificaci\u00f3 de les entrades i sortides de la hisenda reial, a fi de finan\u00e7ar l'ex\u00e8rcit en la imminent campanya contra portugal. per\u00f2 l'obstruccionisme provocat per les ordres i contraordres continuava des del consell d'estat per part del cardenal portocarrero, i des del consell de castella per part de manuel arias y porres, aquest cada vegada m\u00e9s oposat a la intromissi\u00f3 francesa. la princesa dels ursins inform\u00e0 que s'havien format dues faccions, i els malcontents reclamaven i proclamaven una llibertat que havien de recuperar per a sortir de l'opressi\u00f3 que representava la pres\u00e8ncia francesa; la princesa dels ursin informava al ministre franc\u00e8s torcy que els malcontents, liderats pel duc de montellano, eren fidels a felip v per\u00f2 odiaven la depend\u00e8ncia de fran\u00e7a, i pretenien organitzar una junta formada pels \u00abmal intentionn\u00e9s\u00bb, compresa per nobles no nom\u00e9s castellans sin\u00f3 tamb\u00e9 aragonesos i catalans, mentre a la cort s'haurien de respectar les tradicions de la dinastia austr\u00edaca vigents pel que fa a vestimenta, llengua i costums. finalment, el novembre del 1703, i gr\u00e0cies a les maquinacions de la princesa dels ursins, manuel arias y porres era apartat de la presid\u00e8ncia del consell de castella i era substitu\u00eft pel duc de montellano, que fou integrat al despacho a fi de remetre la seva oposici\u00f3. per la seva banda, pau abadal, l'agent de la generalitat catalana a la cort de madrid, informava a barcelona el 10 de novembre de 1703 que res no es resolia, tot estava aturat, i el \u00abcol\u00b7lapse \u00e9s gran\u00bb.el gener de 1704 el mariscal duc de berwick, com a capit\u00e0 general de les dues corones borb\u00f2niques, entrava a la pen\u00ednsula al capdavant de 12.000 soldats francesos. el mar\u00e7 de 1704 felip v, acompanyat de jean orry, es dirig\u00ed cap a la frontera i el maig de 1704 s'inici\u00e0 la invasi\u00f3 borb\u00f2nica del regne de portugal mentre els aliats contraatacaven a l'altra banda, al mediterrani, llan\u00e7ant el desembarcament de barcelona amb la complicitat d'alguns dirigents austriacistes des de l'interior de la ciutat. aquest desembarcament fracass\u00e0, ja que la ciutat de barcelona rebutj\u00e0 els invasors i es mantingu\u00e9 fidel a felip v, al qual havien jurat fidelitat el 1701. la campanya borb\u00f2nica de portugal result\u00e0 en un complet frac\u00e0s, no degut a les poques tropes angleses i portugueses que defensaven el regne, sin\u00f3 per la mala gesti\u00f3 de la intend\u00e8ncia de guerra borb\u00f2nica sota la responsabilitat de jean orry. a la cort de madrid l'ambaixador franc\u00e8s abat d'estr\u00e9es feia c\u00f3rrer rumors sobre l'amant de la ursins, mentre la prepot\u00e8ncia d'aquesta feren que finalment el 28 de juny de 1704 felip v l'expuls\u00e9s de la cort per ordres del seu avi llu\u00eds xiv. finalitzada la desastrosa campanya borb\u00f2nica contra portugal el juliol de 1704, jean orry fou destitu\u00eft i cridat a versalles, mentre l'ambaixador franc\u00e8s jean d'ester\u00e9s era substitu\u00eft per un ambaixador m\u00e9s dur, antoine v de gramont, amb la missi\u00f3 de rellevar a orry al capdavant del despacho. la situaci\u00f3 pol\u00edtica de la cort borb\u00f2nica encara empitjor\u00e0 m\u00e9s quan poc despr\u00e9s els aliats conqueriren gibraltar (agost de 1704). el 13 d'agost de 1704 el marqu\u00e8s de canales fou destitu\u00eft, la secretaria de guerra sota la seva responsabilitat creada pel destitu\u00eft orry fou aix\u00ed mateix suprimida, i el secretari antonio crist\u00f3bal de ubilla y medina recuper\u00e0 totes les compet\u00e8ncies de la secretaria del despatx universal. el 17 d'octubre la tresoreria major de guerra fou desmantellada, recuperant el comte d'estrella, governador de la hisenda reial, les compet\u00e8ncies perdudes per la invasi\u00f3 de la tresoreria mayor de guerra, havent-lo deixat redu\u00eft a un simple supervisor de recaptaci\u00f3. tot i aix\u00ed, i per intercessi\u00f3 de felip v, el marqu\u00e8s de canales pass\u00e0 (17 d'agost de 1704) al consell d'estat i fou nomenat gentilhome de cambra.\n\n\n=== el despacho de gramont ===\nels plans de llu\u00eds xiv pel govern de la monarquia espanyola es feren evidents en una carta de l'agost del 1704, en la que demanava que el marqu\u00e8s de canales fos apartar del despacho i es form\u00e9s una nova junta amb els noms designats per l'ambaixador franc\u00e8s antoine v de gramont, recordant-li llu\u00eds xiv al seu net que \u00abresulta impossible que us acompanyi l'\u00e8xit mentre regni el desordre, com fins avui, en els vostres negocis\u00bb.la reorganitzaci\u00f3 total de la camarilla francesa que assessorava a felip v es culmin\u00e0 amb el nomenament de ren\u00e9 de froulay comte de tess\u00e9, nomenat per llu\u00eds xiv per substituir al tamb\u00e9 destitu\u00eft duc berwick; el comte de tess\u00e9 havia de comandar el setge borb\u00f2nic de gibraltar (1704-1705) a fi de recuperar l'enclavament. poc despr\u00e9s d'arribar a la cort de madrid, el comte de tess\u00e9 inform\u00e0 a versalles i descrigu\u00e9 el govern borb\u00f2nic com \u00abquatre ministres que nom\u00e9s es posen d'acord per disminuir l'autoritat del rei, un secretari que es conforma en obeir, i l'ambaixador de fran\u00e7a, que \u00e9s qui m\u00e9s figura al gabinet, per\u00f2 l'opini\u00f3 del qual sempre contradiuen els altres quatre, mentre el rei tan sols pensa en la seva muller i frisa perqu\u00e8 soni el rellotgi i acabi la sessi\u00f3 de govern\u00bb.el comte de mancera present\u00e0 un memorial al rei demanant que es torn\u00e9s a governar com sempre s'havia governat la monarquia d'espanya, sobre la base de les consultes als consells; aquesta opci\u00f3, per\u00f2, compt\u00e0 amb la frontal i decidia oposici\u00f3 de l'ambaixador franc\u00e8s antoine v de gramont.en les instruccions que llu\u00eds xiv envi\u00e0 a l'ambaixador antoine v de gramont, li advertia que tornar a governar amb el secular sistema de consells espanyols debilitaria el control franc\u00e8s, i que all\u00f2 que havia de fer era nomenar un nou despacho per enfortir l'autoritat de felip v com a monarca absolut; aix\u00ed mateix indicava que, si es restablia el sistema de consells, l'ambaixador franc\u00e8s no hi podria assistir, de manera que el despacho era l'\u00fanica via per la qual l'ambaixador franc\u00e8s garant\u00eds el control i la supervisi\u00f3 de felip v per part de llu\u00eds xiv.el despacho qued\u00e0 format per manuel arias y porres, el duc de montellano, el duc de montalto, el comte de monterrey, el comte de mancera i el secretari antonio crist\u00f3bal de ubilla y medina. la direcci\u00f3 del despacho recaigu\u00e9 en l'ambaixador franc\u00e8s antoine v de gramont.\n\n\n=== l'esclat d'una nova crisi ===\nel 5 de novembre de 1704 esclat\u00e0 una nova crisi quan felip v sancion\u00e0 el decret 5-xi-1704 pel qual s'ordenaven nous impostos i s'incrementaven els existents. el consell d'estat, dirigit per portocarrero i els grans d'espanya, esclat\u00e0 en revolta oberta i vot\u00e0 en contra del decret perqu\u00e8 anava frontalment en contra de la jurisdicci\u00f3 dels regnes d'espanya; nom\u00e9s es podien aprovar nous impostos si es convocaven corts, i all\u00ed el rei arribava a un pactum amb les institucions de la terra; un reial decret que impos\u00e9s impostos sobre els regnes sense respectar la sobirania de les institucions que representaven els regnes, equivalia de facto a una declaraci\u00f3 de guerra contra les institucions d'aquests, especialment als estats de la corona d'arag\u00f3 on la crispaci\u00f3 ja era m\u00e0xima degut als decrets que afavorien els comerciants francesos i prohibien el comer\u00e7 amb anglesos i holandesos, principals socis comercials de valencians, catalans i aragonesos. per\u00f2 poc despr\u00e9s la gu\u00e0rdia de corps de felip v empreson\u00e0 al comte de cifuentes i al comte d'erill, mentre el comte de luque i el comte de requena foren desterrats, per b\u00e9 que el 10 de juny de 1705 acabarien tamb\u00e9 detinguts per conjurar contra el rei. el 31 de desembre de 1704 felip v orden\u00e0 al consell que es reun\u00eds en plenari i recolz\u00e9s el decret d'imposici\u00f3 d'impostos sense cap contradicci\u00f3. com a resposta, el duc de medinasidonia, el de fresno, el de montalvo, i portocarrero es negaren obertament a reunir-se al\u00b7legant que estaven malalts; altres, com el duc de medinaceli, el comte de mancera, el comte de frigliana, el comte de monterrey, el duc de veragua, el marqu\u00e8s de canales i el comte de palma, es reuniren per\u00f2 no votaren perqu\u00e8 les aus\u00e8ncies invalidaven el procediment, s'aixecaren de la reuni\u00f3 i li espetaren a la cara a felip v: \u00abdese cuenta su majestad de lo que pasa, y recapacite su decisi\u00f3n\u00bb.\n\n\n== l'aixecament dels estats de la corona d'arag\u00f3 (1705-1706) ==\n\ndes del desembarcament aliat de barcelona el 1704, la tensi\u00f3 pol\u00edtica tamb\u00e9 s'havia agreujat al principat de catalunya. seguint les indicacions del seu avi i respectant les obligacions testament\u00e0ries en virtut de les quals havia esdevingut monarca espanyol, felip v havia jurat els furs i les constitucions dels estats de la corona d'arag\u00f3. tot seguit s'obriren corts d'arag\u00f3 i corts catalanes a barcelona (1701-1702), en les que s'obtingu\u00e9 la creaci\u00f3 del tribunal de contrafaccions que acotava la sobirania del monarca i vetllaria perqu\u00e8 es complissin les lleis de catalunya; el 1703, per\u00f2, es produ\u00ed un salt qualitatiu quan a viena l'arxiduc carles d'\u00e0ustria fou nomenat leg\u00edtim monarca espanyol, evidenciant aix\u00ed que la casa d'\u00e0ustria ja no nom\u00e9s pretenia arrabassar-li els territoris italians a la monarquia espanyola, sin\u00f3 que a partir d'aleshores lluitaria tamb\u00e9 per obtenir el tron d'espanya. l'intent de desembarcament aliat a barcelona amb la complicitat d'un redu\u00eft nombre d'austriacistes, per b\u00e9 que frustrat, don\u00e0 lloc al virrei borb\u00f2nic de catalunya francisco de velasco a llan\u00e7ar una repressi\u00f3 indiscriminada conculcant repetidament les constitucions de catalunya. la ciutat de barcelona, que tenia el privilegi de nomenar ambaixadors propis, nomen\u00e0 a pau ignasi de dalmases perqu\u00e8 denunci\u00e9s davant felip v en persona l'actitud anticonstitucional del virrei velasco.\n\n\n=== el despacho de michel-jean amelot ===\n\nel 5 de febrer de 1705, nom\u00e9s arribar a madrid, pau ignasi de dalmases fou detingut i empresonat. a la cort la situaci\u00f3 de tensi\u00f3 pol\u00edtica s'estava tornant insostenible per l'oposici\u00f3 del cardenal portocarrero a l'intervencionisme franc\u00e8s sobre el govern espanyol. el secretari del despatx universal antonio de ubilla fou destitu\u00eft i, seguint les pressions del president del consell de castella duc de montellano, es nomen\u00e0 al marqu\u00e8s de mejorada, mentre el primer conserv\u00e0 la seva pla\u00e7a al consell d'\u00edndies. l'abril del 1705 llu\u00eds xiv don\u00e0 instruccions a michel-jean amelot per a esdevenir nou ambaixador i prendre el control del despacho. ametot pertanyia a la noblesa de toga, fet que el faria menys complaent que els seus predecessors i m\u00e9s adient per a complir amb la funci\u00f3 que l'ocasi\u00f3 requeria.estaria acompanyat per jean orry \u2014a qui es tornava a enviar a madrid per recuperar el control dels temes militars i el seu finan\u00e7ament\u2014, per la princesa dels ursins \u2014les repetides s\u00fapliques i precs de la jove reina maria llu\u00efsa de savoia li havien fet evident a llu\u00eds fins a quin punt aquesta depenia de la cambrera major\u2014, i per un nou confessor, pierre robinet, \u2014substituint a daubenton, que s'havia enfrontat amb la ursins\u2014. tots ells s'haurien d'encarregar de dominar l'\u00e0nim inestable de felip v i la seva esposa. el 19 de maig de 1705 amelot arrib\u00e0 a la cort de madrid. segons l'historiador franc\u00e8s baudrillart, uns dels que han estudiat amb m\u00e9s profunditat el regnat de felip v, el programa pol\u00edtic d'amelot i la princesa dels ursins comptava amb tres punts:\n\nsotmetiment de l'alta noblesa\nsubordinaci\u00f3 dels ordes religiosos\ndestrucci\u00f3 de les institucions nacionals dels territoris no castellans.el juny de 1705 la secretaria amb les compet\u00e8ncies de guerra i hisenda qued\u00e0 en mans de grimaldo, mentre que l'altra dirigida pel marqu\u00e8s de mejorada. poc despr\u00e9s es restablia la tresoreria major de guerra i el marqu\u00e8s de canales era recuperat per col\u00b7laborar amb jean orry en temes relacionats amb la guerra, la secretaria de guerra i hisenda, al capdavant de la qual fou posat jos\u00e9 de grimaldo, mentre el te\u00f2ric titular de la secretaria universal marqu\u00e8s de mejorada quedava encarregat de \u00abtodo lo dem\u00e1s de cualquier materia que sea\u00bb, \u00e9s a dir, assumptes eclesi\u00e0stics i de justicia. el despacho quedava format per l'ambaixador franc\u00e8s michel-jean amelto, jean orry, que no tenia ni pla\u00e7a ni t\u00edtol concret per\u00f2 formava part del despacho, el comte de mancera, el president de castella duc de montellano, i els dos secretaris. poc despr\u00e9s, l'agost de 1705, el duc de montellano \u00e9s destitu\u00eft de la presid\u00e8ncia del consell de castella, essent nomenat en el seu lloc francisco ronquillo brice\u00f1o, i la influ\u00e8ncia francesa a la junta del despatx es consolid\u00e0 amb la incorporaci\u00f3 del duc de veragua. per la seva part, amelot escrivia a llu\u00eds xiv dient-li que es podia governar tota la monarquia amb felip v, orry i ell mateix. orry elevava els informes a amelot, i ell mateix despr\u00e9s d'examinar-los li donava la resposta a orry. orry donava les ordres al marqu\u00e8s de mejorada i a grimaldo, els secretaris, que les feien executar.el 15 de juliol de 1705 felip v sancionava el reial decret 15-vii-1705 que creava oficialment i pos\u00e0 fi de iure a la secretaria del despatx universal al dividir-la en dos i legalitzar el repartiment de compet\u00e8ncies. el funcionament del despacho era el seg\u00fcent. es tractava un tema general \u00aba boca\u00bb i despr\u00e9s els secretaris executaven les directrius generals donant ordres concretes amb gran marge de maniobra. d'aqu\u00ed passaven als oficials de secretaria, que les passaven als superintendents, i aquests als intendents i corregidors, i d'aqu\u00ed als municipis. un sistema piramidal i jer\u00e0rquic on els esglaons inferiors es limitaven a complir ordres sense participar en el proc\u00e9s, i si elevaven una consulta, es rebia un \u00abenterado\u00bb al que podia seguir una altra ordre del grau superior.\n\n\n=== desembarcament triomfal de l'arxiduc carles d'\u00e0ustria a barcelona ===\nel 3 de maig de 1705 un grup d'austriacistes proclamava a vic a l'arxiduc carles d'\u00e0ustria com a leg\u00edtim monarca espanyol, i el 20 juny de 1705 els cabdills austriacistes catalans exiliats signaven el tractat de g\u00e8nova; amb aquesta alian\u00e7a militar entre el principat de catalunya i el regne d'anglaterra catalunya es comprometia a lluitar per la causa del pretendent al tron espanyol carles d'\u00e0ustria amb l'ajuda militar d'anglaterra, i aquesta es comprometia a defensar les constitucions de catalunya fos quin fos el resultat de la guerra.\na l'octubre de 1705 les tropes de l'arxiduc carles van prendre barcelona, i la generalitat catalana i els consellers de barcelona van aclamar-lo com un alliberador. dies m\u00e9s tard, carles d'\u00e0ustria era proclamat leg\u00edtim rei i jurava respectar les constitucions de catalunya. poc despr\u00e9s se sumaven a l'aixecament contra felip v el regne de val\u00e8ncia, el regne d'arag\u00f3 i el regne de mallorques, de manera que tots els estats de la corona d'arag\u00f3 van jurar fidelitat a carles d'\u00e0ustria com a nou rei. la caiguda de barcelona provoc\u00e0 una rebel\u00b7li\u00f3 oberta al consell d'estat, i el 9 de novembre de 1705 portocarrero reun\u00ed al consell d'estat en ple. es present\u00e0 un memorial on reclamaven que es torn\u00e9s al govern per consells i que tot era culpa del nou sistema. l'esclat de la revolta a catalunya for\u00e7\u00e0 els enviats francesos a acudir als grans d'espanya, principalment al duc de medinaceli i al comte de frigliana, caps de l'oposici\u00f3. se'ls promet\u00e9 que es formaria un nou despacho, per\u00f2 aquests exigiren que no hi havia d'haver l'ambaixador franc\u00e8s, llevat que l'ambaixador espanyol particip\u00e9s en el govern franc\u00e8s amb llu\u00eds xiv a versalles. finalment tot plegat no prosper\u00e0 i es nomen\u00e0 al comte de frigliana perqu\u00e8 acompany\u00e9s al rei com amb el t\u00edtol de majordom major durant la campanya per reconquerir catalunya.l'abril de 1706 les tropes de felip v varen contraatacar i es dirigiren directament contra barcelona. varen envoltar la ciutat i iniciaren el setge de barcelona (1706) a fi de reconquerir-la i acabar amb el principal basti\u00f3 constitucionalista. per\u00f2 el 8 maig de 1706 es va albirar en l'horitz\u00f3 a la flota anglesa, fet que provoc\u00e0 l'aixecament del setge i la ca\u00f2tica fugida de les tropes borb\u00f2niques, que van deixar abandonats al camp davant de barcelona als ferits, els subministraments i tot el tren d'artilleria. orry fou destitu\u00eft i reclamat a versalles.\n\n\n=== legislaci\u00f3 ===\nreial decret 11-vii-1705: sobre la division en dos de la secretar\u00eda del despacho universal (nov. rec. not 1, tit. 6, lib. 3)\nreial decret 2-x-1706: les dues secretaries del consell d'estat es redueixen a una, mateixa sort que passarien les dues secretaries del consell de guerra. i finalment una sola secretaria comuna l'1 de maig de 1717.\n\n\n== nova planta: \u00abpor justo derecho de conquista\u00bb (1707-1709) ==\n\n\n=== la conquesta borb\u00f2nica d'arag\u00f3 i val\u00e8ncia ===\n\nderrotat l'ex\u00e8rcit borb\u00f2nic, les tropes austriacistes es llen\u00e7aren a l'ofensiva per conquerir madrid, ciutat que van prendre f\u00e0cilment al cap de pocs mesos, per\u00f2 de la qual van haver de retirar-se davant el rebuig de la poblaci\u00f3 i l'arribada de tropes franceses per refor\u00e7ar l'ex\u00e8rcit borb\u00f2nic. aquest va perseguir l'ex\u00e8rcit austriacista fins a derrotat-lo a la batalla d'almansa el 1707, fet que poc despr\u00e9s va permetre a les tropes borb\u00f2niques la conquesta i ocupaci\u00f3 militar del regne de val\u00e8ncia i el regne d'arag\u00f3. el 8 de maig la ciutat de val\u00e8ncia es rendeix a berwick i el 26 de maig el duc d'orleans entra a saragossa. el 29 de juny de 1707 felip v de castella emetia a madrid el decret que abolia els furs aragonesos i els furs valencians, acusant aquests regnes del delicte de rebel\u00b7li\u00f3 i apel\u00b7lant al just \u00abdret de conquesta\u00bb, quedant derogat el r\u00e8gim constitucional, el sistema legislatiu i les institucions d'autogovern, aix\u00ed com el dret privat i el dret p\u00fablic d'ambd\u00f3s estats de la corona d'arag\u00f3.\n\n\n=== abolici\u00f3 del r\u00e8gim constitucional d'arag\u00f3 i val\u00e8ncia ===\ndespr\u00e9s de la batalla d'almansa (25 d'abril de 1707) i la subseg\u00fcent conquesta borb\u00f2nica del regne de val\u00e8ncia i del regne d'arag\u00f3, al despacho es formen dues faccions: els radicals, encap\u00e7alats per michel-jean amelot, francisco ronquillo brice\u00f1o, el duc de veragua, el duc de san juan i, sobretot, melchor rafael de macanaz, que eren partidaris d'abolir els furs d'aquests territoris sense dilaci\u00f3 mitjan\u00e7ant reial decret; i els moderats, com el duc de medina sidonia, el comte de montellano i el comte de frigiliana, que veien m\u00e9s oport\u00fa no observar-los sense cap altra mesura particular. al final s'impos\u00e0 la tesi radical, redactant amelot i macanaz el decret d'abolici\u00f3 dels furs d'arag\u00f3 i de val\u00e8ncia, que derogava tot el sistema constitucional d'ambd\u00f3s regnes; aquest fou promulgat per felip v al palacio del buen retiro de madrid el 29 de juny de 1707 (reial decret de 29-vi-1707).\nl'abolici\u00f3 es justificava al\u00b7legant el delicte de \u00abrebel\u00b7li\u00f3\u00bb que haurien com\u00e8s en faltar al jurament de fidelitat al rei que se sumava al \u00abdret de conquesta\u00bb tal com diu expl\u00edcitament \u00abs'afegeix ara la del just dret de la conquesta que d'ells han fet \u00faltimament les meves armes amb el motiu de la seva rebel\u00b7li\u00f3\u00bb, i s'atorgava la sobirania absoluta per donar o treure lleis obviant expl\u00edcitament el r\u00e8gim pactista propi dels estats de la corona d'arag\u00f3 \u00abun dels principals atributs de la sobirania \u00e9s la imposici\u00f3 i derogaci\u00f3 de les lleis\u00bb. a totes aquestes justificacions, el drecret redactat per melchor rafael de macanaz assenyalava, a m\u00e9s, la seva voluntat de reduir tots els dominis del rei a les lleis de castella \u00abreduir tots els meus regnes d'espanya a la uniformitat d'unes mateixes lleis, usos, costums i tribunals, governant-se igualment tots per les lleis de castella tan lloables i plausibles en tot l'univers\u00bb. resolia finalment abolint i derogant totes les institucions d'autogovern i el mecanisme legislatiu basat en el pacte entre el regnum i el rex en les corts: \u00abhe jutjat convenientment abolir i derogar completament, com sens dubte dono per abolits i derogats, tots els referits furs, privilegis, pr\u00e0ctica i costum fins aqu\u00ed observades en els referits regnes d'arag\u00f3 i val\u00e8ncia\u00bb. d'aquesta manera quedaven abolits:\n\nal regne de val\u00e8ncia: corts valencianes, generalitat valenciana, governador general, batle general, just\u00edcia del regne de val\u00e8ncia, consell general, mestre racional, arxiu del regne de val\u00e8ncia, s\u00edndic del regne de val\u00e8ncia, jurats de la ciutat de val\u00e8ncia.al regne d'arag\u00f3: corts d'arag\u00f3, generalitat aragonesa, furs d'arag\u00f3, just\u00edcia d'arag\u00f3.\n\n\n=== la nova planta absolutista de val\u00e8ncia ===\nla segona part del reial decret de 29-vi-1707 establia com serien governats a partir d'aleshores ambd\u00f3s territoris. invocava, novament, la seva voluntat que tots els seus dominis \u00abes redueixin a les lleis de castella, i a l'\u00fas, pr\u00e0ctica i forma de govern que es t\u00e9 i ha tingut en ella i en els seus tribunals sense cap difer\u00e8ncia\u00bb. l'abolici\u00f3 dels furs significava tamb\u00e9 que quedaven abolides les jurisdiccions pr\u00f2pies dels valencians i els aragonesos, quedant abolits els privilegis d'estrangeria dels dos estats de la corona d'arag\u00f3. el fet de perdre la pr\u00f2pia jurisdicci\u00f3 era presentat en el decret no com una p\u00e8rdua, sin\u00f3 com un avantatge assenyalant que a partir d'aquell moment \u00abpodent obtenir per aquesta ra\u00f3 els meus fidel\u00edssims vassalls els castellans oficis i c\u00e0rrecs a arag\u00f3 i val\u00e8ncia, de la mateixa manera que els aragonesos i valencians han de poder d'ara endavant gaudir-los a castella sense cap distinci\u00f3\u00bb.\naquesta disposici\u00f3 era expl\u00edcitament presentada com una recompensa als seus s\u00fabdits castellans per haver-li estat fidels \u00abfacilitant jo per aquest mitj\u00e0 als castellans motius perqu\u00e8 acreditin de nou els efectes de la meva gratitud, dispensant en ells els majors premis, i gr\u00e0cies tan merescudes de la seva experimentada i copel\u00b7lada fidelitat\u00bb, i interpretava que pels aragonesos i valencians tamb\u00e9 seria un avantatge. a la pr\u00e0ctica per\u00f2, all\u00f2 que succe\u00ed fou que els castellans, que tenien una majoria demogr\u00e0fica notable respecte de valencians i aragonesos, passaren a ocupar llocs de responsabilitat a arag\u00f3 i a val\u00e8ncia. finalment el decret establia que a partir d'aleshores els regnes d'arag\u00f3 i val\u00e8ncia s'haurien de governar amb unes institucions estructurades que \u00abes governin i manegin en tot i per tot com les dues cancelleries de valladolid i granada, observant literalment les mateixes regalies, lleis, pr\u00e0ctica, ordenances i costums que es guarden en aquestes, sense la menor distinci\u00f3 i difer\u00e8ncia en res\u00bb.\nl'agost del 1707 es form\u00e0 la cancelleria de val\u00e8ncia tal com havia disposat el reial decret de 29-vi-1707, que despr\u00e9s seria complementat per la reial c\u00e8dula de 7-x-1707, seguint l'estructura de les cancelleries de valladolid i de granada. durant aquest per\u00edode melchor rafael de macanaz fou nomenat jutge de confiscacions i tingu\u00e9 confrontacions amb l'arquebisbe de val\u00e8ncia arran de les regalies. el sistema imposat a val\u00e8ncia fracass\u00e0 per les friccions amb el capit\u00e0 general de val\u00e8ncia, i pel reial decret d'11-vi-1716 la cancelleria de val\u00e8ncia fou redu\u00efda a nivell de reial audi\u00e8ncia tenint la mateixa planta que la reial audi\u00e8ncia d'arag\u00f3. com a \u00f2rgan de govern qued\u00e0 presidida i subordinada al capit\u00e0 general de val\u00e8ncia i com a \u00f2rgan de just\u00edcia territorial estava presidida pel regent i subordinada a les resolucions del consell de castella. com a \u00f2rgan de just\u00edcia estava constitu\u00efda per tres sales -dos per assumptes civils i una per criminals-, amb 4 o\u00efdors a la sala del civil, 5 o\u00efdors a la sala criminal, i un fiscal que posteriorment fou ampliat a 2. al passar a tenir el mateix ordenament jur\u00eddic tant civil com criminal que els castellans, aquests deixaren d'esser estrangers a val\u00e8ncia i els funcionaris comen\u00e7aren a esser nomenats des de madrid. la llengua de l'administraci\u00f3 pass\u00e0 a esser el castell\u00e0, quedant-ne postergat el valenci\u00e0.\n\nreial audi\u00e8ncia de val\u00e8ncia\ninstituci\u00f3: reial decret de 29-vi-1707 / reial c\u00e8dula de 7-x-1707 / reial decret d'11-vi-1716\npresid\u00e8ncia: capit\u00e0 general de val\u00e8ncia, i en afers estrictament judicials el regent.\nfuncions: com a \u00f2rgan de govern subordinada al capit\u00e0 general de val\u00e8ncia; com a \u00f2rgan de just\u00edcia territorial subordinada al consell de castella.\ncomposici\u00f3: 1 regent, 4 o\u00efdors per als afers civils -en una sala, ampliada despr\u00e9s a dos - i 5 o\u00efdors per als criminals -una sala-, 1 fiscal. posteriorment es cre\u00e0 una segon fiscalia.\n\n\n=== uniformisme imperfecte: privilegis per a botiflers i concordats ===\nl'\u00fanica salvedat de les disposicions del reial decret de 7-vi-1707 fou la que atenyia a la jurisdicci\u00f3 eclesi\u00e0stica, per b\u00e9 que s'especificava que aquesta salvedat era fruit no de la seva voluntat del monarca sin\u00f3 perqu\u00e8 es podia abolir \u00aben conseq\u00fc\u00e8ncia de les conc\u00f2rdies ajustades amb la seu apost\u00f2lica\u00bb. aquestes salvedats de la jurisdicci\u00f3 eclesi\u00e0stica foren especificades en la reial c\u00e8dula de 7-ix-1707. per\u00f2 l'abolici\u00f3 de tot el sistema foral aixec\u00e0 pol\u00e8mica entre els mateixos aragonesos i valencians que havien estat lleials a felip v. aquests adre\u00e7aren consultes i peticions respecte a si els privilegis de qu\u00e8 gaudien havien quedat, o no, tamb\u00e9 abolits. el mes seg\u00fcent, per mitj\u00e0 del reial decret de 29-vii-1707, felip v clarific\u00e0 que es mantenien els furs i privilegis d'aquells que li havien estat fidels i bons vassalls, no volent que \u00aben ningun caso puede haberse entendido con raxon fuese mi real \u00e1nimo notar, ni castigar como delinq\u00fcentes \u00e1 los que conozco por leales : pero para que mas claramente conste de esta distincion, no solo declaro, que la mayor parte de la nobleza, y otros buenos vassallos del estado general, y muchos pueblos enteros han conservado en ambos reynos pura \u00e9 indemne su fidelidad\u00bb. reconeixent la seva lleialtat, \u00abtambien les concedo la manutencions de todos sus privilegios, esenciones, franquezas y libertades concedidas por los se\u00f1ores reyes mis antecesores, o por otro justo t\u00edtulo adquiridas, de que mandar\u00e9 expedir nuevas confirmaciones \u00e1 favor de los referidos lugares, casas, familias y personas, de cuya fidelidad estoy enterad\u00bb. per\u00f2 recordava que els privilegis nom\u00e9s es mantenien per a particulars i municipis fidels, perqu\u00e8 aix\u00f2 no afectava al nou sistema de govern d'ambos regnes recordant, novament, que \u00aby porque mi real intencion es, que todo el continente de espa\u00f1a se gobierne por unas mismas leyes\u00bb. aquest uniformisme asim\u00e8tric s'acab\u00e0 de sancionar el 1708, quan amb per la reial resoluci\u00f3 de 5-xi-1708 felip v resolgu\u00e9s el manteniment dels furs alfonsins, una legislaci\u00f3 aragonesa vigent al regne de val\u00e8ncia i que afectava a municipis fundats de quinze ve\u00efns.\n\n\n=== annexi\u00f3 d'arag\u00f3 i val\u00e8ncia al consell de castella ===\nsi ja pel reial decret de 9-vi-1707 estaven abolits i derogats tot el sistema pol\u00edtic, legislatiu, jur\u00eddic i \u00e0dhuc social d'arag\u00f3 i val\u00e8ncia, i passaven a ser governats per les lleis de castella, esdevenint a partir d'aleshores una jurisdicci\u00f3 castellana, l'annexi\u00f3 definitiva es don\u00e0 pel reial decret de 15-vii-1707, pel qual s'abolia i es derogava el consell d'arag\u00f3, i totes les disposicions d'arag\u00f3 i val\u00e8ncia passaven a estar sota la jurisdicci\u00f3 i a ser governats pel consell de castella. l'impuls definitiu vingu\u00e9, novament, de la m\u00e0 de melchor rafael de macanaz, que argument\u00e0 que ja no era necessari el consell d'arag\u00f3.\n\n\n=== legislaci\u00f3 ===\nreial decret de 29-vi-1707: derogaci\u00f3n de los fueros de arag\u00f3n y valencia; y su reduccion \u00e1 las leyes y gobierno de castilla (nov. rec. l.iii, t.iii, l.i)\nreial decret de 15-vii-1707: agregaci\u00f3n al consejo y c\u00e1mara de castilla de todos los negocios correspondientes al consejo extinguido de arag\u00f3n (nov. rec. l.iv, t.v, l.ix)\nauto de 25-vii-1707: todos los negocios, que corrian por el consejo de aragon, se goviernen por el consejo, i camara.  (nov. rec. lib ii, tit. iv, a.lxvi)\nreial decret de 29-vii-1707: subsistencia de los fueros y privilegios de los buenos vasallos de arag\u00f3n y valencia, y gobierno de estos reynos uniforme al de castilla (nov. rec. l.v, t.iii, l.ii)\nreial c\u00e8dula de 7-ix-1707: gobierno de las audiencias de aragon y valencia conforme al de las chanciller\u00edas de valladolid y granada; y conservaci\u00f3n de las jurisdiccions eclesi\u00e1sticas y secular en los dos reynos. (nov. rec. l.v, t.vii, l.i)\nreial resoluci\u00f3 de 5-xi-1708: observancia de los fueros alfonsinos (aragoneses) en el reyno de valencia respectivos \u00e1 la jurisdiccion de los lugares que se fundaron de quince vecinos (nov. rec. l.v, t.iii, l.iii)\nreial decret d'11-vi-1716: reduccion de la chanciller\u00eda de valencia \u00e1 audiencia conforme \u00e1 la de aragon; y conclusion de los pleytos en ella, con reserva de los recursos de segunda suplicacion al consejo (nov. rec. l.v, t.viii, l.i)\n\n\n== la crisi borb\u00f2nica de 1709 ==\nel 1709, amb fran\u00e7a esgotada per la guerra, llu\u00eds xiv inici\u00e0 converses de pau amb els aliats a la confer\u00e8ncia de geertruidenberg, pressionant al seu net perqu\u00e8 abdiqu\u00e9s en favor de carles d'\u00e0ustria, per\u00f2 la princesa dels ursins es convert\u00ed en un obstacle per a la consecuci\u00f3 d'un tractat al pretendre que se li assign\u00e9s un territori als pa\u00efsos baixos espanyols sota la seva sobirania, condici\u00f3 que la rep\u00fablica de les prov\u00edncies unides (holanda) es neg\u00e0 a acceptar, frustrant la pau. l'ambaixador franc\u00e8s amelot fou retirat, les relacions entre felip v i el seu avi llu\u00eds xiv quedaren estroncades, i les tropes franceses es retiraren de la pen\u00ednsula. aix\u00f2 impuls\u00e0 l'ex\u00e8rcit austriacista a llan\u00e7ar una nova ofensiva el 1710, alliberant el regne d'arag\u00f3 de l'ocupaci\u00f3 borb\u00f2nica i restablint els furs aragonesos. l'ofensiva culmin\u00e0 amb l'ocupaci\u00f3, una altra vegada, de madrid, per\u00f2 novament arribaren refor\u00e7os i les tropes austriacistes s'hagueren de retirar.\n\n\n=== reconquesta borb\u00f2nica d'arag\u00f3 el 1711 ===\nla contraofensiva borb\u00f2nica de 1710 aconsegu\u00ed la rendici\u00f3 de les tropes expedicion\u00e0ries brit\u00e0niques al setge de brihuega i, malgrat que la resta de l'ex\u00e8rcit austriacista feu fugir les tropes borb\u00f2niques a la batalla de villaviciosa, aquest continu\u00e0 la seva retirada cap al principat de catalunya per a aprovisionar-se. l'ex\u00e8rcit borb\u00f2nic torn\u00e0 a ocupar el regne d'arag\u00f3 i pel reial decret de 3-iv-1711 felip v promulg\u00e0 com hauria de governar-se a partir d'aleshores el territori malgrat que les circumst\u00e0ncies b\u00e8l\u00b7liques for\u00e7aven a qualificar el nou disseny d'inter\u00ed. havent abolit els furs el 1707, el reial decret de 3-iv-1711 ja no hi torn\u00e0 a fer esment i establ\u00ed l'estructura de la reial audi\u00e8ncia d'arag\u00f3.\n\n\n=== la nova planta absolutista d'arag\u00f3 ===\namb la reconquesta borb\u00f2nica del regne d'arag\u00f3 (1711), aquest entr\u00e0 de ple en la via de la uniformitat castellana, per\u00f2 s'introdu\u00ed un canvi significatiu en el reial decret de 3-iv-1711 respecte al que s'estableix el 1707 en el reial decret de 9-vi-1707 i la reial c\u00e8dula de 7-x-1707, doncs ara la planta ja no seria com la de les cancelleries de valladolid o granada, sin\u00f3 que esdevindria una simple reial audi\u00e8ncia. aquesta es compondria d'un regent i dues sales: una civil amb quatre magistrats, i una altra de criminal amb cinc magistrats, aix\u00ed com dos fiscals, un per cada sala. un altre del canvis significatius fou que el dret civil aragon\u00e8s quedava restablert \u2014tot i que per la p\u00e8rdua de les corts ja fou impossible renovar-lo i adaptar-lo en el transcurs del temps\u2014 com a subsidiari, establint que serien consultades les normes municipals aragoneses \u00abs\u00f3lo en lo tocante a los contratos, dependencias y casos en que no interviniere con cualquiera de mis vasallos\u00bb, establint doncs que de manera general \u00abha de juzgar la expresada sala de lo civil seg\u00fan las leyes de castilla\u00bb. en la sala del criminal la situaci\u00f3 continu\u00e0 com el 1707 sense cap mena de salvedat, reafermant-se que \u00abse fallar\u00edan las sentencias seg\u00fan las leyes de castilla\u00bb. tamb\u00e9 s'instaurava la figura del comandant general d'arag\u00f3 \u2014denominat a partir de 1722 capit\u00e0 general\u2014, al c\u00e0rrec del qual estaria el \u00abgobierno militar, pol\u00edtico, econ\u00f3mico y gubernativo\u00bb. poc despr\u00e9s el reial decret de 14-ix-1711 augment\u00e0 una sala m\u00e9s del civil i l'endem\u00e0 la reial resoluci\u00f3 de 15-ix-1711 resolia sobre els conflictes de jurisdiccions que havien sorgit sobre les seves compet\u00e8ncies.\namb l'abolici\u00f3 dels furs el 1707 i la implantaci\u00f3 el 1711 del comandant general d'arag\u00f3 i la reial audi\u00e8ncia d'arag\u00f3, la monarquia espanyola havia aconseguit la implantaci\u00f3 d'un govern absolut en un regne que ja des del segle xvi s'havia mostrat desafiant a la intromissi\u00f3 reial en la seva sobirania, a red\u00f3s de les figures del just\u00edcia d'arag\u00f3 i la generalitat aragonesa. l'abolici\u00f3 de les dues institucions anava parella a l'assumpci\u00f3 de tota la sobirania per part del monarca; les facultats judicials, legislatives i administratives s'havien perdut pel regne d'arag\u00f3. la castellanitzaci\u00f3 no fou tant traum\u00e0tica com en els altres territoris de la corona d'arag\u00f3 a l'haver esdevingut ja el castell\u00e0 llengua de l'administraci\u00f3 durant el segle anterior; pel que fa a les places, i com en casos de val\u00e8ncia, i els futurs de catalunya i mallorca, es reservaren places pels \u00abnaturales\u00bb, per\u00f2, com tamb\u00e9 succe\u00ed en els altres territoris, les places de regent i fiscal de l'audi\u00e8ncia foren ocupades per castellans.\n\nreial audi\u00e8ncia d'arag\u00f3\ninstituci\u00f3: reial decret de 29-vi-1707 / reial decret de 29-vii-1707 / reial decret de 3-iv-1711 / reial decret de 14-ix-1711 / reial resoluci\u00f3 de 15-ix-1711\npresid\u00e8ncia: presidida pel capit\u00e0 general d'arag\u00f3, mentre que afers estrictament judicials pel regent.\nfuncions: com a \u00f2rgan de govern, subordinada al capit\u00e0 general d'arag\u00f3; com a \u00f2rgan de just\u00edcia territorial, subordinada al consell de castella.\ncomposici\u00f3: 1 regent, 4 o\u00efdors per als afers civils \u2014en una sala, ampliada a dues el 1711\u2014 i 5 o\u00efdors per als criminals \u2014una sala\u2014, 1 fiscal. es reservaren places pels naturales aragonesos, per\u00f2 els c\u00e0rrecs de regent i fiscal estigueren vetats als aragonesos i foren ocupats per castellans. el 1742 se suprim\u00ed una pla\u00e7a d'o\u00efdor a la sala del crim i es cre\u00e0 una segon fiscalia.\nlegislaci\u00f3 aplicada: a la sala del crim es dictarien les sent\u00e8ncies segons les lleis de castella. a la sala civil, com a norma general, les lleis de castella, per b\u00e9 que com a subsidiari es consultaria el dret civil aragon\u00e8s nom\u00e9s pel que fa a contractes i depend\u00e8ncies.\n\n\n=== legislaci\u00f3 ===\nreial decret de 29-vi-1707: derogaci\u00f3n de los fueros de arag\u00f3n y valencia; y su reduccion \u00e1 las leyes y gobierno de castilla (nov. rec. l.iii, t.iii, l.i))\nreial decret de 29-vii-1707: subsistencia de los fueros y privilegios de los buenos vasallos de arag\u00f3n y valencia, y gobierno de estos reynos uniforme al de castilla (nov. rec. l.v, t.iii, l.ii)\nreial decret de 3-iv-1711: establecimiento d'un gobierno en aragon; y planta interina de su real audiencia en zaragoza (nov. rec. l.v, t.vii, l.ii)\nreial decret de 14-ix-1711: aumento d'una sala civil en la audiencia de aragon; y formacion de esta segun la planta de sevilla (nov. rec. l.v, t.vii, l.iii)\nreial resoluci\u00f3 de 15-ix-1711: declaracion de dudas acerca de la planta de la audiencia de aragon establecida por las leyes precedentes (nov. rec. l.v, t.vii, l.iv)\n\n\n== el tractats d'utrecht i la fi de la guerra a europa ==\n\na finals del 1711 la posici\u00f3 militar dels austriacistes a la monarquia d'espanya estava molt debilitada, tenint nom\u00e9s el control del principat de catalunya i el regne de mallorca, mentre el regne d'arag\u00f3 i el regne de val\u00e8ncia havien estat ocupats militarment. en aquest context es produ\u00ed un canvi en l'escenari pol\u00edtic internacional en esdevenir el rei carles d'\u00e0ustria emperador del sacre imperi germ\u00e0nic de resultes de la mort del seu germ\u00e0 i hereu josep. les pot\u00e8ncies de la gran alian\u00e7a de la haia iniciaren a utrecht converses de pau amb llu\u00eds xiv de fran\u00e7a per tal arribar a una pau general a europa. el regne d'anglaterra arrib\u00e0 a una pau per separat amb felip v quan aquest renunci\u00e0 al tron de fran\u00e7a (article 2n), entreg\u00e0 a anglaterra el penyal de gibraltar (article 10\u00e8) i l'illa de menorca (article 11\u00e8), i conced\u00ed llic\u00e8ncies comercials a am\u00e8rica (article 12\u00e8) als anglesos. a canvi, aquests van cedir davant felip v, i el 13 de juliol de 1713 van signar la pau violant el tractat de g\u00e8nova que havien firmat el 1705 amb catalunya. felip v es va comprometre en l'article 13\u00e8 del tractat d'utrecht a aprovar una amnistia als catalans i donar-los els mateixos drets i privilegis que els castellans, fet que significava una abolici\u00f3 de facto de les constitucions de catalunya i la imposici\u00f3 de les lleis de castella a catalunya, tal com ja havia fet anteriorment als regnes d'arag\u00f3 i val\u00e8ncia. la casa d'\u00e0ustria, havent estat abandonada per tots els aliats, es vei\u00e9 for\u00e7ada a buscar tamb\u00e9 la pau. el 6 de mar\u00e7 de 1714 es firmava el tractat de rastatt, una pau per separat entre el sacre imperi i fran\u00e7a, en virtut del qual aquesta reconeixia a la casa d'\u00e0ustria la possessi\u00f3 dels territoris que havia conquerit a la dominaci\u00f3 borb\u00f2nica, i que per tant deixaven de ser possessions de la monarquia d'espanya per a convertir-se en dominis del sacre imperi. amb una monarquia d'espanya encap\u00e7alada per felip v, que es demostrar\u00e0 totalment incapa\u00e7 de prendre per si sol la ciutat de barcelona, qualsevol temptativa de recuperar totes les possessions perdudes militarment fora de la pen\u00ednsula ib\u00e8rica \u2014regne de sic\u00edlia, regne de n\u00e0pols, regne de sardenya i c\u00f2rsega, ducat de mil\u00e0, marquesat de finale, presidis de toscana i flandes\u2014 era irrealitzable.\n\n\n== nova planta: \u00abhabiendo pacificado mis armas\u00bb (1714-1715) ==\n\n\n=== la conquesta borb\u00f2nica de catalunya i mallorca ===\n\ndavant les not\u00edcies de l'abandonament angl\u00e8s, es va convocar a barcelona el 30 de juny de 1713 una junta de bra\u00e7os per deliberar si catalunya havia de sotmetre's a felip v o prosseguir la guerra en solitari. el 6 de juliol la junta de bra\u00e7os prengu\u00e9 la decisi\u00f3 de continuar la guerra en solitari i els comissionats dels bra\u00e7os generals la van lliurar als diputats de la generalitat catalana perqu\u00e8 la publiquessin. aquests, contraris a la proclamaci\u00f3, dilataren l'entrada en vigor legal de l'edicte tres dies. en la sisena inst\u00e0ncia presentada pels bra\u00e7os generals davant els diputats de la generalitat, se'ls recordava que era el seu deure la \u00abconservaci\u00f3 de les llibertats, privilegis i prerrogatives dels catalans, que els nostres antecessors a costa de sang gloriosament abocada van aconseguir, i nosaltres hem aix\u00ed mateix mantenir\u00bb. finalment, a les sis del mat\u00ed del 9 de juliol de 1713 a barcelona es feia p\u00fablica la proclamaci\u00f3 p\u00fablica de guerra del principat de catalunya contra felip v i contra fran\u00e7a.\nproclamada p\u00fablicament la declaraci\u00f3 de guerra, l'endem\u00e0 es va publicar un ban per llevar efectius per l'ex\u00e8rcit de catalunya, que va arribar a mobilitzar 10.000 homes i del qual en fou escollit pel c\u00e0rrec de general comandant el tinent mariscal antoni de villarroel i pel\u00e1ez. aix\u00ed mateix el 22 de juliol, tal com era de precepte, es va procedir a la renovaci\u00f3 dels diputats de la generalitat de catalunya per al trienni 1713-1716, resultant sortejats els m\u00e9s proclius a la guerra. tamb\u00e9 es va procedir al nomenament dels ambaixadors de catalunya destinats a les cancelleries europees de viena, londres, i la haia a fi d'endegar la guerra diplom\u00e0tica; aix\u00ed mateix, i per a contrarestar la propaganda borb\u00f2nica, es varen publicar diversos opuscles explicant la posici\u00f3 de catalunya i, recordant l'abolici\u00f3 dels furs del regne d'arag\u00f3 i del regne de val\u00e8ncia, afirmant que tamb\u00e9 es lluitava per la corona d'arag\u00f3 i per la llibertat de tota la monarquia d'espanya. per\u00f2 la retirada de les tropes angleses havia deixat catalunya sense protecci\u00f3 i el 25 de juliol de 1713 les tropes borb\u00f2niques ja arribaren davant les muralles de barcelona on exigiren la rendici\u00f3 de la ciutat, que fou rebutjada el mateix dia. durant els primers mesos la ciutat fou bloquejada davant l'estrat\u00e8gia de resist\u00e8ncia passiva dissenyada per les autoritats municipals, fet que canvi\u00e0 el 30 de novembre de 1713 quan es produ\u00ed la nova extracci\u00f3 dels sis magistrats municipals per al per\u00edode de 1713-1714, resultant rafael casanova extret nou conseller en cap de barcelona. el govern de casanova marc\u00e0 un canvi radical amb l'anterior govern, exigint a villarroel que immediatament llanc\u00e9s atacs continus cada nit contra el cord\u00f3 de bloqueig per a desgastar les tropes borb\u00f2niques, mentre es feien els preparatius per obrir el front de guerra a l'exterior de barcelona, fet que s'aconsegu\u00ed el gener del 1714. el mes seg\u00fcent la generalitat de catalunya transfer\u00ed les compet\u00e8ncies militars als consellers de barcelona, de manera que rafael casanova esdevingu\u00e9 la m\u00e0xima autoritat pol\u00edtica i militar de catalunya.\n\nla primavera del 1714 es firm\u00e0 el tractat de rastatt, una pau per separat entre fran\u00e7a i el sacre imperi germ\u00e0nic, fet que augment\u00e0 encara m\u00e9s les esperances de vict\u00f2ria dels catalans interpretant que les tropes franceses s'haurien de retirar del setge de barcelona, debilitant encara m\u00e9s les posicions borb\u00f2niques. per\u00f2 davant la imminent fallida financera, felip v implor\u00e0 al seu avi llu\u00eds xiv que li envi\u00e9s m\u00e9s tropes, i el juliol del 1714 20.000 soldats francesos, amb tot el tren d'artilleria franc\u00e8s, comandants pel duc de berwick s'afegiren al setge de barcelona mentre l'armada naval francesa bloquejava la bocana del port i iniciava l'asf\u00edxia de la ciutat. malgrat els intents desesperats per resistir, finalment a les 4:30h de l'11 de setembre de 1714 les tropes franceses iniciaren l'assalt final contra barcelona. despr\u00e9s de diverses hores de combats s'inici\u00e0 una suspensi\u00f3 d'armes i durant 24 hores s'estigu\u00e9 negociant la capitulaci\u00f3, que finalment fou acordada el 12 de setembre a la tarda; totes les inst\u00e0ncies presentades a fi de mantenir els furs catalans i els furs mallorquins havien estat rebutjades per berwick i tan sols es conced\u00ed la vida i la llibertat dels assetjats. el 13 de setembre de 1714 barcelona era ocupada per les tropes franceses. mentrestant, felip de ferran i de sacirera, ambaixador catal\u00e0 a la haia, estava euf\u00f2ric, doncs despr\u00e9s de la mort de la reina anna s'havia entrevistat amb el nou rei de la gran bretanya, l'alemany jordi i, que de cam\u00ed a londres s'havia comprom\u00e8s a alliberar barcelona, havent ja el secretari de la reg\u00e8ncia joseph addison ordenat a l'almirall james wishart la concentraci\u00f3 de l'armada brit\u00e0nica al port de ma\u00f3. era el 18 de setembre i encara no sabia de la caiguda de barcelona: el compte enrere per salvar barcelona, i amb ella les llibertats de catalunya, havia finalitzat tan sols feia sis dies.\n\n\n=== abolici\u00f3 del r\u00e8gim constitucional de catalunya i mallorca ===\nel 15 de setembre el consell de cent de barcelona va quedar abolit, essent tancants i segellats els seus arxius, escrivanies i arques de dip\u00f2sit. l'endem\u00e0, 16 de setembre de 1714, l'intendent filipista jos\u00e9 pati\u00f1o llegia a la seva seu el decret d'abolici\u00f3 de la generalitat catalana, procedint de la mateixa manera que en el cas del consell de cent de barcelona, i quedant derogades totes les institucions d'autogovern catalanes. poc despr\u00e9s els exemplars de les constitucions de catalunya eren requisats i cremats i tot el sistema constitucional es donava per abolit, iniciant-se un per\u00edode d'ocupaci\u00f3 militar sota l'administraci\u00f3 del capit\u00e0 general borb\u00f2nic de catalunya, a l'espera que el consell de castella resolgu\u00e9s qu\u00e8 fer amb el nou territori conquerit. finalment, l'11 de juliol de 1715 el regne de mallorca fou ocupat per les tropes borb\u00f2niques i, com en els anteriors casos del regne d'arag\u00f3, del regne de val\u00e8ncia i del principat de catalunya, totes les seues institucions d'autogovern foren abolides. queia aix\u00ed sota el domini de felip v l'\u00faltim estat de la corona d'arag\u00f3 i amb ell el darrer basti\u00f3 del sistema constitucional que s'havia resistit a l'absolutisme borb\u00f2nic.\nal principat de catalunya: generalitat catalana, constitucions de catalunya, corts catalanes, batllia general de catalunya, vegueries, reial audi\u00e8ncia de catalunya (1493-1716),\nal regne de mallorca: gran i general consell.\n\n\n=== el govern d'ocupaci\u00f3 ===\nel mariscal de fran\u00e7a duc de berwick, dotat per felip v d'\u00e0mplies facultats militars i pol\u00edtiques com a general\u00edssim dels ex\u00e8rcits de les dues corones a catalunya, esdevingu\u00e9 el primer capit\u00e0 general de catalunya. estant barcelona sota ocupaci\u00f3 militar des del dia 13 de setembre de 1714, catalunya pass\u00e0 a ser tractada \u00abcom si no tingu\u00e9s cap govern\u00bb. berwick emet\u00e9 un decret el 15 de setembre del 1714 pel qual instaurava la real junta superior de justicia y govierno del principado de cathalu\u00f1a, encarregada de l'administraci\u00f3 de govern i de just\u00edcia a catalunya. aquesta junta estigu\u00e9 en actiu fins a primers d'abril del 1716, essent dissolta al constituir-se, d'acord amb el decret de nova planta, la reial audi\u00e8ncia del principat de catalunya. en el per\u00edode, i pel que fa a mat\u00e8ries governatives, la junta estigu\u00e9 totalment subordinada al governador i capit\u00e0 general de l'ex\u00e8rcit, tenint tan sols funcions consultives o assessores d'aquell. despr\u00e9s de berwick, el seg\u00fcent capit\u00e0 general fou el marqu\u00e8s de castel-rodrigo, que arrib\u00e0 a catalunya amb despatx oficial on el rei li especificava que \u00aben la pr\u00e0ctica d'aquest c\u00e0rrec estareu a all\u00f2 que jo declari en les ordres que us dirigir\u00e9\u00bb. entre tant, el consell de castella estava debatent qu\u00e8 fer amb catalunya i escoltant els informes presentats per l'intendent general de l'ex\u00e8rcit borb\u00f2nic jos\u00e9 pati\u00f1o i pel botifler francesc ametller i perer, enemic radical de pati\u00f1o i ben relacionat amb el capit\u00e0 general castel-rodrigo. finalment el consell de castella dictamin\u00e0 la formaci\u00f3 d'una simple reial audi\u00e8ncia presidida pel capit\u00e0 general militar, en lloc d'una chanciller\u00eda com les de valladolid o granada, que estaven presidides per un lletrat i tenien espec\u00edfiques facultats de govern.\n\n\n=== la nova planta absolutista de mallorca ===\nel 28 de novembre de 1715 es va sancionar el reial decret de 28-xi-1715 que fou comunicat per reial c\u00e8dula de 16-iii-1716, pel qual s'establia la reial audi\u00e8ncia de mallorca. a mallorca tamb\u00e9 qued\u00e0 abolit el dret p\u00fablic per\u00f2 no el dret privat mallorqu\u00ed. l'audi\u00e8ncia de mallorca fou causa de diverses dificultats d'implantaci\u00f3, havent-se d'emetre diverses reials resolucions amb posterioritat. per la recaptaci\u00f3 fiscal s'establ\u00ed un superintendent (reial decret de 6-xi-1717).\n\nreial audi\u00e8ncia de mallorca\ninstituci\u00f3: reial decret de 28-xi-1715 / reial c\u00e8dula de 16-iii-1716 / reial decret de 9-x-1716 / reial resoluci\u00f3 d'11-xii-1717 / reial resoluci\u00f3 de 20-xii-1717 / reial resoluci\u00f3 de 6-ix-1718\npresid\u00e8ncia: presidida pel capit\u00e0 general de mallorca; en els afers estrictament judicials, ho era pel regent.\nfuncions:\ncomposici\u00f3: un regent, cinc o\u00efdors per als afers civils i criminals \u2014en una sala\u2014, un fiscal i un algutzir major, i era presidida per la primera autoritat militar.\n\n\n=== la nova planta absolutista de catalunya ===\nel 16 de gener de 1716 es va publicar el reial decret de 16-i-1716 que establia el nou sistema de govern absolutista, establint la nova planta de la reial audi\u00e8ncia del principat de catalunya seguint el model castell\u00e0. el dret civil catal\u00e0, el dret penal i el processal \u2014m\u00e9s severs els catalans que els castellans\u2014 quedaren restablerts per defecte en no pronunciar-se sobre aquests en el reial decret de 16-i-1716 i establir en l'article 42 que quedaven com a subsidiaris: \u00aben tot all\u00f2 que no estigui en els cap\u00edtols precedents d'aquest decret, s'observen les constitucions que abans hi havia a catalunya; entenent-se que s\u00f3n de nou establertes per aquest decret, i que tenen la mateixa for\u00e7a i vigor que l'individual manat per ell\u00bb. havent estat abolit el dret p\u00fablic, la reial audi\u00e8ncia quedava presidida pel capit\u00e0 general de catalunya, recolzat en aquells moments pel major ex\u00e8rcit que mai hi havia hagut a catalunya; el capit\u00e0 general recollia les atribucions dels antics virreis. en el govern local tamb\u00e9 s'aplicaren les lleis castellanes, quedant abolides les tradicionals vegueries, que foren substitu\u00efdes per dotze corregiments al capdavant dels quals hi havia un corregidor escollit pel rei, i es prohibia el sometent. per defecte, es mantingu\u00e9 el consolat de mar i la jurisdicci\u00f3 que aquest exercia. el catal\u00e0 fou substitu\u00eft pel castell\u00e0, que des de llavors passava a ser oficial i obligatori a l'administraci\u00f3 i a la judicatura.\nreial audi\u00e8ncia del principat de catalunya\ninstituci\u00f3: reial decret de 16-i-1716\npresid\u00e8ncia: presidida pel capit\u00e0 general de catalunya; en els afers estrictament judicials, ho era pel regent.\nfuncions: \u00f2rgan de just\u00edcia territorial subordinat a les resolucions del consell de castella i \u00f2rgan de govern subordinat a nivell te\u00f2ric al capit\u00e0 general de catalunya, per\u00f2 amb qui governa a trav\u00e9s de l'assoliment del reial acord, formant una bicef\u00e0lia que originar\u00e0 conflictes competencials.\ncomposici\u00f3: 1 regent, 10 o\u00efdors per als afers civils \u2014en dues sales\u2014 i 5 per als criminals \u2014una sala\u2014, 2 fiscals i 1 algutzir major.\n\n\n=== legislaci\u00f3 ===\nreial decret de 28-xi-1715: establecimiento y planta de la real audiencia de mallorca (nov. rec. l.v, t.x, l.i)\nreial decret de 9-x-1715 comunicat per reial c\u00e8dula de 16-i-1716: establecimiento y nueva planta de la real audiencia de catalu\u00f1a (nov. rec. l.v, t.ix, l.i) (quart decret que afectava nom\u00e9s a catalunya es va dictar el 9-x-1715, despatxat per reial c\u00e8dula amb data de 16 gener de 1716)\nreial decret de 9-x-1716: observancia en la audiencia de mallorca del ceremonial de la de aragon en los asientos y despachos (nov. rec. l.v, t.x, l.ii)\nreial decret de 6-xi-1717: instrucciones sobre el conocimiento del superintendente de mallorca con inhibicion de la real audiencia; y casos en que esta debe conocer (nov. rec. l.v, t.x, l.iii)\nreial resoluci\u00f3 d'11-xii-1717: declaracion de dudas acerca de los dispuesto sobre la nueva planta de la audiencia de mallorca (nov. rec. l.v, t.x, l.iv)\nreial resoluci\u00f3 de 20-xii-1717: declaracion de otras dudas acerca de los dispuesto sobre la nueva planta de la audiencia de mallorca (nov. rec. l.v, t.x, l.v)\nreial resoluci\u00f3 de 6-ix-1718: nuevos puntos resueltos respectivos \u00e1 la planta de la audiencia de mallorca. (nov. rec. l.v, t.x, l.v)\n\n\n== supremacia del reial i suprem consell de castella ==\n\nel mateix consell de castella ja havia denunciat durant el primer any de mandat de felip v les accions que des del despacho es feien per desprestigiar els consells, tot pretenent \u00abdesautorizar los consejos y tribunales para que nunca el nuevo rey se governase por ellos\u00bb. els magistrats castellans li varen recordar el reial decret de 24-ii-1701 en qu\u00e8 felip v s'havia comprom\u00e8s a governar amb els consells i n'invocaren un de m\u00e9s antic i contundent, el reial decret 24-i-1642, on felip iv havia ordenat als consells que l'assessoressin encara que fos contrari al seu gust. i tampoc no s'estigueren de recordar-li com abans del reial decret de 24-ii-1701 ja li havien advertit que \u00abcontener la propensi\u00f3n a la liberalidad de la soberan\u00eda en los conzeles y l\u00edmites de la raz\u00f3n, los pr\u00edncipes antiguos de espa\u00f1a libraban las mercedes con consejo de ministros y prelados, de quienes confiaban sus aciertos\u00bb, quedant a l'arbitri del monarca nom\u00e9s all\u00f2 relacionat amb la \u00abutilidad p\u00fablica\u00bb.amb l'annexi\u00f3 dels estats de la corona d'arag\u00f3 a la jurisdicci\u00f3 del consell de castella pel reial decret 15-vii-1707, aquest augment\u00e0 immediatament i ampli\u00e0 el seu \u00e0mbit territorial de compet\u00e8ncia, convertint-se tamb\u00e9 en \u00f2rgan de centralitzaci\u00f3 pol\u00edtica de la nova dinastia. ratificant en el seu paper d'\u00f2rgan essencial de govern interior de la monarquia, el consell de castella fou l'escenari de lluita entre els partidaris i els enemics de la reforma. el 1708, de resultes d'una expulsi\u00f3 ordenada pel consell de castella sense consulta pr\u00e8via al monarca, felip v exig\u00ed una clarificaci\u00f3, que li fou donada en un llarg informe on s'exposava tamb\u00e9 l'origen i progressos de la instituci\u00f3. posteriorment melchor rafael de macanaz refut\u00e0 l'informe del consell de castella punt per punt. respecte del punt essencial sobre la pretesa identitat sobirana del consell amb el monarca, macanaz sostenia que el consell ni tenia capacitat per atribuir-se actes de sobirania, ni la seva jurisdicci\u00f3 era ordin\u00e0ria i suprema com la del monarca, sin\u00f3 que tot el contrari, era derivada, delegada i dependent d'aquest. la sobirania, eix central de la refutaci\u00f3, no es podia compartir i tan sols corresponia al monarca.el 10 de novembre de 1713, orry i macanaz intentaren donar un cop definitiu al consell de castella. felip v sancion\u00e0 el reial decret de 10-xi-1713, conjuntament amb una regla i pr\u00e0ctica de funcionament que disposava la nova planta del consell de castella. el reial decret de 10-xi-1713 modificava substancialment la seva estructura quedant suprimit el c\u00e0rrec de president, abolint-se la cambra del consell, creant-hi un fiscal general i dos advocats generals que supervisarien l'activitat del consell, i modificant-hi les sales. el consell quedaria dividit en 5 sales presidides per 5 presidents i 24 consellers togats, 1 fiscal general, 2 advocats generals i 2 substituts de fiscal, a part d'un nombre indeterminat de relators, escrivans, advocats, procuradors i altres bur\u00f2crates necessaris per al funcionament de la instituci\u00f3.\nla primera sala \u2014el consell plenari\u2014 la formarien els 5 presidents, els 24 consellers, el fiscal general, els 2 advocats generals i un secretari; a aquesta se li encomanava la protecci\u00f3 de les regalies de la corona contra l'esgl\u00e9sia, el coneixement dels recursos i apel\u00b7lacions procedents de les reials audi\u00e8ncies territorials, aix\u00ed com els judicis de mil y quinientas, les causes contra els grans d'espanya i primers ministres, els plets de lesa majestat i les relacions amb la santa seu apost\u00f2lica en all\u00f2 pol\u00edtic. la segona \u2014sala de govern\u2014 la formarien els mateixos 5 presidents, 6 consellers, el fiscal general, els 2 advocats generals i 4 secretaris que entrarien per torn al llarg de la setmana conforme a les mat\u00e8ries negociades; se li encomanarien l'ordre p\u00fablic, obres p\u00fabliques, comer\u00e7 i assumptes de gr\u00e0cia i d'altres compet\u00e8ncies que abans tractava l'extinta cambra. la tercera \u2014sala de just\u00edcia\u2014 la formarien 2 presidents, 9 consellers, 1 dels advocats generals i un secretari; se li encomanarien les compet\u00e8ncies jurisdiccionals. la quarta \u2014sala de prov\u00edncia\u2014 tenia la mateixa composici\u00f3 que la tercera i se li encomanarien totes les apel\u00b7lacions i recursos en les mat\u00e8ries civils dels alcaldes de casa i cort. la cinquena \u2014sala del criminal\u2014 la formarien 3 presidents, els 18 consellers de les sales de just\u00edcia i prov\u00edncia, el fiscal general, els 2 advocats generals i 1 secretari; se li encomanarien totes les causes criminals que vinguessin d'apel\u00b7laci\u00f3.pel reial decret 23-xii-1713 les corts van ser centralitzades i es va dividir a espanya en 21 prov\u00edncies i intendencies, i seguidament se sancion\u00e0 el reial decret 27-iv-1714 sobre la nova planta del consell de guerra. finalment el reial decret 10-xi-1714 don\u00e0 carta de naturalesa a les secretaries d'estat i al despacho, que finalment era institucionalitzat oficialment com a \u00f2rgan de govern de la monarquia. per aquesta normativa el consell d'estat fou privat de totes les seves funcions. per\u00f2 l'oposici\u00f3 interna fou forta i finalment el 1715 felip v fou for\u00e7at a donar marxa enrere i derogar els reials decrets. el 9 juny 1715 s'al\u00b7leg\u00e0 que la nova planta havia originat confusi\u00f3, i amb l'auto de 9-vi-1715 es restablia la planta del reial i suprem consell de castella, que es convert\u00ed en l'\u00f2rgan superior de la monarquia absoluta borb\u00f2nica, a manera de consell de govern. el president de castella esdevingu\u00e9 la segona magistratura m\u00e9s important de tota la monarquia, tan sols per darrere del monarca absolut. fins als temps de carles iii, el c\u00e0rrec fou vitalici i presidia les corts espanyoles \u00faniques.\nel 1721, i a proposta del capit\u00e0 general de val\u00e8ncia, es propos\u00e0 que el sistema de corregidors militaritzats s'apliqu\u00e9s a castella. la resposta del consell de castella fou dur\u00edssima i comission\u00e0 als seus fiscals perqu\u00e8 informessin negativament. el 17 de setembre de 1721 el projecte fou abandonat, evidenciant-se novament que la jurisdicci\u00f3 del consell de castella era infranquejable i, en paraules de jean-pierre didieu (2005:498), esdevinguda sagrada per a la classe pol\u00edtica.\n\n\n=== legislaci\u00f3 ===\nreial decret 10-xi-1713: nueva planta del consejo de castilla, compuesta de cinco salas\nreial decret 23-xii-1713\nreial decret 27-iv-1714: [nueva planta del consejo de guerra]\nreial decret 10-xi-1714: nueva planta de las secretar\u00edas del despacho; y establecimiento d'un consejo de gabinete, y un intendente universal de hacienda\nreial c\u00e8dula de 4-viii-1715: s'anul\u00b7l\u00e0 el reial decret 10-xi-1713 pel que fa a hisenda\nreial decret de 9-vi-1715: restituci\u00f3n de la c\u00e1mara de castilla (nov. rec. l.iv, t.iv, l.iv)\nauto de 9-vi-1715: reducese el consejo \u00e0 su antigua planta, con algunas declaraciones en el n\u00famero de ministros, i forma de su despacho (nov. rec. lib ii, tit. iv, a.lxxi)\nreial decret de 22-vi-1715 nueva planta de la sala de corte y sus ministros\nreial decret 2-iv-1717: divisi\u00f3n del despacho universal en tres secretar\u00edas; y asignacion de negocios \u00e1 cada una.\n\n\n== nova planta absolutista a la resta dels dominis del monarca borb\u00f2nic ==\nels regnes castellans d'\u00edndies tamb\u00e9 varen ser afectats per les reformes. els tres primers decrets (1717 i 1718) van crear el virregnat de nova granada, passen a abolir la encomienda i es modifica l'organitzaci\u00f3 interna dels virregnats, governacions i capitanies generals. el 1719 es reforma el consell d'\u00edndies, que veu redu\u00efda la seva actuaci\u00f3 al que judicial, i suposa, de fet, la quasi abolici\u00f3 de les lleis d'\u00edndies: amb l'aplicaci\u00f3 preferent del dret com\u00fa castell\u00e0, l'efecte de la desaparici\u00f3 dels privilegis jur\u00eddics dels indis en la societat virregnal \u00e9s molt perjudicial per a aquestes comunitats, ara indefenses davant la pressi\u00f3 dels criolls. encara que no relacionat amb els decrets de nova planta sin\u00f3 per la p\u00e8rdua de calat del riu guadalquivir, el 1707 es trasllad\u00e0 la casa de la contractaci\u00f3 d'\u00edndies i l'exclusivitat del comer\u00e7 d'\u00edndies a cadis en detriment de sevilla, exclusivitat que es mantingu\u00e9 fins al 1778, encara que la desaparici\u00f3 del dret d'estrangeria permet als comerciants de qualsevol proced\u00e8ncia espanyola a realitzar expedicions comercials pr\u00f2pies a am\u00e8rica sense depend\u00e8ncia de cap asentador castell\u00e0. a sardenya hi havia la carta de logu.\n\n\n=== legislaci\u00f3 ===\n1717: supressi\u00f3 del consell d'it\u00e0lia\nreial decret de 24-xi-1717: [nueva planta de la real audiencia del reyno de zerde\u00f1a]\nreial c\u00e8dula de 16-ii-1719: [sobre la nueva planta de la real audiencia de cerde\u00f1a]\n\n\n== sota la nova planta: la monarquia absoluta borb\u00f2nica ==\ndes de l'entronitzaci\u00f3 de felip v, el seu avi i els enviats francesos havien maldat per liquidar tot el r\u00e8gim polisinodial de la monarquia espanyola. els consells, base fonamental de la governaci\u00f3 i l'administraci\u00f3 durant el regnat de la casa d'\u00e0ustria, havien estat sotmesos a un radical proc\u00e9s de transformaci\u00f3, essent abolits o b\u00e9 marginats. pel que fa als consells tem\u00e0tics, el consell d'estat conserv\u00e0 una exist\u00e8ncia te\u00f2rica, per b\u00e9 que tan sols reun\u00ed a consellers d'una manera honor\u00edfica. no estigu\u00e9 subjecte a reforma, per\u00f2 en no convocar-lo se sentenci\u00e0 el seu declivi, donant-se llargs per\u00edodes en els que el consell d'estat no realitz\u00e0 absolutament res, i tota la pol\u00edtica internacional recaigu\u00e9 en la secretaria d'estat. el consell de guerra qued\u00e0 redu\u00eft a la funci\u00f3 d'administraci\u00f3 de just\u00edcia, passant totes les seves compet\u00e8ncies a la secretaria de guerra. el consell d'hisenda es perd\u00e9 en favor de la secretaria d'hisenda, i qued\u00e0 com a remanent el consell d'inquisici\u00f3. dels consells territorials, el consell de flandes fou abolit el 1702, el consell d'arag\u00f3 el 1707, i el consell d'it\u00e0lia ho seria el 1717. en el cas dels consells de flandes i d'it\u00e0lia, la derogaci\u00f3 vingu\u00e9 donada per la p\u00e8rdua del sengles territoris durant la guerra, mentre que el consell d'arag\u00f3 ho havia estat pel \u00abdret de conquesta\u00bb i les seves compet\u00e8ncies havien estat traspassades al consell de castella. el consell de castella havia estat renovat en un 25% el 1706, durant una operaci\u00f3 de neteja que expuls\u00e0 al proclius a l'arxiduc carles d'\u00e0ustria. a partir del 1707 havia expandit la seva jurisdicci\u00f3 sobre l'extinta corona d'arag\u00f3. cap dels altres consells tingu\u00e9 la import\u00e0ncia pol\u00edtica que assol\u00ed el consell de castella. en el nou estatus absolutista de la nova planta els secretaris de despatx amb funcions executives i sotmesos a l'\u00fanica supervisi\u00f3 del monarca esdevingueren l'eix central de govern. els per\u00edodes d'incapacitat mental que afectaren al mateix felip v i al seu fill ferran vii. el segle xviii i els inicis del xix esdevindran doncs el darrer per\u00edode de la hist\u00f2ria caracteritzat pel govern en sistema de consells, adquirint protagonisme personatges com campomanes o jovellanos, fiscals d'aquests organisme al servei del despotisme il\u00b7lustrat de carles iii i carles iv, que donaran la mesura que el consell de castella seguia essent el centre de poder de la monarquia espanyola. per contra a navarra s'hi mantingueren les corts pr\u00f2pies. a partir d'aleshores els representants dels antics estats de la corona d'arag\u00f3 es reuniran en unes corts \u00faniques i comunes a tota espanya, excepte navarra. les reunions celebrades en el segle xviii, com corts generals del regne, nom\u00e9s es van fer per fer les peticions que el rei desitjava i per jurar l'hereu del regne. fou abolida tota la legislaci\u00f3 constitucional aprovada en pactum a les corts, i aquestes deixaren d'\u00e9sser l'\u00f2rgan legislatiu de l'estat; a partir d'aleshores la legislaci\u00f3 i el dret foren creats nom\u00e9s a trav\u00e9s de reials ordres i reial decrets, desapareixent a poc a poc les pragm\u00e0tiques sancions. desapareix el privilegi d'estrangeria -imposada en el decret aragon\u00e8s-, que impedia, per exemple, que un castell\u00e0 ocup\u00e9s un c\u00e0rrec a arag\u00f3, o que un aragon\u00e8s ho fes a castella.\n\n\n=== nova planta: imposici\u00f3 d'un model pol\u00edtic ===\namb aquests decrets es comen\u00e7\u00e0 a configurar definitivament l'estat espanyol tal com el coneixem avui, com un estat unitari tant a efectes pol\u00edtics com administratius, ja que fins a eixe moment espanya nom\u00e9s era un conjunt de diversos pa\u00efsos en els quals, des dels reis cat\u00f2lics, regnava el mateix monarca. el seg\u00fcent moment i definitiu seria a la d\u00e8cada de 1830, amb la creaci\u00f3 de l'estat naci\u00f3 espanyol pel liberalisme centralista. l'estat espanyol es va organitzar en prov\u00edncies governades per un capit\u00e0 general i una audi\u00e8ncia, que es van encarregar de l'administraci\u00f3. per l'administraci\u00f3 econ\u00f2mica i financera es van establir les intend\u00e8ncies provincials, seguint el model franc\u00e8s, comportant l'aparici\u00f3 de la figura dels intendents. pel govern central es van crear les secretaries d'estat, origen dels actuals ministeris, que eren ocupades per funcionaris designats pel rei. el sistema de consells dels reis habsburgs fou abolit, excepte el consejo de castilla, que centralitz\u00e0 el poder i on la corona d'arag\u00f3 en conjunt tingu\u00e9 menys representaci\u00f3 que gal\u00edcia, ast\u00faries i navarra per separat. es crearen tamb\u00e9 unes corts \u00faniques per a tot el territori, amb seu a madrid. aquestes corts remarcaven la unitat i el centralisme per\u00f2 no tenien poder davant el poder absolut del rei borb\u00f3. aquests decrets prenen fran\u00e7a com a model pol\u00edtic i alhora estableixen que aquests territoris passaran a ser regits segons les lleis i els costums de castella; s\u00f3n conseq\u00fc\u00e8ncia de la visi\u00f3 absolutista i centralista del monarca, prenent com a motiu el c\u00e0stig a la corona d'arag\u00f3 pel seu suport a l'arxiduc carles d'\u00e0ustria. finalment, el r\u00e8gim pol\u00edtic-administratiu de la vall d'aran, pel que aquest territori no va ser incorporat a cap dels nous corregimientos en qu\u00e8 es va dividir el principat de catalunya.\n\nimplementaci\u00f3 de l'absolutisme borb\u00f2nic a la monarquia d'espanyacentralitzaci\u00f3 pol\u00edtica: assegurar el poder suprem del monarca borb\u00f2nic per sobre de l'aristocr\u00e0cia.\nsotmetiment de l'esgl\u00e9sia i la inquisici\u00f3 als interessos del monarca.\nuniformitzaci\u00f3 territorial i jur\u00eddica: sotmetre a tots els seus s\u00fabdits a un mateix ordenament jur\u00eddic. unificar els continguts del dret p\u00fablic i del dret privat, \u00e9s a dir, crear un corpus jur\u00eddic com\u00fa: aix\u00f2 significa l'abolici\u00f3 dels furs i constitucions propis de cada territori, excepte feta del pa\u00eds basc i navarra que els mantindran com a premi a la seva fidelitat a felip v. homogene\u00eftzar els estaments socials en tots els territoris: els estaments diferenciats propis de cada territori s\u00f3n igualats per a constituir els tres estaments \u00fanics espanyols. eliminar l'estatus d'estrangeria: aix\u00f2 significa la \u00abcreaci\u00f3\u00bb d'una sola nacionalitat jur\u00eddica espanyola que no distingeix entre castellans, aragonesos, valencians, mallorquins, catalans i sards. unificar les formes de govern en tots els territoris.criteris d'aplicaci\u00f3crear noves institucions de govern que responguin a aquesta nova organitzaci\u00f3: aix\u00f2 significa la decad\u00e8ncia del govern per consells -r\u00e8gim polisinodial- i l'aparaci\u00f3 del govern per ministres.\ncreaci\u00f3 d'organismes paral\u00b7lels de poder. el despacho substitu\u00ed el consell d'estat i posteriorment es crearen les altres secretaries. la tresoreria major de guerra era un organisme paral\u00b7lel a la tresoreria general, a la que an\u00e0 substituint.\nmantenir les divisions, institucions i noms tradicionals. d'aquesta manera, per exemple, encara que el consell d'\u00edndies mantingui el seu nom, aquest passar\u00e0 a ser de fet \u00fanicament un tribunal suprem per als plets d'\u00edndies quan les lleis d'\u00edndies entrin en conflicte amb el dret com\u00fa castell\u00e0, mentre que la majoria de les seves funcions anteriors passen a ser responsabilitat de la secretaria d'estat d'\u00edndies.\nrealitzar els menys canvis legislatius possibles. per aix\u00f2 es reformen fonamentalment les reials audi\u00e8ncies i s'adopta el fuero juzgo i les siete partidas com a base, de manera que el dret castell\u00e0 passa a ser el dret com\u00fa espanyol.una vegada aplicada aquesta s\u00e8rie de decrets els territoris de la corona d'arag\u00f3 queden unificats jur\u00eddica i estructuralment a la corona de castella. aix\u00f2 supos\u00e0: \n\nla desaparici\u00f3 dels antics regnes (excepte el de navarra) i el naixement de les prov\u00edncies a la pen\u00ednsula i la generalitzaci\u00f3 i la reorganitzaci\u00f3 interna dels virregnats, governacions i capitanies generals a am\u00e8rica.\ntamb\u00e9 el govern i la hisenda del regne quedaren unificats (llevat de les excepcions que felip v va voler mantenir per bascos, navarresos i aranesos).\nque el consell de castella (nom\u00e9s \u00abde castella\u00bb al nom) passa a assumir totes les tasques de govern (excepte a navarra) i, amb el temps, ser\u00e0 origen del consell de secretaris (de ministres). la resta de consells veuen redu\u00efda la seva tasca a aspectes judicials i se'ls treuen les atribucions governatives en benefici de les secretaries d'estat.\noficialment, la creaci\u00f3 d'unes noves corts espanyoles seguint el model representatiu de castella, a les quals se sumen com a representants minoritaris els d'arag\u00f3, val\u00e8ncia, catalunya i mallorca.\nl'aplicaci\u00f3 d'un sol dret com\u00fa per a tots els s\u00fabdits amb la conseg\u00fcent anul\u00b7laci\u00f3 d'usos i costums i de drets particulars (sempre que entrin en conflicte amb la legislaci\u00f3 comuna) i la unificaci\u00f3 del dret processal a l'\u00fas castell\u00e0.\nl'aplicaci\u00f3 d'una sola llengua administrativa, el castell\u00e0, amb la conseg\u00fcent anul\u00b7laci\u00f3 de les lleng\u00fces pr\u00f2pies usades fins aleshores. aquesta mesura t\u00e9 excepcions en algunes institucions locals catalanes i valencianes (per exemple, el tribunal de les aig\u00fces de val\u00e8ncia) i en la sala de biscaia de la reial cancelleria de valladolid.\n\n\n=== nova planta: imposici\u00f3 d'una llengua ===\nel decret de nova planta imposa que a la reial audi\u00e8ncia de catalunya, l'\u00fanica instituci\u00f3 de govern i de just\u00edcia, exclusivament s'hi utilitzaria com a llengua el castell\u00e0, prohibint d'aquesta manera l'\u00fas de la llengua catalana a la m\u00e0xima instituci\u00f3 de catalunya: \u00ables causes a la real audi\u00e8ncia se substanciaran en llengua castellana\u00bb. instrucci\u00f3 secreta redactada per l'abad de vivanco, secretari del consejo de castilla, adre\u00e7ada als corregidors de catalunya: \u00abposar\u00e0 els m\u00e9s grans esfor\u00e7os per a introduir la llengua castellana, amb la finalitat de donar les provid\u00e8ncies m\u00e9s temperades, i dissimulades perqu\u00e8 s'aconsegueixi l'efecte sense que es notin els esfor\u00e7os.\u00bb les cinc universitats catalanes havien estat suprimides com una mesura de c\u00e0stig, perqu\u00e8 la demanda d'universitats de proximitat era molt forta i tot allunyament un c\u00e0stig durament sentit, i es va crear la nova universitat de cervera.\npati\u00f1o fou un dels que va aconsellar el monarca sobre la q\u00fcesti\u00f3 abans de decretar la nova planta:  (\u00e9s a dir: \u00ab\u2026amb la \u00fanica difer\u00e8ncia que, aix\u00ed com abans totes les actuacions judicials es feien en llengua catalana, d'ara endavant s'escrigui en idioma castell\u00e0, o en llat\u00ed, tal com ja ho fa la real junta, i aix\u00ed s'aconseguir\u00e0 que ho entengui qualsevol jutge espanyol sense haver d'estudiar les estranyeses de la llengua d'aquest pa\u00eds\u2026\u00bb)\naltres parers eren fins i tot m\u00e9s extremistes, com el del foraster bisbe de sogorb que ras i curt recomanava prohibir l'\u00fas social de la llengua catalana:\n\n (que en catal\u00e0 seria: \u00ab\u2026s'apliquin les lleis de castella, en all\u00f2 civil i en all\u00f2 criminal, mentre sa magestat no les faci universals com sembla convenient, i arribem a aquella m\u00e0xima tan necess\u00e0ria com impugnada d'\"un rei, una llei i una moneda\", a la que s'hi pot afegir \"i una llengua\", de manera que es podria prohibir l'\u00fas de cap altra que no sigui la castellana\u2026\u00bb)\n\n\n=== nova planta: institucions ===\n\nla nova planta de la reial audi\u00e8ncia d'arag\u00f3 fou establerta pel reial decret de 3 d'abril de 1711, la de catalunya a trav\u00e9s del reial decret de 16 d gener de 1716, la de mallorca mitjan\u00e7ant el reial decret de 28 de novembre de 1715, mentre que la inicial chancilleria de valencia consagrada en el decret de 29 de juny 1707, fou redu\u00efda a simple audiencia el 1716 per les friccions existents amb la capitania general.\n\nles que existien amb anterioritat\nreial audi\u00e8ncia i cancelleria de valladolid (1371).\nreial audi\u00e8ncia i cancelleria de granada (1505) -abans reial audi\u00e8ncia i cancelleria de ciudad real (1494)-.les altres reials audi\u00e8ncies sorgides posteriorment no estaven presidides per un canceller i no tenien compet\u00e8ncies de govern.\nreial audi\u00e8ncia de gal\u00edcia, creada a partir de la governaci\u00f3 de gal\u00edcia.\nreial audi\u00e8ncia de sevilla (1525).\nreial audi\u00e8ncia de can\u00e0ries (1526).\nreial audi\u00e8ncia d'ast\u00faries (1717).les que reberen nova planta\nreial audi\u00e8ncia d'arag\u00f3\nreial audi\u00e8ncia de val\u00e8ncia\nreial audi\u00e8ncia de mallorca\nreial audi\u00e8ncia del principat de catalunyacapitania general\nreial acord\n\n\n=== nova planta: la hisenda ===\nel sistema fiscal s'organitz\u00e0 sobre la base dels impostos de les rendes provincials, rendes generals sobre el tr\u00e0fic de mercaderies, monopoli del tabac, monopoli de la sal i gr\u00e0cies eclesi\u00e0stiques. per organitzar la recaptaci\u00f3 el territori fou dividit en 21 prov\u00edncies sota la responsabilitat d'un intendent, que esdevenia tamb\u00e9 el corregiment de la capital de prov\u00edncia, essent dependent de la secretaria d'estat i no del consell d'hisenda, que quedava definitivament marginat. s'aconseguia aix\u00ed tamb\u00e9 evitar la jurisdicci\u00f3 de la cambra de castella, que restablerta el 1715 tenia \u00e0mplia jurisdicci\u00f3 en mat\u00e8ria de contenci\u00f3s fiscal, i de les reials audi\u00e8ncies, antenes locals del consell de castella, que perdien aix\u00ed la compet\u00e8ncia de nomenar els corregidors de les capitals, perqu\u00e8 els intendents serien nomenats per la \u00abv\u00eda reservada\u00bb, \u00e9s a dir, per la secretaria de guerra o d'hisenda, segons la capital fos, o no, seu de capitania general.el tresor p\u00fablic pass\u00e0 a ser administrat per una superintend\u00e8ncia de l'ex\u00e8rcit. aquesta comen\u00e7\u00e0 a confiscar totes les propietats dels anteriors organisme de govern de catalunya, aix\u00ed com dels particulars que havien donar suport a la causa austr\u00edaca. posteriorment l'intendent jos\u00e9 pati\u00f1o va establir un nou impost, el cadastre, que gravava en funci\u00f3 de les propietats de cadasc\u00fa i tributaven els beneficis del treball, el comer\u00e7 i la ind\u00fastria.\n\n\n=== nova planta: inquisici\u00f3 ===\nles tesis gal\u00b7licanes sobre el poder limitat de la santa seu foren sostingudes per llu\u00eds xiv per assegurar la primacia de la corona i controlar en termes absoluts tant a l'esgl\u00e9sia com l'estat. ho estimant que aquella formava part d'aquest i que per tant havia d'estar sotmesa als dictats del monarca. aquestes tesis influ\u00efren decisivament en la instrumentalitzaci\u00f3 pol\u00edtica que l'absolutisme borb\u00f2nic feu de la inquisici\u00f3. aquest voluntat de control el sant ofici i sotmetre'ls al poder absolut del monarca ja es pos\u00e0 de manifest quan ja el 3 de novembre de 1704 es volgu\u00e9 imposar sobre l'autoritat de l'inquisidor ordenant que el froil\u00e1n d\u00edaz, que havia estat confessor de carles ii i li havia practicat diversos exorcismes, fos alliberat.\n\n\n== significaci\u00f3 dels decrets de nova planta ==\nl'aixecament dels estats de la corona d'arag\u00f3 entre el 1705 i el 1706 en favor del pretendent a la corona espanyola carles d'\u00e0ustria fou interpretada pel monarca borb\u00f2nic com un delicte de rebel\u00b7li\u00f3 contra el jurament de fidelitat que li havien prestat i li devien. pels estats de la corona d'arag\u00f3 l'aixecament es justificava per l'incompliment reial del pactum constitucional. els decrets de nova planta van tenir all\u00ed la finalitat de castigar els que s'havien alineat en contra del rei felip v de castella al\u00b7ludint al \u00abdret de conquesta\u00bb com se cita en aquells decrets. a partir d'aquell moment ambd\u00f3s regnes passaren a ser governats directament per una instituci\u00f3 estrangera, el consell de castella, en r\u00e8gim d'ocupaci\u00f3 militar sota l'administraci\u00f3 d'un capit\u00e0 general, i amb un ordenament jur\u00eddic i r\u00e8gim pol\u00edtic que ja no era el propi sin\u00f3 s'impos\u00e0 la uniformitat castellana. els funcionaris es van comen\u00e7ar a nomenar des de madrid, el valenci\u00e0 hi va ser prohibit com a llengua de l'administraci\u00f3, de l'ensenyament i de la predicaci\u00f3. a difer\u00e8ncia d'altres territoris de la corona d'arag\u00f3, en el cas valenci\u00e0, es va abolir fins i tot el dret civil. l'arag\u00f3 tamb\u00e9 va perdre les seues lleis, i la llengua, l'aragon\u00e8s, per b\u00e9 que aleshores ja es trobava en un avan\u00e7at proc\u00e9s d'assimilaci\u00f3 pel castell\u00e0. tot plegat supos\u00e0 la p\u00e8rdua de la capacitat legislativa i del control econ\u00f2mic, fiscal, judicial, duaner i monetari propi i la depend\u00e8ncia dels aparells pol\u00edtics castellans, a banda que s'impos\u00e0 l'autoritat reial, per damunt de la legal. s'implant\u00e0 una nova divisi\u00f3 administrativa en corregiments i els nomenaments passaren a ser potestat del monarca.\nels decrets de nova planta tingueren en com\u00fa la desaparici\u00f3 del que caracteritzava l'estructura de la corona d'arag\u00f3, primer, i la monarquia hisp\u00e0nica, despr\u00e9s, \u00e9s a dir, la monarquia composta: un rei regnant sobre diferents regnes, at\u00e8s que aquests regnes desaparegueren sotmesos a les institucions, lleis i autoritats d'un d'ells, el de castella, per b\u00e9 que no nominalment continuaren existint. amb els decrets de nova planta tamb\u00e9 desaparegu\u00e9 el que caracteritzava el sistema de relacions pol\u00edtiques: la sobirania compartida entre la monarquia i els estaments, exercida a trav\u00e9s de les corts i de l'aplicaci\u00f3 de les constitucions i privilegis, fins i tot en el cas del regne de mallorca, en qu\u00e8 el gran i general consell tenia compet\u00e8ncies pr\u00f2pies de les corts que aquest regne no tenia. els decrets de nova planta suposaren la mort jur\u00eddica dels territoris de la corona d'arag\u00f3 com a entitats amb personalitat pr\u00f2pia. en resum, com a resultat dels decrets, els antics regnes de la corona d'arag\u00f3, van perdre les seves institucions pol\u00edtiques i administratives tot i que, llevat val\u00e8ncia, van mantenir el seu dret privat propi. aquest uniformisme per\u00f2 fou imperfecte perqu\u00e8 a castella no s'impos\u00e0 el cadastre i a catalunya es mantingu\u00e9 l'exempci\u00f3 de quintes. les corts pr\u00f2pies van ser dissoltes i es va concedir a algunes poblacions el dret d'assistir a les corts castellanes, que es converteixen en corts comunes a tota espanya, excepte navarra, que va mantenir les seves corts reals fins a 1841. en 1709 van assistir a les corts representants d'arag\u00f3 i val\u00e8ncia, i a les de 1724, tamb\u00e9 van assistir representants de catalunya. es van modificar els mecanismes d'elecci\u00f3 dels governs municipals adaptant-los a les normes de castella. els municipis importants van passar a ser regits per un corregidor, i els cabildos locals per un regidor, que a arag\u00f3 van passar a ser hereditaris, de manera que, a finals del segle xviii gaireb\u00e9 tots els c\u00e0rrecs estaven ocupats per membres de la noblesa. els battles locals, que ajudaven els regidors, eren nomenats cada any per l'audi\u00e8ncia.\nles conseq\u00fc\u00e8ncies legals tingueren import\u00e0ncia fins i tot al segle xxi, quan en una sent\u00e8ncia del tribunal constitucional es remet\u00e9 als decrets per a justificar l'eliminaci\u00f3 de cap possibilitat d'establiment del dret civil valenci\u00e0.\n\n\n=== l'inici de l'estat naci\u00f3 espanyol ===\n\npartint del p\u00f2sit pol\u00edtic del comte-duc d'olivares i l'absolutisme d'en felip v, l'assimilaci\u00f3 de la corona d'arag\u00f3 per la corona castellana mitjan\u00e7ant els decrets de nova planta fou el primer pas en la creaci\u00f3 de l'estat naci\u00f3 espanyol. i com altres estats naci\u00f3 europeus en formaci\u00f3, tampoc fou sobre una base \u00e8tnica uniforme, sin\u00f3 mitjan\u00e7ant la imposici\u00f3 de les caracter\u00edstiques pol\u00edtiques i culturals de l'\u00e8tnia dominant, en aquest cas la castellana, sobre les de les altres \u00e8tnies, esdevingues minories nacionals a assimilar mitjan\u00e7ant pol\u00edtiques nacionalistes al llarg dels segles, a vegades molt agressives.\n\n\n== austriacisme persistent ==\nel 1719, en el marc de la guerra de la qu\u00e0druple alian\u00e7a, el coronel pere joan barcel\u00f3 i anguera \u00abel carrasquet\u00bb cabdell\u00e0 diverses partides de miquelets per intentar provocar un sollevament general a catalunya, per\u00f2 el 1725 es firm\u00e0 el tractat de viena que reconeixia l'statu quo d'utrecht i rastatt. malgrat aix\u00f2 la implicaci\u00f3 de felip v en la guerra de successi\u00f3 de pol\u00f2nia (1733-1738) degut als pactes de fam\u00edlia borb\u00f2nics desencaden\u00e0 les esperances dels austriacistes per a recuperar la \u00abllibertat de catalunya\u00bb i es public\u00e0 l'opuscle via fora els adormits. aquest \u00e9s una crida a la defensa de les llibertats arrabassades el 1714 i a la reclamaci\u00f3 dels territoris cedits a fran\u00e7a per la pau dels pirineus, i reivindica la creaci\u00f3 d'un domini catal\u00e0 que amb utilitat de l'europa pot reviure, o b\u00e9 la creaci\u00f3 d'una rep\u00fablica lliure de catalunya. el 1736, el \u00ab22\u00ba any de la nostra esclavitud\u00bb, sortia publicat un altre op\u00fascle titulat record de l'alian\u00e7a, un missatge dels catalans adre\u00e7at al rei jordi i d'anglaterra, desafeccionat, per\u00f2 encara aliat segons el pacte de g\u00e8nova de 1705, on es recorda a anglaterra l'alian\u00e7a pactada per la llibertat de catalunya i de tota la monarquia d'espanya, i demana que sigui reactualitzada i proposa com a alternativa la creaci\u00f3 d'una republica libera de cathalunya. incl\u00fas des de les mateixes files borb\u00f2niques, el 1760 els diputats representants de les capitals de l'extinta corona d'arag\u00f3 (saragossa, val\u00e8ncia, la ciutat de mallorca i barcelona) presentaren conjuntament la representaci\u00f3 de greuges (memorial de greuges) aprofitant les \u00faniques corts que va convocar carles iii d'espanya. el memorial contenia una den\u00fancia de diversos cr\u00edtiques a la pol\u00edtica borb\u00f2nica, sobretot al monopoli del poder pel consell de castella i els castellans a la corona d'arag\u00f3, i la impossibilitat dels s\u00fabdits d'aquesta d'accedir als c\u00e0rrecs de castella. per aix\u00f2 feien una defensa i exaltaci\u00f3 dels aspectes positius del sistema anterior a la nova planta i de la seva just\u00edcia, i reclamaven la igualtat de representaci\u00f3 entre els regnes, contra la discriminaci\u00f3 de la corona d'arag\u00f3. hi eren importants les refer\u00e8ncies a la discriminaci\u00f3 dels catalanoparlants i als inconvenients que els funcionaris castellans no sabessin el catal\u00e0. en contraposici\u00f3 a aquestes reivindicacions, en aquelles corts els representants de la capital hist\u00f2rica de castella, burgos, exigiren que els representants de la corona d'arag\u00f3 seguessin a la darrera fila, darrere de tots i separats dels de castella.\n\n\n== notes ==\n\n\n== refer\u00e8ncies ==\n\n\n== bibliografia ==\n\n\n== enlla\u00e7os externs ==\nen gu\u00e0rdia! 31 - l'ocupaci\u00f3 borb\u00f2nica (catal\u00e0)\nenciclopedia aragonesa. nueva planta, decretos de arxivat 2016-09-06 a wayback machine.\nsolicitud de la derogaci\u00f3n de los decretos de nueva planta por las cortes de arag\u00f3n, 1997\ns\u00e1nchez, ferran & palos, joan llu\u00eds: [\u00e0udio] la locura del soberano felipe v (castell\u00e0)"