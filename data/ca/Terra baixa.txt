"terra baixa \u00e9s una obra teatral del dramaturg i poeta \u00e0ngel guimer\u00e0, una de les m\u00e9s populars de totes les que escrigu\u00e9 i una de les m\u00e9s representades i tradu\u00efdes de la llengua catalana. tradu\u00efda a catorze idiomes diferents: castell\u00e0, angl\u00e8s, itali\u00e0, alemany, rus, suec, txec, hebreu, portugu\u00e8s, sicili\u00e0, serbi, neerland\u00e8s, jiddisch i esperanto, ha esdevingut tot un cl\u00e0ssic del repertori teatral catal\u00e0.quan escrigu\u00e9 aquesta obra, l'escriptor passava per una etapa de plantejament social de la seva creaci\u00f3 liter\u00e0ria, a m\u00e9s de les intrigues i passions amoroses que ja havia plantejat en una obra anterior seva, maria rosa, m\u00e9s corresponent al teatre rom\u00e0ntic. guimer\u00e0 segueix la l\u00ednia general dels moviments literaris del moment hist\u00f2ric en qu\u00e8 viu.\n\n\n== l'estrena ==\nterra baixa correspon a l'\u00e8poca de plenitud creativa d'\u00e0ngel guimer\u00e0. en ella, despr\u00e9s d'uns anys d'escriure obres de car\u00e0cter historicorom\u00e0ntic i d'acord amb els principis b\u00e0sics de la renaixen\u00e7a, dona entrada a plantejaments i solucions de car\u00e0cter realista i social. l'obra fou estrenada en versi\u00f3 castellana a madrid el 27 o 30 de novembre de 1896 al teatro espa\u00f1ol per la companyia guerrero-mendoza a partir de la traducci\u00f3 de jos\u00e9 de echegaray, a causa de la desconfian\u00e7a de guimer\u00e0 en les versions en castell\u00e0 de la seva pr\u00f2pia obra. el 13 i el 20 de novembre del 1896 foren dues dates que hauria pogut estrenar-se l'obra tierra baja, per\u00f2 s'ajorn\u00e0 per diferents raons: en la primera data, per una indisposici\u00f3 de la veu d'un actor, i en la segona, per la ren\u00fancia d'aquest mateix actor de representar el paper quan va deixar la companyia. tierra baja fou un \u00e8xit de p\u00fablic a la capital estatal, encara que la cr\u00edtica madrilenya la reb\u00e9 amb retic\u00e8ncia. tot i que en valoraren la capacitat de connectar amb el p\u00fablic, consideraven que els trets rom\u00e0ntics resultaven excessivament l\u00edrics. cal tenir present, per entendre aquestes afirmacions, que el realisme i el naturalisme ja s'havien imposat a la literatura espanyola, i que si es criticava era perqu\u00e8 es veia com una r\u00e8mora del passat. el dia de l'estrena de l'obra, guimer\u00e0 experiment\u00e0 un neguit que demostra el valor que donava a la cr\u00edtica de l'obra.\n\nl'estrena de l'obra en catal\u00e0 es feu esperar fins al 7 de febrer del 1897, al teatre principal de tortosa, a c\u00e0rrec de la companyia de teodor bonaplata. el mes anterior a aquesta estrena, s'edit\u00e0 el text original de l'obra. el 10 de maig d'aquell mateix any tamb\u00e9 es represent\u00e0 a barcelona, al teatre romea. la cr\u00edtica catalana fou m\u00e9s favorable, i apunt\u00e0 que era un gran encert per a l'obra el personatge del pastor manelic, interpretat per l'actor badalon\u00ed enric borr\u00e0s. tot i aix\u00f2, tamb\u00e9 es criticaren alguns aspectes com la figura d'en sebasti\u00e0 (el gran terratinent), o l'estructura. el 20 i 21 de febrer arrib\u00e0 l'obra en llengua castellana a l'illa de mallorca, al teatre principal de palma, on aconsegu\u00ed, aqu\u00ed tamb\u00e9, un \u00e8xit clamor\u00f3s. un any despr\u00e9s de la primera representaci\u00f3 a catalunya es va estrenar l'obra a alacant en castell\u00e0, on es va reafirmar l'\u00e8xit de p\u00fablic.\n\n\n== contextualitzaci\u00f3 ==\n\n\n=== pol\u00edtic ===\n\na final del segle xix, espanya visqu\u00e9 la restauraci\u00f3 borb\u00f2nica, que comen\u00e7\u00e0 en acabar-se la primera rep\u00fablica espanyola, l'any 1874, i acab\u00e0 amb el pronunciament del general mart\u00ednez-campos. aquest per\u00edode es caracteritz\u00e0 per una certa estabilitat institucional que impuls\u00e0 un model liberal de l'estat. la revoluci\u00f3 industrial vei\u00e9 el naixement de la classe obrera, que cre\u00e0 tot un seguit de moviments pol\u00edtics i socials coneguts amb el nom de moviment obrer.l'anarquisme s'havia apoderat dels moviments de revolta social de l'\u00e8poca, i a catalunya nasqu\u00e9, a m\u00e9s, el catalanisme pol\u00edtic, fruit del rebuig a les pol\u00edtiques centralistes uniformadores que estava implementant el nou estat liberal espanyol. el catalanisme creixent fou un moviment que avan\u00e7\u00e0 tant en l'\u00e0mbit pol\u00edtic, amb el naixement de partits pol\u00edtics com la lliga regionalista, com en l'\u00e0mbit ling\u00fc\u00edstic i literari, amb l'augment de l'\u00fas del catal\u00e0 en les obres liter\u00e0ries.europa visqu\u00e9 una \u00e8poca on els moviments nacionalistes prengueren for\u00e7a i aconseguiren modificar l'organitzaci\u00f3 territorial existent amb la creaci\u00f3 de nous estats com ara it\u00e0lia i alemanya. aquests moviments defensaven el dret dels pobles a decidir el seu propi govern, i propiciaren la davallada de grans imperis.\n\n\n=== teatral ===\n\nel teatre rom\u00e0ntic del segle xix conre\u00e0 un nou concepte que trencava amb les tres unitats dram\u00e0tiques (unitat de temps, d'acci\u00f3 i d'espai) preestablertes fins aleshores. permet\u00e9 que l'espai de temps fos indefinit, que hi hagu\u00e9s un canvi d'espais esc\u00e8nics i que diverses accions dram\u00e0tiques coexistissin en una mateixa escena. aquests nous m\u00e8todes s'acostaven als recursos utilitzats en la novel\u00b7la, fent un teatre m\u00e9s narratiu. tamb\u00e9 es comen\u00e7\u00e0 a permetre l'aparici\u00f3 de morts en l'espai esc\u00e8nic i la intervenci\u00f3 de diverses classes socials alhora a l'escenari.el teatre realista port\u00e0 m\u00e9s enll\u00e0 aquest trencament amb el teatre cl\u00e0ssic, i utilitz\u00e0 una tem\u00e0tica m\u00e9s propera a la societat amb temes com, per exemple, els problemes dom\u00e8stics de les classes emergents burgeses (adulteri, problemes econ\u00f2mics, etc.). tot i aquest apropament, continuaven vedats alguns aspectes de la realitat social.a final del segle xix, a catalunya comen\u00e7\u00e0 a difondre's amb grans dificultats el naturalisme. els autors naturalistes conrearen temes de la realitat quotidiana que el teatre realista havia vetat, com, per exemple, incorporar dins l'obra les classes m\u00e9s desfavorides de la societat. la classe obrera fou la classe social que s'adaptava millor a la concepci\u00f3 naturalista, que apostava per la dissecci\u00f3 objectiva de la realitat social, seguint una concepci\u00f3 cientifista i determinista, permetent la descripci\u00f3 de conflictes molt passionals que envoltaven aquesta classe social.\n\n\n== argument ==\nel tema principal de l'obra \u00e9s l'amor, per\u00f2 les influ\u00e8ncies realistes instiguen guimer\u00e0 a incloure altres temes com l'opressi\u00f3 que pot arribar a exercir un home sobre un grup de persones que es troben sota les seves ordres, sent treballadors seus, dins d'una societat conservadora. d'aquesta manera, l'autor fa una aproximaci\u00f3 a la realitat contempor\u00e0nia i als processos de canvi que patia la societat catalana, tot expressant la lluita entre dos mons irreconciliables. a partir d'aquest tema es desenvolupen, al llarg de l'obra, les reaccions dels personatges envers aquesta dominaci\u00f3 del caciquisme rural, i s'exalta la naturalesa davant la societat envilida pel progr\u00e9s. es divideix en tres actes, on cadascun equival a una part de la narraci\u00f3 cl\u00e0ssica: presentaci\u00f3 del conflicte, nus i desenlla\u00e7.en el primer acte hi ha la presentaci\u00f3 dels personatges, i s'intueix que en sebasti\u00e0 i la marta mantenen una relaci\u00f3 amorosa en secret. en sebasti\u00e0, tot i tenir propietats, t\u00e9 molts deutes, i per aix\u00f2 decideix casar-se amb una pubilla de bona fam\u00edlia. tanmateix, ning\u00fa no es vol casar amb ell, perqu\u00e8 tothom s'imagina que la marta \u00e9s la seva amant. per evitar que la gent pensi que festegen, decideix casar la marta amb un pastor que coneixia en tom\u00e0s, anomenat manelic. en tom\u00e0s, que no sap res de tota aquesta trama, parla amb en manelic, que s'enamora de la marta amb un amor pur, sense haver-la vista. en manelic baixa de la terra alta per casar-se amb la marta, tanmateix, ella no vol casar-s'hi perqu\u00e8 no l'estima. aquest matrimoni per conveni\u00e8ncia s'acaba duent a terme perqu\u00e8 en sebasti\u00e0 li ordena que es casi, tot i fer-li f\u00e0stic en manelic. quan ja s\u00f3n casats i tots dos s\u00f3n a casa, en manelic s'adona que la marta no l'estima.en el segon acte, en manelic es troba desubicat a la terra baixa perqu\u00e8 tots els pagesos del poble es riuen d'ell per ser un ignorant que no s'adona del muntatge creat per encobrir aquest roman\u00e7. la nuri \u00e9s l'\u00fanica persona que es fa amb en manelic, i aquesta relaci\u00f3 d'amistat fa que la marta vegi amb uns altres ulls en manelic. a mesura que transcorre l'acte, en manelic s'adona del muntatge del seu casament i, tot enfadat, decideix tornar a la terra alta. despr\u00e9s que la marta expliqui a en tom\u00e0s el seu passat i com va con\u00e8ixer en sebasti\u00e0, veu que en manelic vol deixar la terra baixa i decideix anar-se'n amb ell perqu\u00e8 s'adona que l'estima. tots dos volen fugir d'aquella terra que, segons en manelic, \u00e9s plena de boira i falsedat. en sebasti\u00e0 i el moss\u00e8n s'assabenten de les seves intencions, i decideixen interceptar-los, desterrant en manelic de la terra baixa, i enviant el perruca a denunciar-lo a la gu\u00e0rdia civil. tamb\u00e9 tanca la marta al mol\u00ed sota la vigil\u00e0ncia dels pagesos perdigons.\nel desenlla\u00e7 de l'obra arriba amb el tercer acte. en sebasti\u00e0 vol que vigilin en manelic perqu\u00e8 l'havia amena\u00e7at de mort. els perdigons s'adonen que no han fet b\u00e9 d'obeir el seu amo, per\u00f2 quan torna a apar\u00e8ixer en sebasti\u00e0, que reclama veure la marta, ning\u00fa no li planta cara. en aquell moment, arriba el moss\u00e8n i fa marxar en sebasti\u00e0 cap a casa perqu\u00e8 all\u00ed l'espera el pare de la seva promesa. quan en sebasti\u00e0 ha marxat, apareix la nuri, que reclama parlar amb la marta i fa fora tots els pagesos que hi ha al mol\u00ed. la nuri li diu que esperi el seu senyal, que ella l'ajudar\u00e0 a escapar a la terra alta amb en manelic. finalment, la marta sent la rialla, que \u00e9s el senyal que esperava, i decideix fugir, per\u00f2 \u00e9s interceptada per en sebasti\u00e0, que la renya. seguidament, apareix en manelic al mol\u00ed i s'enfronta amb en sebasti\u00e0 en una baralla a mort que guanya en manelic. \u00e9s en aquell punt que en manelic diu: \u00abhe mort el llop\u00bb. per acabar, els pagesos veuen el cad\u00e0ver d'en sebasti\u00e0 a terra, i la marta i en manelic fugen a la tranquil\u00b7la i pura terra alta.\n\n\n=== idea original de l'obra ===\nl'obra, que fou publicada per \u00e0ngel guimer\u00e0, es desvia parcialment de la idea original de l'autor, ja que en la idea original guimer\u00e0 tenia la intenci\u00f3 d'ofegar la marta en lloc de fer que en manelic se n'an\u00e9s a viure amb ella en pau a la terra alta, com en la versi\u00f3 publicada. segons una carta escrita pel mateix autor a l'actriu mar\u00eda guerrero on li explica breument l'argument de l'obra:\n\n\n== espai esc\u00e8nic ==\nel transcurs de l'obra terra baixa se situa en una plana extensa que rep el nom de terra baixa i alberga un petit poble disseminat, propietat d'un home, el sebasti\u00e0. l'espai esc\u00e8nic principal de l'obra de guimer\u00e0 se centra b\u00e0sicament en el mol\u00ed que hi ha al poble, excepte el casament, que transcorre a l'ermita. el mol\u00ed pren la forma segons l'\u00fas que en fan en els diversos moments de l'obra. en un principi, \u00e9s el lloc on el pare adoptiu de la marta i ella treballaven. amb la mort del pare adoptiu, el mol\u00ed es transforma en lloc de trobada nocturna entre en sebasti\u00e0 i la marta. a partir del casament de la marta amb en manelic, esdev\u00e9 la casa de la parella fins al final de l'obra, i durant el transcurs de tota l'obra ser\u00e0 el lloc de reuni\u00f3 dels pagesos del poble, on s'expliquen idees, experi\u00e8ncies, i an\u00e8cdotes, transformant-se aix\u00ed en una improvisada taverna.\n\n\n== simbologia de l'obra ==\n\n\n=== terra alta/terra baixa ===\nel llibre est\u00e0 marcat per una simbologia constant entre la terra alta i la terra baixa, en la qual es contraposa durant tota l'acci\u00f3 dram\u00e0tica de l'obra el conflicte entre aquests dos mons. aquests dos termes prenen, a m\u00e9s del significat geogr\u00e0fic denotatiu, un significat valoratiu contraposat. aquests dos mons s\u00f3n presentats com dos espais antag\u00f2nics, presentant la terra alta com el m\u00f3n id\u00edl\u00b7lic que es caracteritza per la puresa i la bondat, i la terra baixa, com el reflex d'una societat pagesa degradada per l'explotaci\u00f3 i el materialisme, que caracteritza els seus personatges com a malvats i mesquins. la relaci\u00f3 d'exclusi\u00f3 entre els dos espais es veu reflectida m\u00e9s enll\u00e0 de la simple comparaci\u00f3 f\u00edsica dels espais, arribant a estrats com, per exemple, la forma d'actuar o el llenguatge dels personatges dels seus respectius espais.la terra alta representa el pirineu, descrit com un lloc sense pecat i on la corrupci\u00f3 de la m\u00e0 de l'home no ha arribat, ja que \u00e9s un lloc verge, un lloc bo per naturalesa on viu en manelic i, per aquesta ra\u00f3, ell tindr\u00e0 les caracter\u00edstiques que tamb\u00e9 pertanyen a la terra alta. \u00e9s l'espai ut\u00f2pic, solitari, irreal i idoni que permet el compliment dels desitjos m\u00e9s pregons. l'altre espai antag\u00f2nic, la terra baixa, \u00e9s l'espai on transcorre la major part de l'obra, i el representa com el lloc on es concentra el mal del m\u00f3n, en el qual la corrupci\u00f3, el pecat i la mal\u00edcia de l'home conviuen en un mateix espai, per\u00f2 \u00e9s especialment marcat en els seus habitants. el lloc que representa la terra baixa \u00e9s la vila o la ciutat on succeeix tota la trama dram\u00e0tica de l'obra.el duro i la sang s\u00f3n la representaci\u00f3 dels dos sistemes antag\u00f2nics que regeixen aquell m\u00f3n, nom\u00e9s equilibrats per la llei de la propietat. el primer \u00e9s el s\u00edmbol de la llei de l'home propi de la terra baixa, i l'altre, la llei de la terra alta. per aquesta ra\u00f3, en el moment en qu\u00e8 la marta s'adona de l'amor amb en manelic, ha de sagnar per una ferida que es fa en una escena amb en manelic que inclou una certa viol\u00e8ncia. amb la sang de la ferida trenca el lligam amb en sebasti\u00e0 i el m\u00f3n de la terra baixa; \u00e9s un acte de purificaci\u00f3 que esborra el pecat i la culpa que l'atrapava.\n\n\n=== altres s\u00edmbols menors ===\nl'aigua \u00e9s un element present tant en l'anunci de l'arribada de la marta com en la primera vegada que en manelic veu la seva futura esposa. finalment, quan la marta i en manelic es corresponen en el seu amor, hi apareix altre cop l'aigua; la marta representa l'\u00abaigua amarganta\u00bb de la mar (el lloc d'origen d'on prov\u00e9) que s'ajunta amb la neu pura de les muntanyes representada per en manelic. \u00e9s l'aigua que calma la set, per\u00f2 que deixa un regust amarg que rep l'aigua purificadora del manelic que ve a redimir-la.\n\nles paraules \u00abfera\u00bb, \u00abllop\u00bb i \u00abb\u00e8stia\u00bb s\u00f3n elements simb\u00f2lics que prenen diferents connotacions. al llarg de l'obra, el terme \u00abfera\u00bb \u00e9s utilitzat com un element amb una connotaci\u00f3 positiva marcada i, antag\u00f2nicament, s'utilitza el terme \u00abllop\u00bb amb connotacions negatives. finalment, el terme \u00abb\u00e8stia\u00bb, quan \u00e9s aplicat a la descripci\u00f3 d'una persona, pren un valor de menyspreu.un altre s\u00edmbol que es pot trobar a l'obra \u00e9s el del \u00abramat\u00bb. aquest ramat representa el poble, els perdigons i el perruca, que sempre segueixen les instruccions de l'amo sebasti\u00e0 com si fossin un ramat que segueix el pag\u00e8s. mai no s'oposen al seu amo, encara que a vegades no comparteixin les seves decisions.\n\n\n== l'\u00fas de la llengua ==\npossiblement, un dels trets que donaren l'\u00e8xit a l'obra de guimer\u00e0 fou l'\u00fas de la llengua dels personatges, que es demostra en les cr\u00edtiques de l'obra per alguns autors. els personatges no utilitzaven un llenguatge refinat, ja que no s'adequaria a l'espai escenogr\u00e0fic de l'obra (la terra baixa), sin\u00f3 que utilitzaven un llenguatge amb la inclusi\u00f3 de termes col\u00b7loquials, castellanismes, formes verbals com vui o donguis, en lloc de les construccions normatives i expressions populars o d'altres recursos ling\u00fc\u00edstics t\u00edpicament de l'\u00e0mbit popular i m\u00e9s propers al moviment del \u00abcatal\u00e0 que ara es parla\u00bb.\nles obres costumistes d'emili vilanova permeteren a \u00e0ngel guimer\u00e0 incorporar el sentit col\u00b7loquial a l'obra i, a trav\u00e9s de la documentaci\u00f3 i de l'aprenentatge oral, adquir\u00ed prou l\u00e8xic adequat al m\u00f3n que pretenia crear. tot i aquest registre m\u00e9s aviat col\u00b7loquial, el sab\u00e9 combinar amb la creaci\u00f3 po\u00e8tica del llenguatge sense posar un \u00e8mfasi especial en la ret\u00f2rica, sin\u00f3 prioritzant una escenografia cre\u00efble.sense cap mena de dubte, manelic \u00e9s el personatge amb un parlar m\u00e9s caracter\u00edstic i diferent de la resta, perqu\u00e8 s'expressa en un dialecte que podria ser conf\u00f3s amb el d'un muntanyenc del pirineu, per\u00f2 que, tanmateix, no es pot associar a cap dialecte conegut del pirineu, sin\u00f3 que fou una creaci\u00f3 del mateix guimer\u00e0. per exemple, manelic utilitza els termes \u00absant suny\u00e9\u00bb o \u00absinyor\u00bb en lloc de \u00absomier\u00bb i \u00absenyor\u00bb, respectivament. s\u00f3n trets que existeixen en diferents variants del catal\u00e0, i que guimer\u00e0 utilitz\u00e0 per a crear la forma de parlar d'en manelic.\n\n\n== personatges ==\nal llarg de l'obra de terra baixa apareixen un total de dotze personatges. els tres principals formen el t\u00edpic triangle amor\u00f3s: en manelic (com a personatge principal), en sebasti\u00e0 (com a personatge antag\u00f2nic del manelic) i la marta (la dona per la qual tots dos lluitaran).\n\n\n=== marta ===\nla marta ha viscut tota la seva inf\u00e0ncia a barcelona en un estat de pobresa m\u00e0xima, fins que als catorze anys la seva mare mor i la recull un captaire que pren la figura de pare. amb la seva companyia, arriba a les grans terres d'en sebasti\u00e0, del qual accepten l'oferta de viure i treballar en el mol\u00ed. en aquell moment comen\u00e7a a tenir una relaci\u00f3 amb en sebasti\u00e0, que li permet tenir un recer i una certa estabilitat. la marta rep maltractament psicol\u00f2gic d'en sebasti\u00e0; d'una banda, sent una gratitud per l'amo per haver-la acollit, i de l'altre, veu que aquesta relaci\u00f3 sentimental no \u00e9s correcta. abans del comen\u00e7ament de l'obra, el captaire que l'havia acollit mor.\ndurant el transcurs de l'obra la marta encarna una noia de vint-i-quatre anys que psicol\u00f2gicament \u00e9s d\u00e8bil i inestable, per\u00f2 a mesura que avan\u00e7a l'obra evolucionen els seus sentiments. aquesta inestabilitat es demostra en el fet que en alguns moments de l'obra la marta \u00e9s amable i d\u00f2cil, per\u00f2 en d'altres, pot arribar a ser agressiva, tot i ser d\u00e8bil f\u00edsicament. al principi del primer acte, la marta \u00e9s una persona innocent i reservada que s'ha de casar amb un home, en manelic, per imposici\u00f3. ella, encara que no l'estimi, no sap fer res per evitar-ho i acaba casant-s'hi. des del comen\u00e7ament de l'obra fins que s'enamora d'en manelic, ser\u00e0 una persona amb una autoestima molt baixa i fr\u00e0gil, sense gens de respecte per si mateixa ni per la seva vida pr\u00f2pia. en el moment en qu\u00e8 s'enamora d'en manelic viu un moment de creixement personal i autoestima que no havia viscut abans.\n\n\n=== manelic ===\n\nen manelic \u00e9s el personatge principal de l'obra. \u00e9s un pastor originari de la terra alta que vivia a les muntanyes amb les seves ovelles. \u00e9s la figura que conjumina amb la puresa de la terra alta, i es caracteritza per la seva innoc\u00e8ncia i ignor\u00e0ncia. en manelic es trasllada a la terra baixa enganyat per en sebasti\u00e0, que li ofereix la m\u00e0 de la marta amb la finalitat de no aixecar sospites de la relaci\u00f3 il\u00b7l\u00edcita que mant\u00e9 amb ella. a la terra baixa tothom es riu d'en manelic, sense que en s\u00e0piga la ra\u00f3. all\u00ed, a la terra baixa, \u00e9s corromput per la hipocresia i el pecat d'aquesta terra. en aquesta terra perd la seva innoc\u00e8ncia i, embogit per tot el que ha viscut, acaba matant en sebasti\u00e0, i diu feli\u00e7 i rabi\u00f3s: \u00abhe mort el llop\u00bb. a partir d'aqu\u00ed, veu que l'\u00fanica opci\u00f3 per sobreviure \u00e9s escapar amb la seva dona a la terra alta, on podran viure lluny del pecat del m\u00f3n urb\u00e0, i aix\u00ed, poder fugir de la tortura que representa la terra baixa.\n\nel personatge es caracteritza per tenir alguns trets i instints animals, que es fan patents quan mata en sebasti\u00e0. cal tenir en compte que manelic ha crescut i viscut quasi \u00fanicament en pres\u00e8ncia d'animals: les ovelles, els gossos, els llops\u2026 un exemple d'aquests instints animals es veu en la lluita amb en sebasti\u00e0 pel fet de ser un enemic que vol robar-li la parella. finalment, surt victori\u00f3s de la baralla, de la mateixa manera que temps enrere havia sortit vencedor de la lluita amb el llop que atacava el seu ramat.\n\n\n=== sebasti\u00e0 ===\nen sebasti\u00e0 t\u00e9 aproximadament quaranta anys i \u00e9s el gran terratinent de la terra baixa. es caracteritza per ser una persona burleta, superba i sense escr\u00fapols. ell \u00e9s l'amo de tot, fins i tot de les persones que hi viuen, com \u00e9s el cas de la marta, amb la qual mant\u00e9 una relaci\u00f3 amorosa en secret des que ella tenia quinze anys. programa el casament de la marta i en manelic per no aixecar sospites de la seva relaci\u00f3 secreta.\n\n\n=== tom\u00e0s ===\nel tom\u00e0s \u00e9s un ermit\u00e0 savi que va casar la marta i en manelic sense con\u00e8ixer l'engany d'aquest matrimoni. per aquesta ra\u00f3, quan s'assabenta que aquest matrimoni \u00e9s una arg\u00facia d'en sebasti\u00e0, se sent culpable, ja que s'estima en manelic com si fos el seu fill.\n\n\n=== moss\u00e8n ===\nel moss\u00e8n \u00e9s el majordom o s\u00fabdit d'en sebasti\u00e0. segons en tom\u00e0s, \u00e9s anomenat moss\u00e8n perqu\u00e8 havia estudiat per ser-ho, encara que en realitat no ho \u00e9s. el seu car\u00e0cter no est\u00e0 gaire marcat per culpa de les poques intervencions durant l'obra, per\u00f2 \u00e9s conegut per la seva fidelitat a l'amo. la majoria de postes en escena el representen com un personatge sinistre.\n\n\n=== perruca ===\nel rol del perruca al llarg de l'obra \u00e9s complementari del que juga la fam\u00edlia perdigons. el perruca \u00e9s l'amo d'un mas i est\u00e0 a les ordres del sebasti\u00e0. el perruca \u00e9s l'encarregat d'avisar la gu\u00e0rdia civil i denunciar en manelic per ordre d'en sebasti\u00e0. ell, igual que la resta dels pagesos, no t\u00e9 un cor dolent, per\u00f2 durant quasi tota l'obra ells nom\u00e9s fan cas de l'amo sebasti\u00e0 i critiquen tot el que fa la marta, fent-li mal.\n\n\n=== xeixa ===\nen xeixa \u00e9s un pag\u00e8s que feineja per en sebasti\u00e0 i sap tot el que passa al mol\u00ed. aquest personatge nom\u00e9s apareix a la primera part de l'obra fins que l'amo sebasti\u00e0 l'acomiada per haver-li plantat cara d'una manera directa i negar-se a anar al casament d'en manelic i la marta; en conseq\u00fc\u00e8ncia, marxa de la terra baixa, fet que el fa sentir alliberat d'un pes moral molt important. en xeixa est\u00e0 enamorat de la marta per\u00f2 es veu incapa\u00e7 de fer el paper de redemptor que fa en manelic, perqu\u00e8 no \u00e9s capa\u00e7 de sentir aquell amor \u00abque ho perdona tot\u00bb. coneix quines s\u00f3n les causes veritables del casament entre en manelic i la marta, \u00e9s conscient de la maldat que s'amaga darrere d'aquell acte, per\u00f2 no t\u00e9 el valor suficient per aturar-lo. el que fa per netejar una mica la seva consci\u00e8ncia \u00e9s, per una banda, parlar amb en tom\u00e0s i li explica que ha estat objecte d'un parany; per l'altra banda, comen\u00e7a a parlar al manelic, amb segones, del llop. aquest personatge fa n\u00e9ixer la intriga de l'espectador sobre els misteris que envolten la terra baixa, dels quals ning\u00fa no vol parlar.\n\n\n=== la fam\u00edlia perdigons ===\n\n\n==== nuri ====\nla nuri \u00e9s una pageseta que t\u00e9 uns catorze anys (de vegades se la representa com a m\u00e9s petita i \u00e9s tractada com un objecte) i \u00e9s la m\u00e9s petita de la fam\u00edlia dels perdigons (pepa, ant\u00f2nia, josep, nando i nuri). \u00e9s molt amiga de la marta, possiblement perqu\u00e8 tenen un car\u00e0cter similar. a l'inici, \u00e9s molt innocent a causa de la seva curta edat, per\u00f2 a mesura que avan\u00e7a l'obra, va prenent consci\u00e8ncia del que passa realment a la terra baixa; i acaba fins i tot ajudant en manelic i la marta a escapar-se de les mans d'en sebasti\u00e0. segons el mateix guimer\u00e0, la nuri \u00e9s una noia c\u00e0ndida i juganera que pel seu car\u00e0cter \u00e9s objecte de burles.\n\n\n==== l'ant\u00f2nia, la pepa, en josep i en nando ====\naquests membres de la fam\u00edlia perdigons, juntament amb la nuri, s\u00f3n un grup de pagesos que intervenen activament en l'acci\u00f3 dram\u00e0tica de l'obra. tots quatre es caracteritzen per exercir de pagesos xafarders de l'obra, i que fins i tot arriben a ser cruels amb els seus comentaris i amb les seves burles malintencionades, tant cap en manelic com envers la marta. s\u00f3n pagesos que estan sota les ordres de l'amo, i fins i tot l'ajuden a expulsar el pastor de casa. tot i aix\u00f2, quan l'amo no hi \u00e9s, se'n penedeixen, per\u00f2 no gosen mai enfrontar-s'hi. al final de l'obra s'adonen que s\u00f3n com \u00abgossos de presa\u00bb sota les ordres de l'amo.\n\n\n== traduccions ==\naquestes s\u00f3n algunes traduccions de l'obra a altres lleng\u00fces:\n\n\n== representacions (selecci\u00f3) ==\n1897, teatre romea \u2014 actors: enric borr\u00e0s, concepci\u00f3 llorente, piera.\n1981, teatre poliorama \u2014 versi\u00f3: josep mar\u00eda benet i jornet. direcci\u00f3: josep m. segarra i josep montany\u00e9s. actors: enric maj\u00f3, carmen el\u00edas (despr\u00e9s carme sansa), joan miralles, llu\u00eds torner, maribel alt\u00e9s, francesc lucehetti, laia montany\u00e9s, josep modern, fanny bull\u00f3, \u00e0ngel sol\u00e0 i kim llobet.\n1990, teatre lliure \u2014 direcci\u00f3: fabi\u00e0 puigserver. actors: llu\u00eds homar, emma vilarasau, joan miralles, rafael anglada, merc\u00e8 ar\u00e0nega, andreu benito, lola lizaran, joan matamalas, v\u00edctor pi, santi ricart, enric serra, carlota benet i n\u00faria llunell.\n\n\n== adaptacions de l'obra ==\nles pel\u00b7l\u00edcules que han estat creades a partir de l'obra de guimer\u00e0 s\u00f3n:\n1907: tierra baja. espanya. sota la direcci\u00f3 de fructu\u00f3s gelabert.\n1913: tierra baja. argentina. sota la direcci\u00f3 de mario gallo.\n1914: marta of the lowlands. estats units. sota la direcci\u00f3 de j. searle dawley.\n1922: tiefland. alemanya. sota la direcci\u00f3 d'adolf edgard licho.\n1940/1944: tiefland. alemanya. sota la direcci\u00f3 de leni riefenstahl i estrenada l'11 de febrer de 1954. tobis.\n1950: tierra baja. m\u00e8xic. sota la direcci\u00f3 de miguel zacar\u00edas.\n1982: terra baixa. catalunya. sota la direcci\u00f3 de merc\u00e8 vilaret.\n2011: terra baixa (pel\u00b7l\u00edcula per a televisi\u00f3). catalunya. sota la direcci\u00f3 d'isidro ortiz.tres \u00f2peres es basen en l'obra terra baixa:\n\nla catalane, amb m\u00fasica de ferdinand le borne i llibret de louis tiercelin i paul ferrier.\ntiefland, amb m\u00fasica d'eugen d'albert i llibret de rudolf lothar, estrenada a praga el 15 de novembre de 1903.\nterra baixa, amb m\u00fasica de salvador pueyo i llibret de guillem-jordi graells, escrita als anys noranta del segle xx, encara no estrenada.el ballet terra baixa amb m\u00fasica d'albert guinovart, estrenat el 1999.adaptaci\u00f3 teatral\n\n2023: terra baixa (reconstrucci\u00f3 d'un crim), amb versi\u00f3 de pablo ley. trasllada el cl\u00e0ssic de guimer\u00e0 al segle xx, a la barcelona de l'anarquisme, i hi introdueix dos personatges nous: una periodista i un comissari de policia, en vinagret. aquest ser\u00e0 l\u2019encarregat d\u2019investigar un crim, en manelic que ha matat en sebasti\u00e0 per alliberar la marta. direcci\u00f3 de carme portaceli al tnc. amb pepo blasco, laura conejero, mohamed el bouhali, borja espinosa, eduard farelo, merc\u00e8 marin\u00e9, roser pujol, manel sans, kathy sey i anna ycobalzeta.dues can\u00e7ons amb lletra de rossend llurba es basen en l'obra terra baixa:\n\nla muller d'en manelic. m\u00fasica de c\u00e0ndida p\u00e9rez.\nnuri. lletra en col\u00b7laboraci\u00f3 amb salvador perarnau. m\u00fasica de vicen\u00e7 bou.\nla sardana d'en manelic. lletra de s. perarnau i m\u00fasica de joan viladomat. enregistrada per frederic caball\u00e9 el 1926.una exposici\u00f3, amb el t\u00edtol lluny de la terra baixa! guimer\u00e0 i el mite de la muntanya en l'imaginari catal\u00e0 al gran teatre del liceu, el 2008.una par\u00f2dia de l'obra amb el t\u00edtol de \u00abriera baixa\u00bb, original de joaquim montero, estrenada al teatre romea de barcelona, el 17 de maig de 1897.\n\n\n== refer\u00e8ncies ==\n\n\n== bibliografia ==\n\u00e0ngel guimer\u00e0 (obra), ramon bacardit (introducci\u00f3 propostes de treball). terra baixa.  edicions proa, col\u00b7lecci\u00f3 les eines 38, 2004. isbn 84-8437-626-5. guimer\u00e0, \u00e0ngel; carbonell, antoni (ed.). terra baixa.  barcelona: edicions 62, 2007. isbn 9788429757101. \n\u00e0ngel guimer\u00e0. terra baixa.  butxaca 62, 2006. isbn 978-84-297-4849-9. \n\u00e0ngel guimer\u00e0. tierra baja : drama en tres actos y en prosa. 30a ed..  c. bermejo, impresor, 1900. \n\u00e0ngel guimer\u00e0 (edici\u00f3 cl\u00e0ssica), ramon bacardit (introducci\u00f3), empar moliner (edici\u00f3 moderna). terra baixa \u00e0ngel guimer\u00e0.  angle editorial, 2007. isbn 978-84-96521-86-5. \nf\u00e0bregas, xavier. \u00e0ngel guimer\u00e0, les dimensions d'un mite.  barcelona: edicione 62, 1970 (llibres a l'abast ; 91). \ngarc\u00eda sebasti\u00e1n, margarita ... [et al.]. horitz\u00f3. hist\u00f2ria. 2 vol.  barcelona: vicens vives, 2006. isbn 978-84-316-7128-0. \nmarch barber\u00e0, jordi; massip, francesc. cent anys de \u00abterra baixa\u00bb: hem matat el llop?. avui, 7 de febrer de 1997, p. 46.\nmartori, joan. la projecci\u00f3 d'\u00e0ngel guimer\u00e0 a madrid.  barcelona: curial : publicacions de l'abadia de montserrat, 1995. isbn 8478266828. \nmas i vives, joan (dir.); perell\u00f3 felani, francesc (coord.). diccionari del teatre a les illes balears. 2 vol.  barcelona: publicacions de l'abadia de montserrat, 2003-2006. isbn 8495360713. \nmassip, francesc. hist\u00f2ria del teatre catal\u00e0.  tarragona: arola, 2007. isbn 9788496639416. \n\n\n== enlla\u00e7os externs ==\np\u00e0gina dedicada a terra baixa d'\u00e0ngel guimer\u00e0 a lletra, la literatura catalana a internet, en catal\u00e0, castell\u00e0 i angl\u00e8s.\nversals. guies interactives. terra baixa arxivat 2009-03-03 a wayback machine.\narticles publicats a la escena catalana (via arca)\nla escena catalana, n\u00ba 103 (pdf), \"terra baixa\", n\u00famero extraordinari del 19 de setembre de 1908\nla escena catalana, n\u00ba 238 (pdf), \"la escena catalana a manelich\", n\u00famero extraordinari del 29 de abril de 1911"