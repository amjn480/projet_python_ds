"januari \u00e4r \u00e5rets f\u00f6rsta m\u00e5nad i den gregorianska kalendern och har 31 dagar. den inneh\u00e5ller \u00e5rets 1:a till 31:a dag. namnet kommer fr\u00e5n lat. janu\u00e3rius, \"helgad \u00e5t janus\". i sverige kallades januari f\u00f6rr f\u00f6r torsm\u00e5nad (se gammelnordiska kalendern), i danmark f\u00f6r glugm\u00e5ned. torsm\u00e5nad \u00e4r en f\u00f6rvr\u00e4ngning av torrem\u00e5nad. namnets ursprung \u00e4r oklart, se dock torre och goe f\u00f6r en mytologisk f\u00f6rklaring. i sydsverige och danmark \u00e4r namnet ist\u00e4llet f\u00f6rknippat med m\u00e5naden mars och guden tor. \ntillsammans med februari \u00e4r det \u00e5rets kallaste m\u00e5nad. under 1961\u20131990 varierade medeltemperaturen f\u00f6r januari m\u00e5nad i sverige fr\u00e5n -16\u00b0 (kiruna) och 0\u00b0 (sk\u00e5nes sydkust). mellan juli och januari m\u00e5nad intr\u00e4ffar de st\u00f6rsta skillnaderna i dygnsmedeltemperatur med 30,8\u00b0 (jokkmokk) och 30,7\u00b0 (vittangi). medelnederb\u00f6rden \u00e4r 160 mm (d\u00e4r stora och lilla lule\u00e4lven bildas, nordv\u00e4stra lappland) och 20 millimeter p\u00e5 ett flertal platser (lapplands skogsland, stockholmsregionen, med flera)\n\n\n== det h\u00e4nder i januari ==\n\n\n=== h\u00f6gtider ===\nny\u00e5rsdagen den 1 januari.\ntrettondedag jul den 6 januari\nmartin luther king day i usa den tredje m\u00e5ndagen i januari.\nh.m. konungens namnsdag den 28 januari, vilket \u00e4r en allm\u00e4n flaggdag.\n\n\n=== politik ===\nfram till 1996 brukade budgetpropositionen till sveriges riksdag presenteras omkring den 10 januari. sedan dess presenteras den i september/oktober.\nsedan 1937 brukar usa:s nyvalda presidenter tilltr\u00e4da sitt \u00e4mbete den 20 januari \u00e5ret efter val\u00e5ret. ursprungligen brukade detta ske den 4 mars \u00e5ret efter val\u00e5ret.\nf\u00f6rintelsens minnesdag den 27 januari\n\n\n=== sport ===\n\n\n==== handboll ====\nvm f\u00f6r herrar (udda \u00e5r) och em f\u00f6r herrar (j\u00e4mna \u00e5r) avg\u00f6rs normalt i januari.\n\n\n==== ishockey ====\neuropeiska klubbm\u00e4sterskapet i ishockey spelas.\n\n\n== samband ==\njanuari b\u00f6rjar alltid p\u00e5 samma veckodag som oktober, om det inte \u00e4r skott\u00e5r. om det \u00e4r skott\u00e5r b\u00f6rjar januari p\u00e5 samma veckodag som april och juli.\n\n\n== se \u00e4ven ==\nnisan, f\u00f6rsta m\u00e5naden i den judiska kalendern\nmuharram, f\u00f6rsta m\u00e5naden i den muslimska kalendern\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r januari.\njanuaris medeltemperatur i sverige 1961\u20131990\njanuaris medelnederb\u00f6rd i sverige 1961\u20131993\ntor och torsm\u00e5nad (ursprungligen om mars) \u2013 institutet f\u00f6r spr\u00e5k och folkminnen."