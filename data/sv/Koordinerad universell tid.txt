"koordinerad universell tid (utc, kompromissf\u00f6rkortning mellan engelska coordinated universal time och franska temps universel coordonn\u00e9) \u00e4r en utg\u00e5ngspunkt f\u00f6r exakta tidsangivelser v\u00e4rlden \u00f6ver. tidsangivelsen skiljer sig med en timme i f\u00f6rh\u00e5llande till centraleuropeisk tid som till\u00e4mpas i sverige. n\u00e4r klockan \u00e4r 12:00 enligt utc \u00e4r den 13:00 i sverige (normaltid) eller 14:00 (sommartid).\n\n\n== definition och historik ==\nutc-tiden baserar sig p\u00e5 den internationella atomtiden tai som iakttas med hj\u00e4lp av atomur med h\u00f6g precision av tidslaboratorier runt om i v\u00e4rlden. utc avviker fr\u00e5n tai med ett visst antal hela sekunder p\u00e5 ett s\u00e5dant s\u00e4tt att skillnaden mellan utc och nollmeridianens medelsoltid greenwich mean time (gmt) aldrig ska vara mer \u00e4n h\u00f6gst en sekund. sammanst\u00e4llningen av tai med utg\u00e5ngspunkt fr\u00e5n de olika atomuren administreras av internationella byr\u00e5n f\u00f6r m\u00e5tt och vikt (bipm). en annan internationell organisation, international earth rotation and reference systems service, fastst\u00e4ller n\u00e4r skottsekunder skall fogas till utc f\u00f6r att skillnaden mellan utc och gmt skall h\u00e5llas under den fastst\u00e4llda gr\u00e4nsen. skillnaden f\u00f6r\u00e4ndras med viss oregelbundenhet p\u00e5 grund av att jordens rotation \u00e4r f\u00f6rem\u00e5l f\u00f6r sm\u00e5 variationer.\nutc har ersatt den tidigare anv\u00e4nda greenwich mean time, gmt, fr\u00e5n vilken utc skiljer sig mindre \u00e4n en sekund. m\u00e4rk v\u00e4l att gmt ibland, speciellt i engelskspr\u00e5kiga l\u00e4nder, anv\u00e4nds som synonym f\u00f6r utc trots att gmt strikt taget avser medelsoltiden vid nollmeridianen, som g\u00e5r genom greenwich i london.\nexempel (dagens datum):\n\n2023-12-24t14.33+00:00 (w3c date and time formats)en variant, ut1, best\u00e4ms av jordrotationen medan utc best\u00e4ms av ett antal h\u00f6gprecisions-atomur. en internationell \u00f6verenskommelse anger att skillnaden mellan aktuell jordtid, gmt, och klockorna inte f\u00e5r skilja mer \u00e4n 0,9 sekunder, varf\u00f6r  synkronisering mellan ut1 och utc beh\u00f6ver g\u00f6ras d\u00e5 och d\u00e5. detta g\u00f6rs med hj\u00e4lp av en inskjuten skottsekund, i genomsnitt efter ett eller ett och ett halvt \u00e5r. variationen \u00e4r inte helt f\u00f6ruts\u00e4gbar. ett exempel p\u00e5 detta \u00e4r att 2000-talets f\u00f6rsta skottsekund beslutades infalla f\u00f6rst under \u00e5r 2005.\nursprunget till att utc/gmt ibland skrivs z \u00e4r milit\u00e4rt och kommer troligtvis fr\u00e5n de allierade styrkorna under andra v\u00e4rldskriget. allm\u00e4nt anv\u00e4nds z f\u00f6r att markera utc/gmt inom olika typer av radiotj\u00e4nster internationellt, och andra bokst\u00e4ver f\u00f6r andra tidszoner, som till exempel efter ett klockslag d\u00e5 en radiof\u00f6rbindelse \u00e4gt rum eller d\u00e5 en tidsangivelse beg\u00e4rs eller anges.\n\n\n== se \u00e4ven ==\nv\u00e4rldstid\ninternational earth rotation and reference systems service\niso 8601\n\n\n== referenser ==\n\n\n== externa l\u00e4nkar ==\n\u201dnationell och internationell tidh\u00e5llning\u201d. sp sveriges tekniska forskningsinstitut. http://www.sp.se/sv/index/information/national_and_international_time/sidor/default.aspx. l\u00e4st 22 januari 2010."