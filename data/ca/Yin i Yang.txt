"la noci\u00f3 del yin (\u9670 o \u9634; pinyin: y\u012bn) i el yang (\u967d o \u9633; y\u00e1ng) prov\u00e9 de la filosofia xinesa, tot i que se la retroba en gran part de la filosofia oriental en general. \u00e9s un principi cosmol\u00f2gic que explica la dualitat de tot all\u00f2 que existeix en l'univers: l'u o tao (o dao) es divideix en dues forces fonamentals, oposades per\u00f2 complement\u00e0ries, que es troben a l'origen de totes les coses.\nel s\u00edmbol yin-yang dels taoistes i dels confucianistes, anomenat a la xina els peixos yin i yang (\u9b5a\uff0c \u9c7c\uff0c y\u00fa), representa el taij\u00ed \u2014la unitat m\u00e9s enll\u00e0 del dualisme\u2014, causa i resultat de la din\u00e0mica d'aquests dos principis.\n\n\n== caracteritzaci\u00f3 ==\nel yin i el yang s\u00f3n la fase seg\u00fcent del tao, matriu de totes les coses, del qual tot prov\u00e9.\nsegons aquesta idea, cada \u00e9sser, objecte o pensament \u00e9s una unitat composta per dues facetes o forces; cada cosa t\u00e9 un complement del qual dep\u00e8n per a poder existir i que, alhora, es troba en el seu propi interior. aquestes dues forces s\u00f3n din\u00e0miques, atraient-se (quan s\u00f3n de natura oposada) i repel\u00b7lint-se (quan s\u00f3n de la mateixa natura) constantment.\naix\u00f2 implica que no existeix res a l'estat pur ni en absoluta quietud, sin\u00f3 que tot es transforma cont\u00ednuament; la sola realitat existent \u00e9s el canvi. per exemple, qualsevol idea pot ser considerada com el seu contrari si se la mira des d'un altre punt de vista o, encara, tota idea acabar\u00e0 convertint-se o engendrant el seu contrari.\n\n\n=== representaci\u00f3 ===\ngr\u00e0ficament, el concepte s'acostuma a representar a trav\u00e9s del s\u00edmbol denominat taijitu (diagrama del taij\u00ed), que no sempre s'ha dibuixat de la mateixa manera. en la seva forma m\u00e9s coneguda, la dels peixos yin-yang, la part fosca representa el yin y la part clara el yang. la l\u00ednia que les separa \u00e9s sinuosa, representant l'equilibri din\u00e0mic entre els dos conceptes i la seva cont\u00ednua transformaci\u00f3. els punts de diferent color simbolitzen la pres\u00e8ncia de cadascun dels dos conceptes a l'interior de l'altre.\nuna altra manera de representar yin i yang \u00e9s a trav\u00e9s d'una ratlla continua (yang) i d'una altra dividida (yin). la combinaci\u00f3 d'aquesta parella de l\u00ednies expressa quatre estats de base que expliquen el mecanisme de tota mutaci\u00f3: yin<==>no-yin<==>no-yang<==>yang. si fem servir tres l\u00ednies, s'obtenen vuit combinacions, anomenades els vuit trigrames (\u516b\u5366, ba gua), de les que sorgeixen els 64 hexagrames del yi jing (o i ching).\n\n\n== principis ==\nyin \u00e9s la for\u00e7a centr\u00edfuga, expansiva, font del silenci, de la calma, del fred i de la foscor.\nyang \u00e9s la for\u00e7a centr\u00edpeta, constrenyent, que produeix el so, l'escalfor, la claror.aquests dos conceptes permeten que el tot o l'u (tao) es manifesti gr\u00e0cies al contrast: si tot l'univers fos blau, aquest color seria inconcebible, tal com el negre (l'abs\u00e8ncia absoluta de colors) nom\u00e9s \u00e9s concebible en relaci\u00f3 al blanc (pres\u00e8ncia de tots els colors), la foscor en relaci\u00f3 a la claror, l'hivern en relaci\u00f3 a l'estiu, la feminitat en relaci\u00f3 a la masculinitat, etc.\nel car\u00e0cter xin\u00e8s tradicional utilitzat per a expressar yin, \u9670, representa el vessant nord, ennuvolat, d'una muntanya; en xin\u00e8s simplificat es fa servir \u9634, el car\u00e0cter de la lluna (\u6708, yu\u00e8). pel yang, amb l'escriptura tradicional, el car\u00e0cter \u967d representa el vessant sud, assolellat, d'una muntanya; amb el simplificat, el car\u00e0cter \u9633 vol dir sol (\u65e5, r\u00ec).\naquesta concepci\u00f3 es pot expressar a trav\u00e9s dels principis seg\u00fcents:\n\nel yin i el yang s'oposen:cada cosa t\u00e9 el seu oposat, tot i que aquest no \u00e9s absolut sin\u00f3 relatiu, ja que res no \u00e9s completament yin o completament yang. per exemple, l'hivern s'oposa a l'estiu, encara que un dia d'estiu pugui ser fred i viceversa.\n\nel yin i el yang s\u00f3n interdependents:no poden existir l'un sense l'altre. per exemple, el dia no pot existir sense la nit.\n\nel yin i el yang poden subdividir-se alhora en yin i yang:cada aspecte yin o yang pot subdividir-se al seu torn en yin i yang indefinidament. per exemple, un objecte pot estar calent o fred, per\u00f2 al seu torn all\u00f2 que \u00e9s calent (yang) pot ser bullent (relativament yang) o tebi (relativament yin) i all\u00f2 que \u00e9s fred (yin), pot estar fresc (relativament yang) o gla\u00e7at (relativament yin).\n\nel yin i el yang es consumeixen i es generen m\u00fatuament:el yin i el yang formen un equilibri din\u00e0mic: quan l'un augmenta, l'altre disminueix. per\u00f2 aquest desequilibri nom\u00e9s \u00e9s circumstancial, ja que quan l'un creix massa acava per esgotar-se i l'altre pot, al seu torn, reprendre el seu lloc i cr\u00e9ixer. per exemple, l'aigua l\u00edquida es transforma en vapor i s'eleva per\u00f2 l'exc\u00e9s de vapor als n\u00favols acaba per provocar la pluja: el vapor es torna l\u00edquid un altre cop i tomba.\n\nel yin i el yang es transformen en els seus contraris:la nit s'acaba transformat en dia, l'escalfor es refreda, una naixen\u00e7a comporta una mort. malgrat aix\u00f2, aquesta transformaci\u00f3 tamb\u00e9 \u00e9s relativa. per exemple, la nit es transforma en dia, per\u00f2 les dues coexisteixen als dos cantons de la terra.\n\nen el yin hi ha yang i en el yang hi ha yin:sempre hi ha l'un en l'altre; per exemple, un \u00e9sser de sexe femen\u00ed t\u00e9, tanmateix, cromosomes masculins, i a l'inrev\u00e9s.\n\n\n=== exemples de la polaritat yin-yang ===\n\n\n== desenvolupament hist\u00f2ric ==\n\n\n=== origen ===\naquesta concepci\u00f3 prov\u00e9, probablement, de les antigues tradicions religioses agr\u00e0ries xineses; segons les llegendes, va ser introdu\u00efda per l'emperador m\u00edtic fu xi, que hauria viscut uns tres mil anys abans la nostra era.\nla dial\u00e8ctica engendrada per la combinaci\u00f3 d'aquests dos principis constitueix el fonament del yi jing, o llibre de les mutacions. aquest llibre, escrit possiblement 2.500 anys abans de la nostra era, \u00e9s un tractat cosmog\u00f2nic que te\u00f2ricament pot explicar tots els fen\u00f2mens de l'exist\u00e8ncia. es tracta d'una presentaci\u00f3 dels 64 hexagrames, acompanyats de comentaris, que hom ha de ser capa\u00e7 d'interpretar si el punt de partida del q\u00fcestionament \u00e9s prou prec\u00eds.\n\n\n=== evoluci\u00f3 ===\nlaozi, zhuangzi i sunzi han dif\u00f3s el taoisme (o daoisme), un pensament basat en aquests dos principis, que ha marcat fins avui dia el comportament profund dels pobles d'\u00e0sia oriental. en el cap\u00edtol 42 del daodejing (o tao te ching), l'obra fonamental d'aquesta filosofia, s'hi pot llegir: \u00abel tao engendra l'u; l'u engendra els dos; els dos engendren el tres i el tres engendra totes les coses. totes les coses porten el yin a fora i el yang a dins; tots dos es fonen amb l'energia vital per a crear l'harmonia\u00bb.\nigualment, el confucianisme, un sistema de normes morals per a preservar el bon funcionament de la societat, est\u00e0 directament inspirat per aquest principi.\narreu dels altres pa\u00efsos orientals s'hi troba la mateixa noci\u00f3 monista, segons la qual, l'univers, la divinitat primordial, etc., es manifesta a trav\u00e9s de dues forces antagonistes (vegeu budisme, jainisme, hinduisme\u2026). en especial a l'extrem orient (corea, jap\u00f3 i pa\u00efsos del sud-est asi\u00e0tic), la dial\u00e8ctica yin-yang forma part de la vida quotidiana, encara que sigui inconscientment, i aix\u00f2 es manifesta en tots els \u00e0mbits de la vida, des de la pol\u00edtica fins a la medicina, passant per les relacions socials i el pensament religi\u00f3s. la meditaci\u00f3 zen, les arts marcials, i altres do s\u00f3n t\u00e8cniques per ajudar a copsar yin i yang a trav\u00e9s llurs diverses manifestacions.\namb el pas del temps, per\u00f2, la noci\u00f3 del yin i el yang va anar prenent un caire excessivament metaf\u00edsic, esdevenint un concepte religi\u00f3s, i alhora es va anar degenerant fins a convertir-se en un c\u00famul de supersticions tintades de m\u00e0gia, gaireb\u00e9 incomprensibles. a principis del segle xx, i principalment al jap\u00f3, diverses personalitats van comen\u00e7ar a traduir o reactualitzar aquesta concepci\u00f3 del m\u00f3n a trav\u00e9s d'un llenguatge m\u00e9s cient\u00edfic. un cas espec\u00edfic \u00e9s el de georges ohsawa, creador de la macrobi\u00f2tica, el qual, a trav\u00e9s del seu ensenyament, volia fer comprendre aquest principi al m\u00f3n contemporani i demostrar-ne la seva aplicabilitat pr\u00e0ctica.\n\n\n=== a occident ===\ncap als anys 30, l'occident va comen\u00e7ar accedir a aquesta filosofia d'una manera menys etnoc\u00e8ntrica que antany; va apar\u00e8ixer la traducci\u00f3 del yi jing de richard wilhelm, es van publicar els primers tractats importants sobre l'acupuntura, etc. als anys 60, a europa i a am\u00e8rica, van desenvolupar-se diverses disciplines orientals (ioga, arts marcials, la meditaci\u00f3 zen, etc.) que van contribuir a fer con\u00e8ixer aquesta concepci\u00f3 del m\u00f3n d'una manera m\u00e9s generalitzada.\n\n\n=== denominaci\u00f3 amb diferents idiomes ===\n\n\n== implicacions ==\nen la mesura en qu\u00e8 la teoria del yin i el yang consistiria en el principi creador de totes les coses, aquesta pot explicar tot all\u00f2 que existeix i les seves aplicacions s\u00f3n infinites, tant en el terreny pr\u00e0ctic com filos\u00f2fic.\nuna de seves les implicacions filos\u00f2fiques m\u00e9s significatives \u00e9s la de la desaparici\u00f3 de les nocions de \"b\u00e9\" o de \"mal\", ja que all\u00f2 que hom considera \"b\u00e9\" no \u00e9s res m\u00e9s que l'altra cara del \"mal\", o b\u00e9, all\u00f2 que es considera \"b\u00e9\" acabar\u00e0 convertint-se en \"mal\", i a l'inrev\u00e9s.\nuna altra implicaci\u00f3 a aquest nivell \u00e9s la de \"desidentificaci\u00f3\" personal: aplicar aquesta idea pot fer veure que \"no s'\u00e9s res\", tan sols una amalgama de yin i yang que canvia en perman\u00e8ncia. o b\u00e9, m\u00e9s positivament, que la individualitat forma un tot amb l'universal.\na nivell m\u00e9s pr\u00e0ctic, per exemple, es pot explicar el pas del temps: el migdia, quan el sol ocupa el zenit, \u00e9s yang, mitjanit \u00e9s yin; el vespre \u00e9s yang transformant-se en yin i l'aurora \u00e9s yin transformant-se en yang. o b\u00e9: l'estiu \u00e9s yang, l'hivern \u00e9s yin; la tardor \u00e9s yang transformant-se en yin i la primavera \u00e9s yin transformant-se en yang. o, encara: el nord \u00e9s yin, el sud \u00e9s yang, l'oest \u00e9s yang transformant-se en yin i l'est \u00e9s yin transformant-se en yang...\nes tracta igualment de la teoria en la qual es fonamenta la medicina tradicional de la xina i de tota l'\u00e0sia en general, en la qual, per exemple, es contraresten certs s\u00edmptomes amb un tractament regit pel principi oposat. \u00e9s el cas d'un constipat (s\u00edmptoma yin), que es pot tractar amb aliments que escalfin (yang) i d'una crisi nerviosa (yang), que es pot tractar amb aliments que refredin (yin), com la fruita.\nun altre exemple n'\u00e9s el del feng xui, una tradici\u00f3 xinesa que t\u00e9 en compte les sinergies entre yin i yang en tots els \u00e0mbits alhora de crear un entorn habitable per l'home.\n\n\n== \u00fas modern ==\nel yin \u00e9s el costat negre i el yang \u00e9s el costat blanc. altres arranjaments de colors han incl\u00f2s la substituci\u00f3 del blanc del yang pel vermell. el taijitu de vegades s'acompanya d'altres formes,  com el bagua . la relaci\u00f3 entre el yin i el yang sovint es descriu en termes de llum solar que juga sobre una muntanya i una vall. yin (literalment el lloc ombr\u00edvol o vessant nord) \u00e9s la zona fosca oclusa pel gruix de la muntanya, mentre que el yang (literalment el lloc assolellat o vessant sud) \u00e9s la part molt il\u00b7luminada. a mesura que el sol es mou pel cel, el yin i el yang intercanvien gradualment llocs entre ells, revelant el que estava enfosquit i enfosquint el que es va revelar.\nel yin es caracteritza per ser lent, suau, rendible, dif\u00fas, fred, humit i passiu; i s'associa amb l'aigua, la terra, la lluna, la negativitat, la feminitat, la foscor i la destrucci\u00f3/guerra.\nyang, en canvi, \u00e9s r\u00e0pid, dur, s\u00f2lid, concentrat, calent/calent, sec i actiu; i s'associa amb el foc, el cel/aire, el sol, la positivitat, la masculinitat, la llum i la creaci\u00f3/pau.el yin i el yang tamb\u00e9 s'apliquen al cos hum\u00e0. en la medicina tradicional xinesa, la bona salut est\u00e0 directament relacionada amb l'equilibri entre les qualitats del yin i el yang dins d'un mateix. si el yin i el yang es desequilibren, una de les qualitats es considera deficient o t\u00e9 buit.\n\n\n=== i ching ===\nel text de l'i ching t\u00e9 els seus or\u00edgens en un text d'endevinaci\u00f3 de zhou de l'oest anomenat canvis de zhou (\u5468\u6613 zh\u014du y\u00ec). diversos estudiosos moderns suggereixen dates que oscil\u00b7len entre els segles x i iv ac per al muntatge del text aproximadament en la seva forma actual. nylan, michael (2001), els cinc cl\u00e0ssics confucians (2001), p\u00e0g. 228.</ref>el yin i el yang estan representats per l\u00ednies trencades i s\u00f2lides: el yin est\u00e0 trencat ( \u268b ) i el yang \u00e9s s\u00f2lid ( \u268a ). a continuaci\u00f3, es combinen en trigrames, que s\u00f3n m\u00e9s yang ( p. ex. \u2631 ) o m\u00e9s yin ( p. ex. \u2635 ) depenent del nombre de l\u00ednies trencades i s\u00f2lides (p. ex., \u2630 \u00e9s totalment yang, mentre que \u2637 \u00e9s totalment yin) \u2630 els trigrames es combinen. en hexagrames ( \u4ddf). les posicions relatives i el nombre de l\u00ednies yin i yang dins dels trigrames determinen el significat d'un trigrama, i en els hexagrames el trigrama superior es considera yang respecte al trigrama inferior, el yin, que permet representacions complexes de les interrelacions.\n\n\n=== taijitu ===\nel principi del yin i el yang est\u00e0 representat pel taijitu (literalment diagrama del taij\u00ed). el terme s'utilitza habitualment per significar la forma simple de cercle dividit, per\u00f2 pot referir-se a qualsevol dels diversos diagrames esquem\u00e0tics que representen aquests principis, com l' esv\u00e0stica, comuna a l'hinduisme, el budisme i el jainisme. s\u00edmbols similars tamb\u00e9 han aparegut en altres cultures, com en l'art celta i les marques d'escut rom\u00e0.en aquest s\u00edmbol les dues ll\u00e0grimes giren per representar la conversi\u00f3 de yin a yang i yang a yin. aix\u00f2 es veu quan una bola es llan\u00e7a a l'aire amb una velocitat yang i despr\u00e9s es converteix en una velocitat yin per tornar a caure a la terra. les dues ll\u00e0grimes s\u00f3n oposades l'una a l'altra per mostrar que a mesura que una augmenta l'altra disminueix. el punt del camp oposat a la gota de ll\u00e0grima mostra que sempre hi ha yin dins del yang i sempre yang dins del yin.\n\n\n=== tai-txi ===\nel tai-txi, una forma d'art marcial, sovint es descriu com els principis del yin i el yang aplicats al cos hum\u00e0 i al cos animal. wu jianquan, un fam\u00f3s professor d'arts marcials xineses, va descriure el tai-txi (taijiquan) de la seg\u00fcent manera:\ndiverses persones han ofert diferents explicacions per al nom taijiquan. alguns han dit: \u2013 'en termes de meditaci\u00f3, cal entrenar des d'un estat de moviment cap a un estat de quietud. taiji sorgeix a trav\u00e9s de l'equilibri entre yin i yang. pel que fa a l'art de l'atac i la defensa, doncs, en el context dels canvis de ple i buit, un est\u00e0 constantment latent internament, fins a no expressiu exteriorment, com si el yin i el 'yang de taiji encara no s'ha dividit.' altres diuen: \u00abcada moviment del taijiquan es basa en cercles, igual que la forma d'un taijitu. per tant, s'anomena taijiquan\u00bb.\n\n\n== refer\u00e8ncies ==\n\n\n== vegeu tamb\u00e9 ==\nmitologia xinesa\nyinyangjia o \"escola del yin-yang\" (segle iii ac)\nmacrobi\u00f2tica\n\n\n== bibliografia ==\njordi vila i albery galvany: yijing. el libro de los cambios. con el comentario de wang bi. edicions atalanta, girona, 2006 (2a edici\u00f3). isbn 84-934625-9-4. primera versi\u00f3 directa del xin\u00e8s al castell\u00e0.\nrichard wilhelm (pr\u00f2leg de c. g. jung): i ching. el libro de las mutaciones. edhasa, barcelona. 1960/2006 (31a edici\u00f3). isbn 84-350-1902-0.\nlaozi: daodejing. el llibre del \"dao\" i del \"de\". edicions proa, barcelona. isbn 84-8437-036-4 / 84-8437-036-4. traducci\u00f3 de sean golden i marisa presas, feta directament del xin\u00e8s al catal\u00e0.\nsunzi: l'art de la guerra, ed. proa, barcelona. traducci\u00f3 de sean golden i marisa presas, feta directament del xin\u00e8s al catal\u00e0.\ngeorges ohsawa: le prince unique de la philosophie et de la science d'extr\u00eame-orient, editorial vrin, par\u00eds, 1981.\nporkert, manfred. mit press. the theoretical foundations of chinese medicine, 1974. isbn 978-0-262-16058-2. \nwang, robin r. cambridge university press. yinyang: the way of heaven and earth in chinese thought and culture, 2012. isbn 978-1-139-53621-9. \ntaijiquan: the art of nurturing, the science of power by yang yang, scott a. grubisich\ngiovanni monastra: \"the \"yin\u2013yang\" among the insignia of the roman empire?\" \"sophia,\" vol. 6, no. 2 (2000)\nji \u0111ing, prevod davida albaharija, tabernakl 2005\nanne cheng: historia del pensamiento chino, edicions bellaterra, 2002.\n\n\n== enlla\u00e7os externs ==\nwhere does the yin yang symbol come from?(angl\u00e8s)\njard\u00edn de los inmortales poesia taoista (castell\u00e0)"