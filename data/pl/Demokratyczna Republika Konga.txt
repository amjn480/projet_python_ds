"demokratyczna republika konga (fr. r\u00e9publique d\u00e9mocratique du congo) \u2013 drugie pod wzgl\u0119dem powierzchni, trzecie pod wzgl\u0119dem liczby ludno\u015bci pa\u0144stwo afryki, po\u0142o\u017cone w jej \u015brodkowej cz\u0119\u015bci, w dorzeczu rzeki kongo, u kt\u00f3rej uj\u015bcia posiada 37 km dost\u0119pu do oceanu atlantyckiego. nazwa, oznaczaj\u0105ca my\u015bliwy, pochodzi od ludu bakongo. w okresie kolonialnym dr konga wyst\u0119powa\u0142a jako wolne pa\u0144stwo kongo (do 1908) i kongo belgijskie (do 1960), a po uzyskaniu niepodleg\u0142o\u015bci w latach 1971\u20131997 jako zair. dla odr\u00f3\u017cnienia od s\u0105siaduj\u0105cej republiki konga (kongo, kongo-brazzaville), dr konga wyst\u0119powa\u0142a r\u00f3wnie\u017c jako kongo-l\u00e9opoldville, a obecnie po zmianie nazwy stolicy, jako kongo-kinszasa.\nnajwi\u0119ksze miasta kraju: kinszasa, lubumbashi, mbuji-mayi, kisangani, kananga. kraj zamieszkuje 250 grup etnicznych. najwi\u0119ksze to kongo, luba i mongo.\n\n\n== etymologia ==\nnazwa kraju pochodzi od rzeki kongo, kt\u00f3rej wi\u0119ksza cz\u0119\u015b\u0107 przep\u0142ywa przez terytorium kraju. nazwa rzeki pochodzi za\u015b od nazwy jednego z lud\u00f3w bantu, bakongo (co znaczy my\u015bliwi), kt\u00f3re zamieszkiwa\u0142o uj\u015bcie rzeki, gdy zosta\u0142o ono odkryte przez portugalczyk\u00f3w w xv wieku.\n\n\n== geografia ==\npo\u0142o\u017cenie geograficzne \u2013 0\u00b000\u2032n 25\u00b000\u2032e\nd\u0142ugo\u015b\u0107 granic l\u0105dowych \u2013 10 481 km:\nangola \u2013 2646 km\nburundi \u2013 236 km\nrepublika \u015brodkowoafryka\u0144ska \u2013 1747 km\nkongo \u2013 1229 km\nrwanda \u2013 221 km\nsudan po\u0142udniowy \u2013 714 km\ntanzania \u2013 479 km\nuganda \u2013 877 km\nzambia \u2013 2332 km\nd\u0142ugo\u015b\u0107 wybrze\u017ca \u2013 37 km\nnajwy\u017cszy punkt \u2013 szczyt ma\u0142gorzaty (pic marguerite) na g\u00f3rze stanleya (mont stanley) (5110 m n.p.m.)\n\u015brednia wysoko\u015b\u0107 \u2013 726 m n.p.m.\nnajni\u017cszy punkt \u2013 ocean atlantycki 0 m n.p.m.demokratyczna republika konga jest 11. najwi\u0119kszym pa\u0144stwem na \u015bwiecie pod wzgl\u0119dem powierzchni.\n\n\n=== ukszta\u0142towanie powierzchni ===\nd\u017cungla pokrywa wi\u0119kszo\u015b\u0107 rozleg\u0142ej, nisko po\u0142o\u017conej kotliny, kt\u00f3ra obni\u017ca si\u0119 w kierunku atlantyku na zachodzie. obszar ten otoczony p\u0142askowy\u017cami \u0142\u0105czy si\u0119 z sawannami na po\u0142udniu i po\u0142udniowym zachodzie, g\u00f3rami na zachodzie i stepami przekraczaj\u0105cymi na p\u00f3\u0142nocy rzek\u0119 kongo. wysokie g\u00f3ry s\u0105 na wschodnim kra\u0144cu kraju.\n\n\n=== klimat ===\ndominuje klimat tropikalny. w r\u00f3wnikowej zlewni rzeki kongo jest gor\u0105cy i wilgotny. ch\u0142odniejszy i suchszy \u2013 na wy\u017cej po\u0142o\u017conych terenach po\u0142udniowych. ch\u0142odniejszy i wilgotniejszy na g\u00f3rskich terenach na wschodzie.\nna p\u00f3\u0142nocy od r\u00f3wnika pora wilgotna trwa od kwietnia do pa\u017adziernika, a sucha od grudnia do lutego. na po\u0142udnie od r\u00f3wnika: pora wilgotna trwa od listopada do marca, a sucha od kwietnia do pa\u017adziernika.\n\n\n== budowa geologiczna ==\nna terenie kraju, w obr\u0119bie wielkiej doliny ryftowej, wyst\u0119puje aktywno\u015b\u0107 wulkaniczna. za najwi\u0119ksze zagro\u017cenie dla ludno\u015bci uwa\u017cane s\u0105 wulkany nyiragongo i nyamuragira.\n\n\n== historia ==\n\n\n=== pocz\u0105tki ===\npierwszymi mieszka\u0144cami obecnej dr konga by\u0142y plemiona my\u015bliwsko-zbierackie. p\u00f3\u0142noc zamieszkiwali pigmeje, po\u0142udnie plemiona spokrewnione z buszmenami. w i tysi\u0105cleciu p.n.e. oraz i tysi\u0105cleciu n.e. nap\u0142ywa\u0142y ludy bantu, kt\u00f3re zepchn\u0119\u0142y buszmen\u00f3w na po\u0142udnie, a pigmej\u00f3w w g\u0142\u0105b las\u00f3w. w \u015bredniowieczu pojawi\u0142y si\u0119 niewielkie pa\u0144stwa. ich podboje doprowadzi\u0142y od unifikacji politycznej i kulturalnej po\u0142udnia obecnego dr konga oraz p\u00f3\u0142nocnej angoli i zambii. w xiv-xvi wieku powsta\u0142y kolejne pa\u0144stwa \u2013 nad dolnym kongiem kongo, nad g\u00f3rnym kasai luanda, nad g\u00f3rn\u0105 lualab\u0105 luba, a w xvii wieku kuba nad \u015brodkowym kasai. pierwsze kontakty z europejczykami notowane s\u0105 w xv wieku. w 1491 roku kongijski w\u0142adca nzinga-a-nkwu przyj\u0105\u0142 chrze\u015bcija\u0144stwo i zainicjowa\u0142 o\u017cywione relacje z portugali\u0105. w kolejnych wiekach obszar penetrowany by\u0142 przez hiszpan\u00f3w, arab\u00f3w, holendr\u00f3w, francuz\u00f3w i brytyjczyk\u00f3w. niewielkie pa\u0144stwa sprzedawa\u0142y przybyszom ko\u015b\u0107 s\u0142oniow\u0105, mied\u017a i niewolnik\u00f3w. handel niewolnikami z czasem doprowadzi\u0142 do wyludnienia kraju i degradacji relacji spo\u0142ecznych. na skutek nieko\u0144cz\u0105cych si\u0119 konflikt\u00f3w zbrojnych na prze\u0142omie xviii i xix wieku rozpad\u0142o si\u0119 kongo, z kolei luba i lunda w przeci\u0105gu wieku xix.\n\n\n=== wolne pa\u0144stwo kongo ===\ndestabilizacj\u0119 regionu w ci\u0105gu xix wieku u\u0142atwi\u0142a inwazja europejska. belgijski kr\u00f3l leopold ii sfinansowa\u0142 wypraw\u0119 henry\u2019ego mortona stanleya wzd\u0142u\u017c rzeki kongo, maj\u0105c\u0105 na celu ustanowienie tam jego w\u0142adzy. podczas konferencji w berlinie (1884\u20131885) uznano leopolda suwerenem wolnego pa\u0144stwa kongo. w kolejnych latach si\u0142y zbrojne z\u0142o\u017cone z afrykan\u00f3w pod dow\u00f3dztwem belg\u00f3w podbi\u0142y obszar wsp\u00f3\u0142czesnej katangi i wschodnich obszar\u00f3w dr konga. w 1908 leopold scedowa\u0142 kongo pa\u0144stwu belgijskiemu i od tego momentu sta\u0142o si\u0119 ono oficjalnie koloni\u0105 pod nazw\u0105 kongo belgijskie. w kolonii belgowie prowadzili bezwzgl\u0119dny wyzysk tubylc\u00f3w przez kompanie koncesjonowane. wyzysk prowadzi\u0142 do rebelii (powstania na wschodzie 1919\u201323, bunt wojskowych w luluabourgu w 1944). szacuje si\u0119, \u017ce represyjna polityka belg\u00f3w doprowadzi\u0142a do zabicia lub doprowadzenia do \u015bmierci od 5 do 15 milion\u00f3w mieszka\u0144c\u00f3w konga. rz\u0105dy kolonialne przyczyni\u0142y si\u0119 tak\u017ce do chrystianizacji kraju.\n\n\n=== po ii wojnie \u015bwiatowej ===\npo ii wojnie \u015bwiatowej rozwija\u0142y si\u0119 ruchy afryka\u0144skie, powsta\u0142y pierwsze tubylcze organizacje, zwi\u0105zki zawodowe i partie polityczne. w 1959 belgia metropolia zacz\u0119\u0142a traci\u0107 kontrol\u0119 nad koloni\u0105, parali\u017cowan\u0105 przez strajki i op\u00f3r cywilny. w styczniu 1960 roku odby\u0142a si\u0119 belgijsko-kongijska konferencja okr\u0105g\u0142ego sto\u0142u, na kt\u00f3rej zdecydowano o nadaniu kraju niepodleg\u0142o\u015bci i przej\u0119ciu w\u0142adzy przez afrykan\u00f3w. w czerwcu tego samego roku afrykanie formalnie przej\u0119li w\u0142adz\u0119. wybory wy\u0142oni\u0142y na premiera patrice\u2019a lumumb\u0119 z kongijskiego ruchu narodowego, a na prezydenta josepha kasavubu z ugrupowania abako. pierwsze dni niepodleg\u0142o\u015bci doprowadzi\u0142y do wybuchu chaosu. wybuch\u0142 bunt wojskowych, a w lipcu inspirowan\u0105 przez belg\u00f3w secesj\u0119 katangi (b\u0119d\u0105cej najbogatsz\u0105 prowincj\u0105) og\u0142osi\u0142 tamtejszy lider mo\u00efse tshombe. w sierpniu w \u015blad za katang\u0105 posz\u0142o kasai po\u0142udniowe. premier lumumba chc\u0105c ustabilizowa\u0107 sytuacj\u0119 zwr\u00f3ci\u0142 si\u0119 o pomoc wojskow\u0105 do onz. pomoc by\u0142a niewystarczaj\u0105ca, przez co rz\u0105d zwr\u00f3ci\u0142 si\u0119 do zwi\u0105zku radzieckiego.\n\n\n=== rz\u0105dy mobutu sese seko ===\nwe wrze\u015bniu dosz\u0142o do sporu mi\u0119dzy prezydentem a premierem. sp\u00f3r zako\u0144czy\u0142 zamach stanu przeprowadzony przez pu\u0142kownika josepha-d\u00e9sir\u00e9 mobutu. stronnicy obalonego lumumby (kt\u00f3ry w grudniu zosta\u0142 aresztowany, a nast\u0119pnie zabity) z antoine gizeng\u0105 i christophe gbenye powo\u0142ali w stanleyville rz\u0105d ludowej republiki kongo (uznany przez blok wschodni i niekt\u00f3re kraje kontynentu). w lutym 1961 roku mobutu przekaza\u0142 rzeczywist\u0105 w\u0142adz\u0119 prezydentowi kasavubu. dzi\u0119ki dzia\u0142aniom militarnym i dyplomatycznym czasowo przywr\u00f3cono jedno\u015b\u0107 terytorialn\u0105. rz\u0105d otrzyma\u0142 znaczn\u0105 pomoc od belgii i usa. w 1962 roku aresztowano gizeng\u0119 i grup\u0119 jego wsp\u00f3\u0142pracownik\u00f3w. pozostali lumumbi\u015bci utworzyli w brazzaville w pa\u017adzierniku 1963 roku narodowy komitet wyzwolenia a rok p\u00f3\u017aniej wywo\u0142ali antyrz\u0105dowe powstanie przejmuj\u0105c kontrol\u0119 nad po\u0142ow\u0105 pa\u0144stwa. w lipcu 1964 roku prezydent kasavubu powo\u0142a\u0142 na premiera mo\u00efse tshombego z katangi. we wrze\u015bniu tego samego roku si\u0142y rz\u0105dowe z pomoc\u0105 belgijsk\u0105 i ameryka\u0144sk\u0105 pokona\u0142y rebeliant\u00f3w. po zwyci\u0119stwie kasavubu odwo\u0142a\u0142 premiera tshombe. w listopadzie 1965 roku mobutu ponownie dokona\u0142 zamachu stanu przejmuj\u0105c w kraju dyktatorskie rz\u0105dy.\nmobutu og\u0142osi\u0142 si\u0119 g\u0142ow\u0105 pa\u0144stwa (a w 1966 roku szefem rz\u0105du), zawiesi\u0142 konstytucj\u0119, rozwi\u0105za\u0142 parlament i partie polityczne. ju\u017c w pierwszych latach wprowadzi\u0142 nieograniczone rz\u0105dy oparte na monopolu monopartii, ludowego ruchu rewolucji. prowadzi\u0142 polityk\u0119 afrykanizacji (polityka tzw. autentyczno\u015bci afryka\u0144skiej). w jej ramach zmienia\u0142 nazwy pochodz\u0105ce z j\u0119zyk\u00f3w kolonialnych na afryka\u0144skie. 27 pa\u017adziernika 1971 mobutu zmieni\u0142 nazw\u0119 pa\u0144stwa na zair oraz w\u0142asne nazwisko. o ile zair rozwija\u0142 si\u0119 i otrzymywa\u0142 pomoc ze strony kapita\u0142u zagranicznego, to mobutu pozostawa\u0142 g\u0142\u00f3wnym beneficjentem przychod\u00f3w. rz\u0105dy \u015bci\u015ble zwi\u0105zane by\u0142y z korupcj\u0105 i defraudacj\u0105 publicznych funduszy. zair przyp\u0142aci\u0142 to staj\u0105c si\u0119 w latach 80. jednym z najbiedniejszych pa\u0144stw \u015bwiata, a gospodarka ca\u0142kowicie za\u0142ama\u0142a si\u0119.\nw 1977 i 1978 rz\u0105dom mobutu zagrozi\u0142 zbrojnie front wyzwolenia narodowego konga (wspierany przez angol\u0119). wyst\u0105pienia na osobist\u0105 pro\u015bb\u0119 prezydenta zosta\u0142y st\u0142umione poprzez interwencj\u0119 wojsk francuskich, belgijskich i w mniejszym stopniu maroka\u0144skich.\nw 1990 roku pod naciskiem mi\u0119dzynarodowym i opozycji zgodzi\u0142 si\u0119 na nieznaczn\u0105 demokratyzacj\u0119. w 1994 roku wprowadzono now\u0105 tymczasow\u0105 konstytucj\u0119. w po\u0142owie lat 90. ludno\u015b\u0107 z plemienia tutsi (pozostaj\u0105ca od d\u0142u\u017cszego czasu w opozycji wobec mobutu z powodu jego zdecydowanego poparcia dla plemienia hutu uczestnicz\u0105cego w ludob\u00f3jstwie w s\u0105siedniej rwandzie przy poparciu m.in. francji) opanowa\u0142a znaczn\u0105 cz\u0119\u015b\u0107 wschodniego zairu. mobutu wyda\u0142 polecenie usuni\u0119cia tutsi poza granice zairu. wywo\u0142a\u0142o to otwart\u0105 wojn\u0119 domow\u0105, w kt\u00f3r\u0105 zaanga\u017cowali si\u0119 inni opozycjoni\u015bci. 16 maja 1997 oddzia\u0142y przeciwnik\u00f3w mobutu \u2013 wyst\u0119puj\u0105ce jako sojusz si\u0142 demokratycznych na rzecz wyzwolenia konga \u2013 zdoby\u0142y kinszas\u0119. nowym prezydentem zosta\u0142 og\u0142oszony laurent kabila. obalony mobutu wyjecha\u0142 z kraju (kt\u00f3remu przywr\u00f3cono dawn\u0105 nazw\u0119 kongo).\n\n\n=== rz\u0105dy laurenta kabili ===\nlaurent kabila w swoich r\u0119kach skupi\u0142 pe\u0142ni\u0119 w\u0142adzy wykonawczej, ustawodawczej i militarnej. od 1998 roku zmaga\u0142 si\u0119 z drug\u0105 wojn\u0105 domow\u0105 i interwencjami wojsk ugandy i ruandy. w styczniu 2001 kabila zosta\u0142 postrzelony w zamachu dokonanym przez cz\u0142onka w\u0142asnej ochrony. wydarzenie to by\u0142o cz\u0119\u015bci\u0105 nieudanego zamachu stanu. ranny kabila zosta\u0142 przetransportowany do szpitala w zimbabwe, gdzie zmar\u0142 18 stycznia. urz\u0105d prezydenta obj\u0105\u0142 syn laurenta, joseph kabila. nowy prezydent w grudniu 2002 roku podpisa\u0142 z antyrz\u0105dowymi rebeliantami umow\u0119 ko\u0144cz\u0105c\u0105 wojn\u0119 domow\u0105. joseph kabila zyska\u0142 prezydenck\u0105 reelekcj\u0119 w wyborach w latach 2006 i 2011.\nkolejne wybory powinny by\u0142y odby\u0107 si\u0119 w listopadzie 2016, ale rz\u0105d kabili op\u00f3\u017ani\u0142 je na 30 grudnia 2018. mimo \u017ce kabila, zgodnie z konstytucj\u0105, nie m\u00f3g\u0142 ubiega\u0107 si\u0119 o trzeci\u0105 kadencj\u0119. decyzja o przesuni\u0119ciu wybor\u00f3w wznieci\u0142a wiele protest\u00f3w i niepokoj\u00f3w spo\u0142ecznych, z zamieszkami na ulicach w\u0142\u0105cznie, szczeg\u00f3lnie na wschodzie kraju. wybory prezydenckie, parlamentarne i lokalne odby\u0142y si\u0119 na terenie drk na prze\u0142omie roku 2018 i 2019. w miastach beni i butembo zosta\u0142y odwo\u0142ane z powodu wybuchu ognisk wirusa ebola. w yumbi \u2013 z powodu ostrych zamieszek. wyniki wybor\u00f3w prezydenckich og\u0142oszono 10 stycznia 2019. wygra\u0142 je kandydat opozycji, f\u00e9lix tshisekedi. urz\u0105d obj\u0105\u0142 dwa tygodnie p\u00f3\u017aniej. by\u0142o to pierwsze przekazanie w\u0142adzy mi\u0119dzy opozycyjnymi kandydatami bez wi\u0119kszej przemocy lub zamachu stanu, od czasu uzyskania niepodleg\u0142o\u015bci przez drk.kraj, szczeg\u00f3lnie na wschodzie, nadal zmaga si\u0119 z agresj\u0105 ponad setki grup zbrojnych, takich jak sojusz si\u0142 demokratycznych, demokratyczne si\u0142y wyzwolenia rwandy, czy milicje mai mai. w kongo od 1999 dzia\u0142a misja stabilizacyjna narod\u00f3w zjednoczonych monusco. jest to najwi\u0119ksza i najkosztowniejsza misja onz w historii.\n\n\n== demografia ==\nludno\u015b\u0107 skupia si\u0119 na p\u0142askowy\u017cach, na sawannie, przy rzekach i jeziorach, natomiast poro\u015bni\u0119te tropikaln\u0105 d\u017cungl\u0105 p\u00f3\u0142noc i centrum kraju s\u0105 prawie niezamieszkane. exodus ludno\u015bci wiejskiej zwi\u0119kszy\u0142 populacj\u0119 miast, a przede wszystkim stolicy.\nwielkie aglomeracje to kinszasa (8 milion\u00f3w mieszka\u0144c\u00f3w), lubumbashi, kisangani, mbuji-mayi, kananga, mbandaka i bukavu. w miastach mieszka ok. 46% populacji.\nmimo posiadania \u017cyznych gleb, du\u017cego potencja\u0142u hydroenergetycznego, i bogatych zasob\u00f3w naturalnych, demokratyczna republika konga zmaga si\u0119 z wieloma problemami socjoekonomicznymi, w tym m.in., wysok\u0105 \u015bmiertelno\u015bci\u0105 noworodk\u00f3w (58,4 zgonu/1000 \u017cywych urodze\u0144 w 2020) i matek (473 zgony/100 000 \u017cywych urodze\u0144 w 2020), wysok\u0105 (5,77 dziecka na kobiet\u0119 w 2020; 3. najwy\u017csza na \u015bwiecie) i wczesn\u0105 dzietno\u015bci\u0105 (\u015bredni wiek kobiety w pierwszej ci\u0105\u017cy to nieca\u0142e 20 lat), niedo\u017cywieniem (30% dzieci do 5 r. \u017cycia), s\u0142ab\u0105 wyszczepialno\u015bci\u0105, s\u0142abym dost\u0119pem do wody pitnej i sanitariat\u00f3w.\nz przyrostem naturalnym 3,18% (2020) drk znajduje si\u0119 w pierwszej dziesi\u0105tce kraj\u00f3w na \u015bwiecie. liczba urodzin wynosi 41/1000 mieszka\u0144c\u00f3w, a zgon\u00f3w 8,4/1000 mieszka\u0144c\u00f3w. \u015brednia oczekiwana d\u0142ugo\u015b\u0107 \u017cycia wynosi 61 lat (59 dla m\u0119\u017cczyzn, 63 dla kobiet).\ndrk jest zar\u00f3wno \u017ar\u00f3d\u0142em, jak i gospodarzem uchod\u017ac\u00f3w. w latach 2012\u20132014 do kraju powr\u00f3ci\u0142o ponad 119 tys. kongijczyk\u00f3w, ale ponad 0,5 miliona nadal pozostawa\u0142o za granic\u0105 (2015). do najwi\u0119kszych grup uchod\u017ac\u00f3w przebywaj\u0105cych w 2020 w drk nale\u017celi mieszka\u0144cy:\n\nrwandy: 214 777 os\u00f3b\nrepubliki \u015brodkowoafryka\u0144skiej: 171 400\nsudanu po\u0142udniowego: 88 503\nburundi: 47 172.w 2018 roku oko\u0142o 3,1 miliona mieszka\u0144c\u00f3w by\u0142o uchod\u017acami wewn\u0119trznymi (z uwagi na wcze\u015bniejsze wojny domowe i trwaj\u0105cy od 2016 roku konflikt w prowincji kasai). poziom migracji szacowany by\u0142 w 2020 na -0,9 migranta na 1000 mieszka\u0144c\u00f3w (ubytek ludno\u015bci).\n\n\n=== struktura wiekowa ===\ndrk jest krajem z 6. najm\u0142odsz\u0105 populacj\u0105 na \u015bwiecie, z median\u0105 wieku 16,7 roku. po\u0142owa mieszka\u0144c\u00f3w nie sko\u0144czy\u0142a 15 roku \u017cycia. szacunkowa struktura wiekowa w 2020:\n\n0\u201314 lat: 46,38%\n15\u201324 lata: 19,42%\n25\u201354 lata: 28,38%\n55\u201364 lata: 3,36%\n64 lata i wi\u0119cej: 2,47%przewaga m\u0119\u017cczyzn nad kobietami wyst\u0119puje przy urodzeniach i utrzymuje si\u0119 do 25 roku \u017cycia. powy\u017cej 55 roku \u017cycia wyst\u0119puje przewaga kobiet. w grupie powy\u017cej 65 r. \u017cycia jest znaczna (0,76:1).\n\n\n=== struktura etniczna ===\nludno\u015b\u0107 drk tworzy ponad 200 grup etnicznych, g\u0142\u00f3wnie bantu i chamickie (razem ok. 45% populacji). j\u0119zykiem urz\u0119dowym jest francuski. w kontaktach handlowych dominuje j\u0119zyk lingala. popularnym j\u0119zykami s\u0105: kingwana (dialekt suahili), kikongo i tshiluba (z rodziny bantu).\n\n\n=== religia ===\nstruktura religijna demokratycznej republiki konga w 2020 roku wed\u0142ug the arda:\n\nchrze\u015bcija\u0144stwo \u2013 95%:\nkatolicyzm \u2013 54,9%,\nprotestantyzm \u2013 18,6% (w tym: zielono\u015bwi\u0105tkowcy, prezbiterianie, bapty\u015bci, metody\u015bci i adwenty\u015bci dnia si\u00f3dmego),\nniezale\u017cne ko\u015bcio\u0142y i zwi\u0105zki wyznaniowe \u2013 26,7% (g\u0142\u00f3wnie kimbangizm, ale tak\u017ce ko\u015bci\u00f3\u0142 nowoapostolski, \u015bwiadkowie jehowy \u2013 ok. 1% i inni),\nreligie etniczne \u2013 2,5%,\nislam \u2013 1,47%,\nbrak religii \u2013 0,45%,\nbahaizm \u2013 0,43%,\nhinduizm \u2013 0,15%.\n\n\n=== miasta demokratycznej republiki konga ===\nponi\u017csza lista przedstawia najwi\u0119ksze miasta demokratycznej republiki konga:\n\n\n== ustr\u00f3j polityczny ==\ndemokratyczna republika kongo jest republik\u0105 parlamentarn\u0105 z systemem semiprezydenckim.\n\n\n=== konstytucja ===\nobowi\u0105zuj\u0105ca konstytucja zosta\u0142a przyj\u0119ta 13 maja 2005, zaaprobowana w referendum 18\u201319 grudnia 2005 i og\u0142oszona 18 lutego 2006.poprawki do ustawy zasadniczej mog\u0105 zg\u0142asza\u0107: prezydent, rz\u0105d, izba parlamentu, lub obywatele (poprzez petycj\u0119). tre\u015b\u0107 poprawki musi zosta\u0107 uzgodniona przy absolutnej wi\u0119kszo\u015bci w obu izbach. poprawka wymaga dodatkowo przyj\u0119cia w referendum je\u015bli na wsp\u00f3lnym posiedzeniu obu izb nie przyj\u0119\u0142y one poprawki wi\u0119kszo\u015bci\u0105 3/5. poprawkom nie podlegaj\u0105: forma rz\u0105d\u00f3w, prawa wyborcze, niezale\u017cno\u015b\u0107 s\u0105downictwa, pluralizm polityczny, wolno\u015bci osobiste.\n\n\n=== w\u0142adza wykonawcza ===\nprezydent wybierany zwyk\u0142\u0105 wi\u0119kszo\u015bci\u0105 g\u0142os\u00f3w w bezpo\u015brednich wyborach powszechnych, na nie wi\u0119cej ni\u017c dwie kadencje. prezydent mianuje premiera.\n\n\n=== w\u0142adza ustawodawcza ===\nstanowiona przez dwuizbowy parlament wybierany na 5-letni\u0105 kadencj\u0119:\n\nsenat \u2013 108 mandat\u00f3w obsadzanych w po\u015brednich wyborach proporcjonalnych przez zgromadzenia rad prowincji.\nzgromadzenie narodowe \u2013 500 mandat\u00f3w obsadzanych zwyk\u0142\u0105 wi\u0119kszo\u015bci\u0105 g\u0142os\u00f3w w wyborach bezpo\u015brednich:\n439 w wielomandatowych okr\u0119gach wyborczych systemem proporcjonalnym\n61 w okr\u0119gach jednomandatowychnajwa\u017cniejsze partie polityczne:\n\nkongijski wiec dla demokracji (rassemblement congolais pour la d\u00e9mocratie, rcd)\nkonwent chrze\u015bcija\u0144skich demokrat\u00f3w (convention des d\u00e9mocrates chr\u00e9tiens, cdc)\nludowa partia odbudowy i demokracji (parti du peuple pour la reconstruction et la d\u00e9mocratie, pprd)\nnasze kongo (congo na biso, cnb)\nnouvel elan\npartia chrze\u015bcija\u0144skich demokrat\u00f3w (parti d\u00e9mocrate chr\u00e9tien, pdc)\nrazem dla zmiany (ensemble pour le changement)\nruch spo\u0142eczny na rzecz odnowy (mouvement social pour le renouveau, msr)\nruch wyzwolenia kongo (mouvement de lib\u00e9ration du congo, mlc)\nsi\u0142y odnowy (forces de renouveau, fr)\nsojusz na rzecz demokracji i post\u0119pu spo\u0142ecznego (union pour la d\u00e9mocratie et le progr\u00e8s social, udps)\nsojusz na rzecz narodu kongijskiego (union pour la nation congolaise, unc)\nzaanga\u017cowani na rzecz obywatelstwa i rozwoju (engagement pour la citoyennet\u00e9 et le d\u00e9veloppement, ecid\u00e9)\nzjednoczona partia lumumbist\u00f3w (parti lumumbiste unifi\u00e9, palu)partie ecid\u00e9, mlc, razem dla zmiany, cnb i nouvel elan, tworz\u0105 koalicj\u0119 lamuka.\n\n\n=== w\u0142adza s\u0105downicza ===\ns\u0105dami najwy\u017cszymi s\u0105:\n\ns\u0105d kasacyjny (court of cassation, cour de cassation) \u2013 sk\u0142ada si\u0119 z 26 s\u0119dzi\u00f3w; dzieli si\u0119 na izb\u0119 legislacyjn\u0105 i izb\u0119 s\u0105downicz\u0105. s\u0119dzi\u00f3w s\u0105du kasacyjnego wybiera niezale\u017cna rada s\u0142u\u017cby s\u0105downiczej, sk\u0142adaj\u0105ca si\u0119 prokurator\u00f3w i s\u0119dzi\u00f3w ni\u017cszych szczebli.\ns\u0105d konstytucyjny (constitutional court) \u2013 9 s\u0119dzi\u00f3w. trzech nominowanych przez prezydenta, 3 przez rad\u0119 s\u0142u\u017cby s\u0105downiczej (judicial service council), 3 przez parlament. s\u0119dziowie wskazywani przez prezydenta maj\u0105 9-letni\u0105 nieodnawialn\u0105 kadencj\u0119, z jednym s\u0119dzi\u0105 wymienianym co 3 lata.s\u0105dy ni\u017cszego szczebla i powszechne:\n\ns\u0105d bezpiecze\u0144stwa pa\u0144stwa (state security court)\ns\u0105d apelacyjny (court of appeals) \u2013 administracyjny i s\u0105downiczy\nwielki trybuna\u0142 (tribunal de grande)\ns\u0105dy grodzkie\ns\u0105dy prawa zwyczajowego\n\n\n=== system prawny ===\nprawo cywilne bazuje na prawodawstwie belgijskim. obowi\u0105zuj\u0105 r\u00f3wnie\u017c prawa zwyczajowe i plemienne.\n\n\n== polityka zagraniczna ==\nod 2011 roku drk i angola wsp\u00f3\u0142pracuj\u0105 na morzu w ramach wsp\u00f3lnej strefy interes\u00f3w, w celu obop\u00f3lnego wykorzystania zasob\u00f3w przybrze\u017cnych.\nkraj akceptuje jurysdykcj\u0119 mi\u0119dzynarodowego trybuna\u0142u sprawiedliwo\u015bci (z ograniczeniami) i mi\u0119dzynarodowego trybuna\u0142u karnego.\nkraj jest stron\u0105, m.in.:\n\nkonwencji o r\u00f3\u017cnorodno\u015bci biologicznej\nramowej konwencji onz w sprawie zmian klimatu\nprotoko\u0142u z kioto\nkonwencji onz w sprawie przeciwdzia\u0142aniu pustynnieniu\nkonwencji o mi\u0119dzynarodowym handlu dzikimi zwierz\u0119tami i ro\u015blinami gatunk\u00f3w zagro\u017conych wygini\u0119ciem\nkonwencji bazylejskiej (dotycz\u0105ca kontroli transgranicznego przemieszczania i usuwania odpad\u00f3w niebezpiecznych)\nkonwencji onz o prawie morza\nkonwencji londy\u0144skiej (o zapobieganiu zanieczyszczania m\u00f3rz)\nkonwencji wiede\u0144skiej w sprawie ochrony warstwy ozonowej\nmi\u0119dzynarodowego porozumienia o drewnie tropikalnym z 1983\nmi\u0119dzynarodowego porozumienia o drewnie tropikalnym z 1994\nkonwencji ramsarskiejdrk podpisa\u0142y, ale nie ratyfikowa\u0142y, konwencj\u0119 o zakazie u\u017cywania technicznych \u015brodk\u00f3w oddzia\u0142ywania na \u015brodowisko.\nkraj jest cz\u0142onkiem wielu organizacji mi\u0119dzynarodowych: afdb, akp, cemac, comesa, eiti (kraj zgodny z), fao, g24, g-77, iaea, ibrd, icao, icrm, ida, ifad, ifc, ifrcs, iho, ilo, imf, imo, interpol, iom, ipu, iso, itso, itu, ituc (poprzez ngo-sy), miga, mkol, nam, onz, oif, opcw, pca, sadc, unia afryka\u0144ska, unctad, unesco, unhcr, unido, unwto, upu, wco, wftu (poprzez ngo-sy), who, wipo, wmo, wto.\n\n\n== si\u0142y zbrojne ==\ndemokratyczna republika konga dysponuje trzema rodzajami si\u0142 zbrojnych: wojskami l\u0105dowymi (forces d\u2019armees de la republique democratique du congo, fardc), marynark\u0105 wojenn\u0105 (la marine nationale) oraz si\u0142ami powietrznymi (force aerienne congolaise, fac). ochron\u0105 prezydenta i rz\u0105du zajmuje si\u0119 gwardia republika\u0144ska.\nuzbrojenie si\u0142 l\u0105dowych demokratycznej republiki konga sk\u0142ada\u0142o si\u0119 w 2022 roku m.in. z: 212 czo\u0142g\u00f3w, 201 opancerzonych pojazd\u00f3w bojowych, 125 zestaw\u00f3w artylerii holowanej, 16 artylerii samobie\u017cnej,  oraz 55 wieloprowadnicowych wyrzutni rakietowych. marynarka wojenna dysponowa\u0142a w 2022 roku szesnastoma okr\u0119tami obrony przybrze\u017ca. si\u0142y powietrzne z kolei posiada\u0142y w 2022 roku uzbrojenie w postaci m.in. pi\u0119ciu my\u015bliwc\u00f3w, 8 samolot\u00f3w transportowych, 32 \u015bmig\u0142owc\u00f3w oraz o\u015bmiu \u015bmig\u0142owc\u00f3w szturmowych.\nwojska demokratycznej republiki konga w 2022 roku liczy\u0142y 100 tys. \u017co\u0142nierzy zawodowych oraz 10,0 tys. rezerwist\u00f3w. s\u0142u\u017cba ma charakter mieszany: ochotniczo-poborowy.\nwed\u0142ug rankingu global firepower (2022) si\u0142y zbrojne demokratycznej republiki konga stanowi\u0105 76. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 299 mln dolar\u00f3w (usd).\n\n\n== podzia\u0142 administracyjny ==\nformalnie od 9 stycznia 2015 roku kraj dzieli si\u0119 na 26 prowincji, w tym prowincj\u0119 sto\u0142eczn\u0105:\n\nbas-uele (dolne uele)\nequateur (prowincja r\u00f3wnikowa)\nhaut-katanga (g\u00f3rna katanga)\nhaut-lomami (g\u00f3rne lomami)\nhaut-uele (g\u00f3rne uele)\nituri\nkasai\nkasai-central (kasai \u015brodkowe)\nkasai-oriental (kasai wschodnie)\nkinszasa \u2013 prowincja sto\u0142eczna\nkongo central (kongo \u015brodkowe)\nkwango\nkwilu\nlomami\nlualaba\nmai-ndombe\nmaniema\nmongala\nnord-kivu (kiwu p\u00f3\u0142nocne)\nnord-ubangi (ubangi p\u00f3\u0142nocne)\nsankuru\nsud-kivu (kiwu po\u0142udniowe)\nsud-ubangi (ubangi po\u0142udniowe)\ntanganyika (tanganika)\ntshopo\ntshuapawcze\u015bniej, 1997-2015, obowi\u0105zywa\u0142 podzia\u0142 na 11 prowincji:\n\nbandundu\nkongo \u015brodkowe\nprowincja r\u00f3wnikowa\nkasai zachodnie\nkasai wschodnie\nkatanga\nkinszasa\nmaniema\nkiwu p\u00f3\u0142nocne\nprowincja wschodnia\nkiwu po\u0142udniowenowa konstytucja z lutego 2006 roku wprowadza podzia\u0142 kraju na 25 prowincji oraz rejon sto\u0142eczny. zgodnie z konstytucj\u0105 mia\u0142 on zacz\u0105\u0107 obowi\u0105zywa\u0107 w ci\u0105gu trzech lat, tj. od 2009 roku, jednak nie wszed\u0142 on w \u017cycie. po dalszych debatach i zmianach zosta\u0142 zaakceptowany przez parlament 9 stycznia 2015 z rocznym okresem wdro\u017cenia zmian.\n\n\n== gospodarka ==\ngospodarka demokratycznej republiki konga jest jedn\u0105 z najmniej rozwini\u0119tych na \u015bwiecie \u2013 w 2014 roku ok. 63% ludno\u015bci \u017cy\u0142o poni\u017cej granicy ub\u00f3stwa. pod wzgl\u0119dem pkb na mieszka\u0144ca plasuje si\u0119 na 3. miejscu od ko\u0144ca. jednocze\u015bnie kraj posiada bogate i zr\u00f3\u017cnicowane zasoby naturalne, szacowane na 24 biliony usd. od uzyskania niepodleg\u0142o\u015bci kraj zmaga si\u0119 z systemow\u0105 korupcj\u0105 i niestabilno\u015bci\u0105. w latach 90. xx wieku dosz\u0142y do tego konflikty wewn\u0119trzne. czynniki te stale zmniejszaj\u0105 mo\u017cliwo\u015bci gospodarki, obni\u017caj\u0105 dochody pa\u0144stwa i stymuluj\u0105 wzrost zad\u0142u\u017cenia.\nw latach 60. drk by\u0142a drugim najbardziej uprzemys\u0142owionym pa\u0144stwem afryka\u0144skim po republice po\u0142udniowej afryki, z dobrze prosperuj\u0105cym przemys\u0142em g\u00f3rniczym oraz wzgl\u0119dnie wydajnym rolnictwem.\npierwsza (lata 90. xx wieku) oraz druga wojna domowa w kongu (zako\u0144czona w 2003) doprowadzi\u0142y do znacznego spadku produkcji oraz zysk\u00f3w pa\u0144stwa, spowodowa\u0142y zwi\u0119kszenie d\u0142ugu zewn\u0119trznego.\nsytuacja poprawi\u0142a si\u0119 po 2003 roku \u2013 po zako\u0144czeniu wojny, og\u0142oszeniu nowej konstytucji i zmianie w\u0142adzy. rz\u0105d zacz\u0105\u0142 wprowadza\u0107 reformy oraz otworzy\u0142 si\u0119 na relacje z mi\u0119dzynarodowymi instytucjami finansowymi i darczy\u0144cami. post\u0119p jest jednak powolny \u2013 hamowany przez korupcj\u0119, niestabilno\u015bci, niewydolno\u015b\u0107 urz\u0119d\u00f3w, czy niech\u0119\u0107 inwestor\u00f3w. wznowienie wydobycia pozwoli\u0142o na wzrost przychod\u00f3w pa\u0144stwa i pkb do 2015, ale jednocze\u015bnie zacz\u0119\u0142a rosn\u0105\u0107 inflacja i post\u0119powa\u0142a deprecjacja waluty. du\u017ca cz\u0119\u015b\u0107 gospodarki dzia\u0142a w szarej i czarnej strefie.\nod 2010 spad\u0142a r\u00f3wnie\u017c cena miedzi, jednego z g\u0142\u00f3wnych towar\u00f3w eksportowych drk, co odbi\u0142o si\u0119 na przychodach pa\u0144stwa i rezerwach walutowych. w po\u0142owie 2017 roku inflacja si\u0119ga\u0142a 50%.\nw 2012 roku bezrobocie wynosi\u0142o 8,7% (ni\u017csze u kobiet, 6,8%, ni\u017c u m\u0119\u017cczyzn \u2013 11,3%). si\u0142a robocza kraju szacowana jest na 31,36 mln. (w 2017).\n\nstruktura gospodarki w 2017:\n\nrolnictwo: 19,7%\nprzemys\u0142: 43,6%\nus\u0142ugi: 36,7%wykorzystanie grunt\u00f3w w 2011:\n\nrolnictwo: 11,4%\ngrunty orne: 3,1%\nsady i uprawy wieloletnie: 0,3%\npastwiska: 8%\nlasy: 67,9%\npozosta\u0142e: 20,7%w 2012 roku 110 km\u00b2 grunt\u00f3w by\u0142o sztucznie nawadniane.\nw roku 2017 bud\u017cet drk wykazywa\u0142, szacunkowo, 4,634 mld. usd przychod\u00f3w i 5,009 mld. usd rozchod\u00f3w. deficyt wynosi\u0142 0,9% pkb. inflacja wynosi\u0142a 41,5%. rezerwy walutowe i z\u0142otowe: 457,5 mln usd. d\u0142ug zewn\u0119trzny: 4,963 mld usd.\neksport wyni\u00f3s\u0142 10,98 mld. usd (chiny 41,4%, zambia 22,7%, korea po\u0142udniowa 7,2%, finlandia 6,2%). import wyni\u00f3s\u0142 10,82 mld. usd (chiny 19,9%, rpa 18%, zambia 10,4%, belgia 9,1%, indie 4,3%, tanzania 4,2%).\n\n\n=== przemys\u0142 wydobywczy ===\ngospodarka drk opiera si\u0119 w wi\u0119kszo\u015bci na przemy\u015ble wydobywczym. na jej terenie znajduj\u0105 si\u0119 zasoby: kobaltu, miedzi, niobu, tantalu, ropy naftowej, diament\u00f3w, z\u0142ota, srebra, cynku, magnezu, cyny, uranu, w\u0119gla kamiennego.\nnajwi\u0119ksze kopalnie s\u0105 zlokalizowane w katandze na po\u0142udniu kraju. kongo jest najwi\u0119kszym na \u015bwiecie producentem kobaltu oraz znacz\u0105cym producentem miedzi i diament\u00f3w. z\u0142o\u017ca diament\u00f3w s\u0105 zlokalizowane w prowincji kasai w zachodniej cz\u0119\u015bci kraju i stanowi\u0105 30% zasob\u00f3w \u015bwiatowych. pa\u0144stwo posiada r\u00f3wnie\u017c 70% \u015bwiatowych zasob\u00f3w koltanu, kt\u00f3ry jest g\u0142\u00f3wnym \u017ar\u00f3d\u0142em tantalu, u\u017cywanego powszechnie w elektronice dla potrzeb przemys\u0142u komputerowego oraz telekomunikacyjnego. w 2002 we wschodniej cz\u0119\u015bci drk odkryto z\u0142o\u017ca cyny, jak dot\u0105d wydobywane jedynie na ma\u0142\u0105 skal\u0119. przemyt oraz zyski z handlu minera\u0142ami przyczyni\u0142y si\u0119 do podsycania i finansowania dzia\u0142a\u0144 wojennych mi\u0119dzy plemionami i grupami etnicznymi. przemys\u0142 wydobywczy jest w wi\u0119kszo\u015bci kontrolowany przez korporacje kraj\u00f3w zachodnich, kt\u00f3re cz\u0119sto oskar\u017cane by\u0142y o polityk\u0119 sprzyjaj\u0105c\u0105 rozwojowi konflikt\u00f3w etnicznych oraz o dzia\u0142alno\u015b\u0107 rabunkow\u0105. katanga mining jest szwajcarsk\u0105 korporacj\u0105, kt\u00f3ra posiada na terenie drk kombinat metalurgiczny luilu, zdolny przerobi\u0107 176 tys. ton miedzi oraz 8 tys. ton kobaltu rocznie, czyni\u0105c go najwi\u0119ksz\u0105 tego typu instalacj\u0105 na \u015bwiecie.\nanaliza sektora wydobywczego \u2013 po\u0142owa \u015bwiatowych zasob\u00f3w kobaltu znajduje si\u0119 w demokratycznej republice kongademokratyczna republika konga posiada oko\u0142o po\u0142owy \u015bwiatowych zasob\u00f3w kobaltu (cena za 1 ton\u0119 kobaltu na gie\u0142dzie metali w londynie wynosi w kwietniu 2015 roku 26 700 dolar\u00f3w, czyli oko\u0142o 100 000 z\u0142otych). wed\u0142ug danych ministerstwa spraw wewn\u0119trznych usa na \u015bwiecie znajduje si\u0119 oko\u0142o 25 000 000 ton kobaltu. w 2014 roku wydobycie na \u015bwiecie kobaltu wynios\u0142o 112 000 ton przy czym 56 000 ton pochodzi\u0142o z demokratycznej republiki konga, drugi kraj chiny dostarczy\u0142 7200 ton, trzecia kanada wydoby\u0142a oko\u0142o 7000 ton kobaltu. w 2014 roku, przyjmuj\u0105c cen\u0119 z gie\u0142dy w londynie, demokratyczna republika konga wydoby\u0142a kobalt za kwot\u0119 1.5 miliarda dolar\u00f3w (oko\u0142o 5.5 miliarda z\u0142otych).\n\n\n=== handel zagraniczny ===\nna podstawie danych eximcon group g\u0142\u00f3wnymi produktami, jakie demokratyczna republika konga eksportowa\u0142a w 2014 roku zasoby naturalne: mied\u017a (udzia\u0142 62% w ca\u0142ym eksporcie), kobalt (19%), ropa (9%; 20 000 bary\u0142ek dziennie 2015).\nprodukty, kt\u00f3re by\u0142y importowane w najwi\u0119kszej ilo\u015bci, to: maszyny (12% udzia\u0142u w ca\u0142ym imporcie), pojazdy (6%), produkty ze stali lub \u017celaza (5%).\n\n\n=== rolnictwo ===\nwa\u017cnym dzia\u0142em gospodarki jest rolnictwo, kt\u00f3re w 1996 zatrudnia\u0142o 66% si\u0142y roboczej pa\u0144stwa i w 1997 stanowi\u0142o 57,9% pkb. najwa\u017cniejszymi produktami przeznaczonymi na eksport s\u0105 kawa, olej palmowy, guma, bawe\u0142na, cukier, herbata oraz kakao. uprawia si\u0119 tak\u017ce maniok, banany, kukurydz\u0119, ry\u017c z przeznaczeniem na rynek rodzimy.\n\n\n=== le\u015bnictwo ===\nlasy pokrywaj\u0105 60% powierzchni kraju, stanowi\u0105c ogromne bogactwo naturalne dla kraju. w 2003 przeznaczono na eksport drewno o warto\u015bci 25,7 mln usd. intensywna gospodarka le\u015bna stanowi zagro\u017cenie dla ogromnej bior\u00f3\u017cnorodno\u015bci las\u00f3w r\u00f3wnikowych oraz ludno\u015bci zamieszkuj\u0105cej na terenach masowych wycinek le\u015bnych.\n\n\n=== rybo\u0142\u00f3wstwo ===\nrozwini\u0119ty system hydrologiczny kraju pozwala na intensywne prowadzenie rybo\u0142\u00f3wstwa. w 1997 \u0142\u0105czna produkcja z w\u00f3d morskich oraz rzek i jezior jest szacowana na 162 961 ton. wi\u0119kszo\u015b\u0107 po\u0142ow\u00f3w pochodzi z jezior wielkiego rowu afryka\u0144skiego oraz rzek kotliny konga. po\u0142owy morskie stanowi\u0105 jedynie 2% \u0142\u0105cznej produkcji.\ndemokratyczna republika konga oczekuje na przyj\u0119cie do organizacji dla harmonizacji prawa afryka\u0144skiego. jest cz\u0142onkiem wsp\u00f3lnoty rozwoju afryki.\nrzeka kongo i jej dop\u0142ywy stanowi\u0105 szkielet gospodarki, w tym transportu. na rzece kongo powsta\u0142 zesp\u00f3\u0142 2 hydroelektrowni inga, kt\u00f3ra zasila po\u0142udniow\u0105, przemys\u0142ow\u0105, cz\u0119\u015b\u0107 kraju poprzez lini\u0119 hvdc inga-shaba.\n\n\n== infrastruktura i transport ==\nprawie po\u0142owa mieszka\u0144c\u00f3w kraju (2/3 mieszka\u0144c\u00f3w wsi) ma dost\u0119p jedynie do improwizowanych lub naturalnych zbiornik\u00f3w wody pitnej. tylko 29% mieszka\u0144c\u00f3w ma dost\u0119p do sanitariat\u00f3w z kanalizacj\u0105 lub szambem.\nw 2016 roku drk by\u0142a eksporterem netto energii elektrycznej. mimo tego, ok. 69 milion\u00f3w mieszka\u0144c\u00f3w nie mia\u0142o dost\u0119pu do energii elektrycznej. elektryfikacja teren\u00f3w miejskich wynosi\u0142a 47%, a wiejskich jedynie 0,4%.\ntelefonia stacjonarna w kraju jest rzadko\u015bci\u0105 (<1 linia/100 mieszka\u0144c\u00f3w). du\u017co bardziej rozwini\u0119ta jest telefonia kom\u00f3rkowa. w 2018 roku w drk by\u0142o prawie 36,5 mln abonent\u00f3w (38/100 mieszka\u0144c\u00f3w). w 2016 roku nieca\u0142e 4% mieszka\u0144c\u00f3w mia\u0142 dost\u0119p do internetu (mniej ni\u017c 1% do \u0142\u0105czy szerokopasmowych).\nw 2012 roku drk zam\u00f3wi\u0142o w chinach satelit\u0119 telekomunikacyjnego, ale projekt zawieszono w 2016 z powod\u00f3w finansowych.\nw 2013 roku w kraju istnia\u0142o 62 km gazoci\u0105g\u00f3w, 77 km ropoci\u0105g\u00f3w, i 756 km ruroci\u0105g\u00f3w dla produkt\u00f3w ropopochodnych.\n\n\n=== transport drogowy ===\nw 2015 roku w kraju istnia\u0142o 152 373 km dr\u00f3g, w tym:\n\nutwardzonych: 3047 km (2%)\nnieutwardzonych: 149 326 km (98%)\n\n\n=== transport kolejowy ===\nw 2014 roku w kraju istnia\u0142o 4007 km linii kolejowych, w tym 3882 km o rozstawie 1067 mm (858 km zelektryfikowane) i 125 km o rozstawie 1000 mm.\n\n\n=== transport wodny ===\ndzi\u0119ki rzecze kongo i jej dop\u0142ywom kraj posiada bogat\u0105, 8. na \u015bwiecie pod wzgl\u0119dem d\u0142ugo\u015bci, sie\u0107 dr\u00f3g wodnych, wynosz\u0105c\u0105 15 000 km.\ng\u0142\u00f3wnym portem morskim jest banana. znacz\u0105cymi portami rzecznymi lub na jeziorach s\u0105\nna rzece kongo: boma, bumba, kinszasa, kisangani, matadi, mbandaka.\nna rzece lualaba: kindu.\nna jeziorze kiwu: bukavu, goma.\nna jeziorze tanganika: kalemie.\n\n\n=== transport lotniczy ===\n\nw 2015 roku w kraju zarejestrowanych by\u0142o 8 przewo\u017anik\u00f3w lotniczych, dysponuj\u0105cych 13 samolotami. ruch pasa\u017cerski wyni\u00f3s\u0142 476 352 os\u00f3b. ruch towarowy: 85 mln. ton.\nw 2017 roku w drk by\u0142o 198 lotnisk i l\u0105dowisk, 1 heliport, w tym z pasami startowymi:\n\n26 utwardzonych:\no d\u0142ugo\u015bci powy\u017cej 3047 m: 3\no d\u0142. 2438 \u2013 3047 m: 3\no d\u0142. 1524 \u2013 2437 m: 17\no d\u0142. 914 \u2013 1523 m: 2\nponi\u017cej 914 metr\u00f3w: 1\n172 nieutwardzone:\no d\u0142. 1524 \u2013 2437 m: 20\no d\u0142. 914 \u2013 1523 m: 87\nponi\u017cej 914 metr\u00f3w: 65\n\n\n== o\u015bwiata i nauka ==\nw 2017 roku wydatki na edukacj\u0119 wynios\u0142y 1,5% pkb. wsp\u00f3\u0142czynnik alfabetyzacji wynosi\u0142 77%, i by\u0142 znacznie wy\u017cszy u m\u0119\u017cczyzn (88%) ni\u017c u kobiet (66%). oczekiwana d\u0142ugo\u015b\u0107 kszta\u0142cenia wynosi\u0142a w 2013 roku 11 lat dla ch\u0142opc\u00f3w i 9 lat dla dziewczynek.\n\n\n== bezpiecze\u0144stwo publiczne ==\ndrk jest notowany przez departament stanu usa jako kraj kategorii ii ze wzgl\u0119du na przemyt ludzi, tj. kraj niewype\u0142niaj\u0105cy minimalnych standard\u00f3w zapobiegania i zwalczania handlu i przemytu ludzi, ale kt\u00f3ry czyni post\u0119py w tym kierunku.\n\n\n=== opieka zdrowotna ===\nw kraju wyst\u0119puje bardzo wysokie ryzyko przenoszenia chor\u00f3b zaka\u017anych. cz\u0119sto wyst\u0119puje wza a i tyfus. spotykana jest malaria, denga, \u015bpi\u0105czka afryka\u0144ska i w\u015bcieklizna. w 2013 roku na 10 000 mieszka\u0144c\u00f3w przypada\u0142o 0,9 lekarza.\nw 2013 roku ok. 23% dzieci poni\u017cej 5 r. \u017cycia cierpia\u0142o na niedo\u017cywienie. oko\u0142o 7% doros\u0142ych by\u0142o oty\u0142ych (bmi>30).\nw 2018 roku oko\u0142o 0,8% populacji jest nosicielami hiv lub choruje na aids (ok. 450 000). umieralno\u015b\u0107 z tego powodu wynosi\u0142a ok. 13 000.\n\n\n== kongo w literaturze ==\njoseph conrad by\u0142 kapitanem parowca p\u0142ywaj\u0105cego w s\u0142u\u017cbie kr\u00f3la belgijskiego leopolda ii po rzece kongo w roku 1890. b\u0119d\u0105c pod wra\u017ceniem zaobserwowanych tam okrucie\u0144stw napisa\u0142 powie\u015b\u0107 j\u0105dro ciemno\u015bci.\n\n\n== przypisy ==\n\n\n== linki zewn\u0119trzne ==\nafryka\u0144scy pigmeje kultura i fotografie pierwszych mieszka\u0144c\u00f3w afryki\nartyku\u0142 o masowych gwa\u0142tach w demokratycznej republice konga."