"parijs (frans: paris) is de hoofdstad en regeringszetel van frankrijk. de stad wordt doorsneden door de rivier de seine. parijs zelf telde op 1 januari 2020 2.145.906 inwoners, daarbij de banlieues, het geheel van de voorsteden en forensensteden, niet meegerekend. er woonden in 2014 in de hele agglomeratie, in la m\u00e9tropole du grand paris, meer dan 10 miljoen mensen. parijs ligt in de regio \u00eele-de-france.\nde eerste nederzettingen omstreeks het begin van de christelijke jaartelling lagen aan de oever van de seine, maar het \u00eele de la cit\u00e9 werd daarna ook al snel bebouwd. parijs en banlieues hebben in hun groei vele ooit zelfstandige dorpen geabsorbeerd. in europa was parijs al vroeg een centrum van cultuur. in de stad komen vele handelsroutes samen. al in de 10e eeuw, toen de notre dame en een aantal abdijen werden gebouwd, was parijs een van de belangrijkste steden van frankrijk, en daarnaast een belangrijke plaats voor het christendom. sinds de 13e eeuw nemen vooral onderwijs, kunst en recreatie er een centrale plaats in. zo behoorde de (na 1970 opgesplitste) universiteit van parijs met die van bologna en oxford tot de belangrijkste onderwijsinstellingen in de middeleeuwen. de universiteit geniet aanzien en wordt gezien als een van de meest prestigieuze universiteiten ter wereld. deze ontwikkeling is mede het gevolg van de eeuwenlang binnen de monarchie en later republiek frankrijk gevoerde centralistische politiek, die grote betekenis aan de hoofdstad toekende. sinds de jaren 1960 wordt het politieke beleid binnen frankrijk gekenmerkt door decentralisatie en deconcentratie, waardoor er iets meer evenwicht binnen de landsgrenzen is ontstaan. de stad is internationaal geori\u00ebnteerd en trekt jaarlijks grote aantallen toeristen.\n\n\n== etymologie ==\nde naam parijs is een verkorting van de latijnse omschrijving civitas parisiorum, 'stad van de parisii', een gallische stam. deze naam is in de plaats gekomen van lutetia. de parisii werden in de tijd van het romeinse rijk eveneens in de buurt van east riding of yorkshire aangetroffen, maar over de uiteindelijke herkomst van de naam van deze volksstam bestaat geen zekerheid. de naam van de parisii zit eveneens in de plaatsnamen villeparisis, cormeilles-en-parisis, fontenay-en-parisis en de hele streek parisis. een niet serieus bedoelde alternatieve verklaring die rabelais geeft in zijn gargantua is dat de naam parijs een samentrekking zou zijn van par ris, wat \"om te lachen\" betekent.\n\n\n=== bijnamen ===\nparijzenaars zelf duiden de stad weleens informeel aan met paname. bij velen staat de stad bekend als de 'lichtstad' of de 'stad van de liefde'.\nhoewel de offici\u00eble franse benaming parisiens/parisiennes is, worden parijzenaren door met name zuid-fransen informeel ook wel neerbuigend parigots/parigotes genoemd.\n\n\n== geschiedenis ==\n\n\n=== prehistorie/oudheid ===\nnaar alle waarschijnlijkheid was het gebied waar het huidige parijs ligt al gedurende het hele neolithicum bewoond. er zijn sporen gevonden uit de chasseen-periode (4000 - 3800 v.chr.) van een bewoner op het gebied aan de rechteroever van de seine, waar nu het 12e arrondissement ligt. ook zijn er resten teruggevonden van het zogeheten dorp van bercy, dat zich ca. 400 jaar voor het begin van de christelijke jaartelling op de plek waar nu parijs ligt moet hebben bevonden. deze resten zijn tegenwoordig te bezichtigen in het mus\u00e9e carnavalet.\njulius caesar veroverde in 52 v.chr. ondanks het verzet van vercingetorix het dorp van de parisii, waaraan hij vervolgens de naam lutetia parisiorum gaf. de plaats was strategisch van belang omdat er handelsroutes langs deze plek voerden. waar de gallische nederzetting zich voorheen precies bevond is niet bekend. het is mogelijk dat dit niet op de plaats van het eigenlijke parijs was, maar rondom het huidige nanterre.\nin de 1e eeuw is aan de linkeroever van de seine volgens het schaakbordpatroon een nieuwe romeinse stad gebouwd. lutetia telde in die tijd vijf- \u00e0 zesduizend inwoners. het was daarmee niet meer dan een middelgrote gallische stad, in tegenstelling tot sommige andere steden zoals lugdunum, het huidige lyon, die veel groter waren (in de 2e eeuw telde lugdunum waarschijnlijk tussen de 50.000 en 80.000 inwoners).\nvolgens de overlevering werd lutetia in de 3e eeuw door dionysius van parijs omgedoopt tot een christelijke stad. toen het romeinse rijk tegen het eind van de 4e eeuw in verval raakte, werd lutetia overspoeld door de grote volksverhuizing, waarbij veel bewoners naar het versterkte \u00eele de la cit\u00e9 vluchtten.\nparijs werd in de lente van 451 aangevallen door attila de hun. de parisii en het meisje genoveva of genevi\u00e8ve, de latere patroonheilige van de stad, weerstonden de aanvallen van de hunnen. het beleg en de aanvallen van de hunnen mislukten en zij dropen af naar orl\u00e9ans.\n\n\n=== middeleeuwen ===\nkoning clovis i maakte in 506 van lutetia de hoofdstad van het frankische rijk. er werd in de 8e eeuw voor het eerst een kerk aan de andere kant van de seine gebouwd, de \u00e9glise saint-gervais-saint-protais. de eerste plunderingen door de vikingen vonden in 845 plaats. pas bijna een eeuw later, in 911, kwam met het verdrag van saint-clair-sur-epte aan deze plunderingen een eind.\nfrankrijk werd vanaf 987 door leden van het huis capet geregeerd, die aanvankelijk orl\u00e9ans als verblijfplaats boven parijs verkozen. parijs werd in de loop van de 11e eeuw steeds meer het belangrijkste centrum van het franse onderwijs en de koninklijke macht. lodewijk vi was de eerste franse koning die zich definitief in parijs vestigde. filips ii bouwde later zijn bekend geworden omheining om de stad. in deze periode werd parijs ook steeds meer een internationaal handelscentrum, dankzij de rechtstreekse verbinding met de jaarmarkt in het nabijgelegen saint-denis.\npaus alexander iii legde in 1163 de eerste steen van de notre-dame van parijs.\nde rechteroever van de seine, die tot dan toe moerassig was, werd in de 13e eeuw drooggelegd. in deze tijd werd onder koning lodewijk ix steeds meer handel met de hanze gedreven en werden de eerste provoosten aangesteld, waardoor er dus een dubbel machtssysteem ontstond.\nde bloeiende handel maakte parijs steeds belangrijker. het inwonertal was in de loop van de 14e eeuw tot 200.000 gegroeid, waardoor parijs groter dan londen was geworden. een hevige pestuitbraak in 1328 deed de bevolking echter weer een tijdlang afnemen.\nkoning karel v voegde bij het ommuren van parijs het huidige 3e en 4e arrondissement aan de stad toe. de omheining was vooral nieuw op de rechter seine-oever en strekte zich uit van pont royal tot aan porte saint-denis.\ntoen de koning tijdens honderdjarige oorlog gevangen zat in engeland maakte provoost \u00e9tienne marcel van de ontevredenheid onder het volk gebruik om zelf meer macht te krijgen, door middel van zijn grote verordening van 1357 en de door hem uitgelokte opstand van 22 februari 1358. prins-regent karel verbleef niet in het centrum van de stad, maar in het later verwoeste h\u00f4tel saint-pol en het h\u00f4tel des tournelles. als reactie op de executie van lodewijk i brak in 1407 de burgeroorlog tussen de armagnacs en bourguignons uit. deze strijd zou tot 1420 duren.\nparijs werd vanaf 1420 door de engelsen bezet. het lukte jeanne d'arc in 1429 niet parijs van de engelsen te bevrijden. karel vii en zijn zoon lodewijk xi verbleven niet veel meer in parijs omdat het een gevaarlijke stad was geworden. daarvoor in de plaats kozen ze het loiredal als voornaamste verblijfplaats.\nhet einde van de bezetting leidde opnieuw tot veel bouwactiviteit, waaronder de pont neuf en de jardin du luxembourg. de bevolking van parijs nam tussen 1422 en 1500 toe van 100.000 naar 150.000.\n\n\n=== renaissance en verlichting ===\nkoning frans i vestigde zich in 1528 in parijs en bepaalde dat er voortaan moest worden onderwezen in de exacte wetenschappen en het humanisme. hij richtte hiervoor in 1530 het coll\u00e8ge de france op. in dezelfde tijd steeg het aantal inwoners van parijs naar 280.000, waarmee parijs de grootste christelijke stad ter wereld bleef.\nde bartholomeusnacht vond op 24 augustus 1572 onder koning karel ix plaats. tijdens de dag van de barricaden van 1588 kwam de katholieke liga tegen hendrik iii in opstand, die vluchtte maar werd vermoord. hendrik iv werd in 1594, nadat hij zich had bekeerd, de nieuwe koning .\neen nieuwe dag van de barricaden, in 1648, luidde het begin van de fronde in, een periode die werd gekenmerkt door een economische crisis en wantrouwen jegens de koning.lodewijk xiv koos in 1677 versailles als residentie. vijf jaar later werd ook de franse regering hier gevestigd, en nam jean-baptiste colbert het bestuur over parijs op zich. tijdens zijn regeerperiode heeft lodewijk xiv parijs slechts 24 keer bezocht, wat zijn vijandigheid jegens de parijse bevolking tekent. ondanks een sterftecijfer dat hoger was dan het geboortecijfer groeide de parijse bevolking door grootschalige immigratie vanaf het platteland in deze tijd toch tot 400.000.\ntijdens de verlichting was parijs een geliefde plaats voor salons. de bekendste salon uit die tijd was van marie-th\u00e9r\u00e8se rodet geoffrin. er was in dezelfde periode sprake van een sterke economische en demografische groei, waardoor parijs aan de vooravond van de franse revolutie reeds 640.000 inwoners had.regent filips van orl\u00e9ans ruilde in 1715 versailles voor het palais-royal in. de jonge lodewijk xv vestigde zich aanvankelijk in het tuilerie\u00ebnpaleis, om later alsnog terug te keren naar het kasteel van versailles. in die tijd vormde de jardin du luxembourg de oostelijke begrenzing van de stad. louis xv besloot in 1749 de huidige place de la concorde in te richten, en in 1752 richtte hij een militaire opleiding op. hij besloot in 1754 ook tot de bouw van een kerk, die later bekend is geworden als het panth\u00e9on.de bestorming van de bastille op 14 juli 1789 betekende het begin van de franse revolutie.\n\n\n=== moderne tijd ===\ntussen 1841 en 1844 werd parijs voor de laatste keer door thiers van een omwalling voorzien.\ntijdens de heerschappij van napoleon iii werd parijs grondig verbouwd door georges-eug\u00e8ne haussmann. in parijs woonden veel mijnwerkers in kleine huizen. wijk voor wijk werd afgebroken, waarna parijs met brede boulevards, avenues en grote pleinen opnieuw werd opgebouwd. dat maakte het ook gemakkelijker de bevolking van parijs onder controle te houden. de bekendste van die nieuwe avenues is de avenue des champs-\u00e9lys\u00e9es. de huizen in parijs hebben allemaal een lichte kleur, omdat ze met kalksteen zijn gebouwd. in de buurt van parijs waren veel kalksteengroeven.\neen van de zwartste dagen in de geschiedenis van parijs was 28 mei 1871, toen 20.000 parijzenaren het leven lieten tijdens een opstand die als de commune van parijs de geschiedenis is ingegaan.\ntijdens de derde republiek brak een bloeiperiode aan die bekend is komen te staan als de belle \u00e9poque. aan deze periode kwam met het uitbreken van de eerste wereldoorlog een eind. parijs werd tijdens deze oorlog niet bezet, maar de maatschappij raakte ontwricht en gedurende het interbellum waren de tegenstellingen tussen de maatschappelijke klassen heel scherp geworden. tijdens de tweede wereldoorlog werd parijs in juni 1940 door de duitsers ingenomen. in 1944 beval adolf hitler zijn generaal dietrich von choltitz de stad te vernietigen, maar aan dit bevel werd nooit gevolg gegeven. op 25 augustus 1944 werd parijs bevrijd.\nparijs veerde tijdens de vijfde republiek weer op, zo werd het \u00e9tablissement public pour l'am\u00e9nagement de la d\u00e9fense epad in 1958 opgericht, dat de ontwikkeling, iets buiten parijs, van de zakenwijk la d\u00e9fense zou co\u00f6rdineren. in 1963 werd begonnen met de aanleg van de rondweg van parijs, de boulevard p\u00e9riph\u00e9rique.\nonder burgemeester jacques chirac (1977-1995) en zijn opvolger jean tib\u00e9ri (1995-2001) slopen er corrupte praktijken in het gemeentebestuur van parijs. de overwegend conservatieve bevolking van parijs kreeg daarvan zo genoeg dat zij in 2001 een socialist, bertrand delano\u00eb, tot burgemeester verkoos, en dat ondanks het feit dat hij er openlijk voor uitkwam homoseksueel te zijn.\ner braken op 27 oktober 2005 ernstige onlusten in de parijse banlieue uit, waar kansarme jongeren massale vernielingen aanrichtten en slaags raakten met de oproerpolitie. de rellen hielden meer dan twee weken aan.\ntwee moslimextremisten in januari 2015 pleegden een aanslag op charlie hebdo en in november van datzelfde jaar werden in naam van islamitische staat zes geco\u00f6rdineerde terreuraanslagen gepleegd,.\ner brak op 15 april 2019 een grote brand in de kathedraal notre-dame uit, die de kerk zwaar beschadigde.\n\n\n== geografie ==\n\n\n=== topografie ===\nparijs ligt in het noorden van frankrijk, in de regio \u00eele-de-france en aan de rivier de seine. het historische centrum is gebouwd op twee eilanden, het \u00eele saint-louis en het grotere \u00eele de la cit\u00e9 wat het oudste gedeelte van de stad is. parijs ligt aan weerskanten van de rivier op een aantal heuvels: aan de rechter oever de montmartre (130 meter), de belleville (128,5 meter) die uitkomt op de rue du t\u00e9l\u00e9graphe, de m\u00e9nilmontant (108 meter), de buttes-chaumont (103 meter), de passy (71 meter) en de chaillot (67 meter). aan de linkeroever bevinden zich de heuvels van montsouris (78 meter) montparnasse (66 meter), butte-aux-cailles (63 meter) en montagne sainte-genevi\u00e8ve (61 meter). de hoogteverschillen in de stad zijn niet groot.\nin 1844 werd de eigenlijke stad parijs door de stadswal van thiers van de voorsteden afgescheiden. door de annexatie van alle omringende gebieden tussen de historische kern en de stadswal van thiers in 1860 heeft parijs zijn huidige omvang gekregen, en vanaf toen omvatte het de huidige twintig arrondissementen. in de jaren 1920 werd de stad nogmaals uitgebreid met 8,9 km\u00b2. in 1929 werden de parken bois de boulogne en bois de vincennes aan parijs toegevoegd, waardoor het huidige gebied een oppervlakte bestrijkt van 105,4 vierkante kilometer (per 1 januari 2020). zonder deze twee parken bedraagt het totale oppervlak van parijs 86,928 km\u00b2. sinds 1973 wordt de stad van de voorsteden gescheiden door een 35 km lange ringweg, de boulevard p\u00e9riph\u00e9rique, die het historische centrum van parijs via de portes de paris met de voorsteden verbindt.\n\n\n=== hydrografie ===\nde seine stroomt aan de zuidoostelijke kant van parijs de stad binnen en stroomt de stad aan de zuidwestelijke kant weer uit. over de seine verbinden meer dan dertig bruggen het ene stadsdeel met het andere. door parijs stroomt verder nog de bi\u00e8vre en het in 1825 ingewijde canal saint-martin, dat gedeeltelijk onder de rue du faubourg-du-temple door stroomt en het einddeel vormt van de 108 km lange canal de l'ourcq. dit kanaal stroomt onder het place de la bastille door voordat het iets stroomopwaarts van het \u00eele saint-louis in de seine uitmondt. vanuit het bekken van villette loopt het 4,5 kilometer lange canal saint-denis, dat in 1821 is geopend en eindigt in saint-denis.\n\n\n=== geologische geschiedenis ===\nhet bekken van parijs bestaat uit een groot aantal sedimentlagen. de oudste lagen zijn in het quartier d'auteuil gevonden en zijn 250 miljoen jaar oud. ze bestaan uit zand en klei. de iets jongere lagen dateren uit het lutetien en bestaan uit gips en kalksteen.het bekken van parijs heeft zich ongeveer 41 miljoen jaar geleden als een binnenzee gevormd, die door de vogezen, het centraal massief en het armoricaans massief werd omgeven. met de vorming van de alpen heeft het bekken zich grotendeels gesloten. het bleef open in de richting van het kanaal en de atlantische oceaan, waardoor de rivierbassins voor de loire en de seine werden gevormd. het bekken van parijs was aan het einde van het oligoceen was continentaal. in de catacomben van parijs wordt behalve kalksteen en gips ook veel franse zandsteen, calcaire lut\u00e9tien, aangetroffen.de kalksteen is tot en met de 14e eeuw voor gebouwen gebruikt, van de place d'italie tot aan de rue de vaugirard. kalksteen wordt begin 21e eeuw in andere delen van frankrijk gewonnen, bijvoorbeeld in de omgeving van saint-maximin. gips wordt nog steeds in montmartre en bagneux gewonnen.\nhet bekken van parijs is een van de eerste gebieden ter wereld waarvan een geologische kaart is gemaakt. op basis hiervan heeft georges cuvier veel van zijn idee\u00ebn op het gebied van paleontologie en de vergelijkende anatomie ontwikkeld. paul lemoine toonde in 1911 aan dat het bekken van parijs uit concentrisch gevormde uithollingen bestaat.de verstedelijking van parijs heeft ook een grote invloed gehad op de grondwaterhydrologie van de stad. bi\u00e8vre moest in de 19e eeuw uit oogpunt van hygi\u00ebne worden overkluisd.\nin de bodem onder parijs zijn grote grondwaterreservoirs aanwezig. deze worden met behulp van artesische bronnen ge\u00ebxploiteerd.\n\n\n=== klimaat ===\nparijs heeft een zeeklimaat met kleine thermische amplitude (geen extreem hoge of lage temperaturen). de stad kent - in vergelijking met de rest van frankrijk - vrij koele zomers met een gemiddelde temperatuur van 18 \u00b0c. de winters zijn tamelijk zacht met weinig sneeuw en een gemiddelde temperatuur tussen de 3 \u00b0c en 8 \u00b0c. de lente en herfst in parijs verlopen meestal mild. de gemiddelde jaarlijkse neerslag is 650 mm met lichte regenval verdeeld over het jaar. de hoogste geregistreerde temperatuur in parijs werd gemeten op 25 juli 2019 met een waarde van 42,6 \u00b0c. de laagste temperatuur was -23,9 \u00b0c op 10 december 1879.\n\n\n== demografie ==\nde eigenlijke gemeente parijs en tevens departement telt zo'n 2.257.981 inwoners op 10.525 hectare, wat neerkomt op een 20.400 inwoners per km\u00b2. de regio \u00eele-de-france telt 12 miljoen inwoners.\nparijs staat bekend om zijn multiculturele samenleving. al sinds de middeleeuwen trekken immigranten richting parijs, van de nederlandse en zweedse studenten die naar de studentenwijk quartier latin trokken in de 14e eeuw tot de huidige afrikanen en oost-aziaten in de goutte d'or.\nde grootste groepen van buitenlandse komaf die in parijs wonen komen uit de volgende landen:\n\nimmigranten uit spanje en portugal arriveerden voornamelijk tussen 1950 en 1975. vanaf 1975 nam de toestroom sterk af, onder andere als gevolg van de democratisering van spanje en portugal.\nimmigranten uit marokko, algerije, tunesi\u00eb, libi\u00eb en egypte kwamen vooral van 1950 tot 2000.\nimmigranten uit centraal-afrika en zuid-afrika kwamen vanaf 1975. hun aantallen vertonen een stijgende lijn.\nimmigranten uit vietnam (chinese vietnamezen en vietnamezen) kwamen tijdens de oorlog die daar aan de gang was. de immigranten kwamen vooral tussen 1960 en 1980. hun aantal blijft stabiel hoewel er steeds minder immigranten uit vietnam zijn bijgekomen. het aantal immigranten uit china (chinese fransen) neemt toe. parijs huisvest de grootste chinese gemeenschap van europa. parijs heeft drie chinese buurten. het 13e arrondissement heeft de meeste chinese faciliteiten.\nimmigranten uit koloni\u00ebn van frankrijk zoals guadeloupe, martinique en frans-polynesi\u00eb kwamen tussen 1960 en 2000. hun aantal blijft stabiel.\nimmigranten uit oost-europa zoals polen, hongarije, bulgarije en roemeni\u00eb kwamen pas vanaf de toetreding tot de europese unie: in 2004 voor polen en hongarije en 2007 voor bulgarije en roemeni\u00eb. hun aantal blijft sterk stijgen.\n\n\n=== voorsteden ===\nparijs kreeg tussen 1870 en 1940 een nieuw aangezicht. de stad was onder napoleon iii al aan de demografische ontwikkelingen aangepast, maar tot 1860 kwam de bebouwing nog niet verder dan de enceinte de thiers. parijs was door de economische groei overbevolkt geraakt, maar ook doordat de bevolking van het platteland naar de stad was verhuisd. het begrip banlieue ontstond in deze tijd en er werd meer van de r\u00e9gion parisienne gesproken dan van de stad parijs. de problemen, die met infrastructuur te maken hadden, werden pas in 1961 opgelost, toen paul delouvrier op verzoek van charles de gaulle met de bouw van vijf geplande steden en het r\u00e9seau express r\u00e9gional begon. deze uitbreiding ging echter tevens gepaard met een verdere spreiding van de bestuurlijke macht.\nterwijl de totale bevolking van parijs lange tijd min of meer stabiel is gebleven, is het aantal mensen dat in de banlieues woont sinds het einde van de 19e eeuw sterk gestegen. aan het begin van de 21e eeuw woonde bijna 80% van de totale parijse bevolking in de banlieues.\n\n\n=== demografische ontwikkeling sinds 1962 ===\naantal inwoners\n\nfrankrijk* = exclusief overzeese gebieden\nbron: recensement populaire insee - 1962 tot 1999 population sans doubles comptes, nadien population municipale\nop 1 januari 2020 had parijs 2.145.906 inwoners.\n\n\n== bestuur ==\nparijs is het 75e departement van frankrijk. het gebied van het departement valt samen met dat van de gemeente parijs.\nparijs is onderverdeeld in twintig stedelijke arrondissementen. de arrondissementen kiezen hun eigen arrondissementsraad, behalve de eerste vier die \u00e9\u00e9n gezamenlijk gekozen bestuur hebben. in totaal zijn er 517 arrondissementsraadsleden; uit hun midden worden de 163 leden van de raad van parijs (conseil de paris) gekozen. de leden van de raad van parijs kiezen de burgemeester van parijs. sinds april 2014 is anne hidalgo burgemeester van parijs, als eerste vrouw in de geschiedenis. bekende oud-burgemeesters zijn jean tiberi (1995-2001) en jacques chirac (1977-1995).\nde raad van parijs is tegelijkertijd gemeenteraad en departementsraad; de bevoegdheden van beide lichamen worden in \u00e9\u00e9n raad gecombineerd.\nformeel is parijs onderverdeeld in 20 kantons waarvan de grenzen gelijk lopen met die van de gemeentelijke arrondissementen wat zich uit in het feit dat de arrondissementen van parijs fungeren als kieskring voor de departementsraad (een kantonfunctie). dit is gedaan omdat bij een departementaal arrondissement een gemeente in haar geheel onderdeel moet zijn en geen stukken zoals dat bij kantons wel mogelijk is. vanwege de naamsverwarring (er bestaan in frankrijk twee types arrondissementen) en de bestuurlijke gelijkstelling van het departement en de gemeente parijs wordt foutief gedacht dat de arrondissementen van parijs departementale arrondissementen zijn. in werkelijkheid zijn dit gemeentelijke arrondissementen zoals die ook in marseille en lyon bestaan.\nde arrondissementen zijn weer onderverdeeld in quartiers, kwartieren.\nparijs telt aldus 80 quartiers.\npolitietaken in de stad worden uitgevoerd door de politieprefectuur.\n\n\n== stadsbeeld ==\n\n\n=== architectuur ===\nhet hoogste gebouw is de eiffeltoren met een hoogte van 325 meter. niettemin is er, in vergelijking met bijvoorbeeld new york, betrekkelijk weinig hoogbouw.\neen aantal wolkenkrabbers is te vinden rond de stations austerlitz, lyon en bercy (waaronder de site fran\u00e7ois mitterrand van de biblioth\u00e8que nationale de france). er zijn in parijs niet veel wolkenkrabbers hoger dan 100 meter. een aantal hiervan staat rondom het station montparnasse in de gelijknamige wijk. met 210 meter is de tour montparnasse de hoogste wolkenkrabber in parijs. na de controversi\u00eble bouw hiervan werd de bouw van meer wolkenkrabbers in de stad verboden.\nde meeste wolkenkrabbers van de agglomeratie staan buiten de p\u00e9ripherique, in het bijzonder in het zakendistrict la d\u00e9fense, het grootste zakencentrum van europa. veel van de wolkenkrabbers in la d\u00e9fense zijn tussen de 100 en 200 meter hoog. erbovenuit steekt de tour first, die met 231 meter de hoogste wolkenkrabber van frankrijk is.\n\n\n=== bruggen ===\ner zijn veel bruggen in parijs. negen hiervan verbinden de rest van de stad met het \u00eele de la cit\u00e9, waar de stad is ontstaan.\nenkele bekende bruggen in parijs zijn:\n\npont alexandre iii\npont de l'alma\npont de bir-hakeim\npont marie\npont mirabeau\npont national\npont neuf\npont saint-louis\npont de sully\n\n\n=== pleinen ===\nplace vend\u00f4me\nplace de la concorde met obelisk\nplace du tertre\nplace de la bastille\nplace de clichy\nplace charles de gaulle (oude naam: place de l'etoile)\nplace de la nation (oude naam: place du tr\u00f4ne)\nplace d'italie\nplace de la republique\nplace pigalle\nplace des victoires\nplace des vosges\nplace de la r\u00e9publique dominicaine\nplace de l'op\u00e9ra\nplace de la madeleine\n\n\n=== tuinen en parken ===\nparc andr\u00e9 citro\u00ebn\njardin des plantes\nde tuilerie\u00ebn\njardin du luxembourg\nbois de boulogne stadspark\nbois de vincennes\nparc montsouris\ncit\u00e9 universitaire de paris\nparc monceau\nparc des buttes-chaumont\n\n\n== cultuur ==\n\n\n=== bezienswaardigheden ===\ner zijn vele toeristische bezienswaardigheden in parijs.\n\nde belangrijkste monumenten en gebouwen zijn:\n\nde eiffeltoren\nde arc de triomphe\nles invalides\n\u00e9lys\u00e9e, offici\u00eble residentie van de president van de franse republiek\nconciergerie\npanth\u00e9on\nh\u00f4tel de ville\nde tour saint-jacques\nde tour montparnasse, een 210 meter hoge wolkenkrabber\nde grande arche in de kantorenwijk la d\u00e9fense\npalais de chaillot, gebouwd in 1937 voor de wereldtentoonstelling\npalais du luxembourg\ngrand palais\nop\u00e9ra garnier\npalais royalin parijs bevinden zich verschillende kerken en kathedralen:\n\ncath\u00e9drale de saint-louis-des-invalides\n\u00e9glise de la madeleine\n\u00e9glise de la sainte-trinit\u00e9\n\u00e9glise saint-\u00e9tienne-du-mont\n\u00e9glise saint-eustache\nsaint-germain-des-pr\u00e9s, de oudste kerk van parijs\n\u00e9glise saint-germain-l'auxerrois\n\u00e9glise saint-gervais-saint-protais\n\u00e9glise saint-julien-le-pauvre\n\u00e9glise saint-louis-en-l'\u00eele\n\u00e9glise saint-martin-des-champs\n\u00e9glise saint-merri\n\u00e9glise saint-nicolas-des-champs\n\u00e9glise saint-roch\n\u00e9glise saint-s\u00e9verin\n\u00e9glise saint-sulpice, 17e-eeuwse kerk in de wijk saint-germain\n\u00e9glise saint-vincent-de-paul\nkathedrale basiliek van saint-denis\nnotre-dame\nsacr\u00e9-c\u0153ur\nsainte-chapelle\nval-de-gr\u00e2ce\n\n\n=== uitgaansleven ===\nde moulin rouge en le lido zijn beroemde nachtclubs in parijs, waar veel shows plaatsvinden. verder zijn er veel elitenachtclubs waar er een streng deurbeleid geldt, en waar zeer hoge prijzen gevraagd worden. bij de meeste clubs moet er entree betaald worden. het populaire uitgaansleven van de parijse jongeren concentreert zich in de straten ten oosten en noordoosten van place de la bastille.\n\n\n=== popfestivals ===\nrock en seine\nvillette sonique (eind mei)\n\n\n=== theater ===\nparijs telt een aantal bekende en minder bekende theaters:\n\nop\u00e9ra bastille\nop\u00e9ra garnier\nop\u00e9ra comique\nth\u00e9\u00e2tre des champs-\u00e9lys\u00e9es\nth\u00e9\u00e2tre du ch\u00e2telet\nth\u00e9\u00e2tre de l'od\u00e9on\ncit\u00e9 de la musique\nsalle pleyel\n\n\n=== eten en drinken ===\nin totaal zijn er circa 8.000 restaurants, uiteenlopend van restaurants met 3 michelinsterren tot vele bistro's en caf\u00e9s waar men een menu kan bestellen. vrijwel alle keukens van de wereld zijn in parijs vertegenwoordigd. er zijn vele horecagelegenheden met terras.\n\n\n=== winkelen ===\nparijs is bekend vanwege de winkelmogelijkheden op het gebied van de mode, van eenvoudig tot haute couture, en parfums. de meeste winkels gaan om 09.00 uur open en sluiten om 19.00 uur. op zondag zijn voornamelijk markten en kleine kruideniers, en winkels die in de buurt van toeristische trekpleisters liggen geopend. tevens zijn in het 4e arrondissement de winkels in de wijken le marais en \u00eele saint-louis geopend.\nhet grote aantal winkels in parijs, vooral in het centrum, bestaat uit:\n\nwarenhuizen. de bekendste hiervan zijn galeries lafayette, le bon march\u00e9, en printemps. marks & spencer keerde na een sluiting van een aantal jaren in 2011 terug, maar eind 2016 werd sluiting van een deel van de vestigingen aangekondigd.\nwinkelcentra, zoals les halles;\nwinkelstraten: place vend\u00f4me en rue du faubourg saint-honor\u00e9 voor de luxe merken tot de champs-\u00e9lys\u00e9es en rue de rivoli. tevens heeft elk arrondissement een aantal eigen winkelstraten waar vooral de meer dagelijkse benodigdheden gekocht kunnen worden;\nvele soorten winkels en boetieks voor onder meer kleding, schoenen, accessoires, boeken, muziek, parfums, delicatessen, huishouden, woninginrichting, kinderen, antiek, papier- en tekenmateriaal;\nmarkten: er zijn ongeveer 70 markten in parijs, die op verschillende dagen geopend zijn. de markt op rue mouffetard is hiervan de bekendste.bekende winkelstraten zijn:\n\nchamps-\u00e9lys\u00e9es\nboulevard haussmann\nrue de rivoli\navenue montaigne\nboulevard des italiens\nboulevard des capucines\nboulevard de la madeleine\nrue royale\nrue du faubourg-saint honor\u00e9\n\n\n=== musea ===\nop cultureel gebied zijn er vele soorten musea. parijs telt er in totaal ongeveer 150.\nbekende musea in parijs zijn:\n\nhet louvre: het grootste museum van parijs en tevens een van de grootste musea ter wereld.\nmus\u00e9e d'orsay: museum dat de geschiedenis van de franse kunst van 1848 tot 1914 bestrijkt\ncentre pompidou: centrum voor moderne kunst\ncit\u00e9 des sciences et de l'industrie: het grootste wetenschapsmuseum van europa\nmus\u00e9e national du moyen \u00e2ge: collectie middeleeuwse kunst\nmus\u00e9e picasso: museum met kunst van de spaanse kunstenaar pablo picasso\nmus\u00e9e du quai branly: etnografisch museum in het 7e arrondissement, (geopend 23 juni 2006)\nmus\u00e9e rodin: museum met kunst van de franse beeldhouwer auguste rodin\nmus\u00e9e de l'orangerie: met werken van diverse impressionistische kunstschilders\nmus\u00e9e guimet: aziatische kunst\nmus\u00e9e gr\u00e9vin parijs: wassenbeeldenmuseum\nh\u00f4tel des invalides: museum bekend door het praalgraf van napoleon bonaparte\n\n\n=== overige plaatsen en bouwwerken ===\nparc des princes, stadion van voetbalclub paris saint-germain\nstade charl\u00e9ty, het op een na grootste sportstadion van parijs\nles halles\nde begraafplaatsen cimeti\u00e8re du p\u00e8re-lachaise, cimeti\u00e8re de montmartre, cimeti\u00e8re du montparnasse en de catacomben\nde sorbonne, gelegen in het quartier latin, een van de oudste universiteiten van europa\n\n\n=== bezienswaardigheden in de omgeving ===\ndisneyland paris\nkasteel van versailles\nparc ast\u00e9rix\nkasteel van fontainebleau\n\n\n== verkeer en vervoer ==\n\n\n=== openbaar vervoer ===\n\nparijs beschikt over een goed netwerk van openbaar vervoer. naast een uitgebreide busdienst rijdt er een metro met 16 lijnen (1 tot en met 14, plus 3bis en 7bis) die aansluiten op een dicht net van rer-voorstadstreinen en transilien-forensentreinen.\nde tram van parijs heeft in de agglomeratie van parijs acht tramlijnen in gebruik.\nde metrolijnen, de tramlijnen met uitzondering van t4 en de parijse buslijnen worden ge\u00ebxploiteerd door het parijse vervoersbedrijf ratp. de rer wordt gezamenlijk ge\u00ebxploiteerd door de ratp en het franse staatsspoorbedrijf sncf. de transilien-forensentreinen worden ge\u00ebxploiteerd door de sncf.\n\n\n==== spoorwegen ====\n\nparijs beschikt ook over zeven grote treinstations die elk een eigen regio van frankrijk bedienen:\n\ngare saint-lazare: klassieke treinen naar normandi\u00eb en het westen van parijs.\ngare montparnasse: tgv-treinen naar het zuidwesten van frankrijk (bretagne, centre-val de loire, pays de la loire, nouvelle-aquitaine en occitani\u00eb). klassieke treinen naar het noorden van centre-val de loire en pays de la loire en het zuiden van normandi\u00eb.\ngare du nord: klassieke treinen en tgv's naar hauts-de-france; belgi\u00eb, nederland (en het ruhrgebied) met de thalys en het verenigd koninkrijk met de eurostar.\ngare de l'est: het oosten van frankrijk, luxemburg, duitsland (en polen, wit-rusland en rusland), inclusief tgv's.\ngare de lyon: tgv's naar het zuiden en het zuidoosten van frankrijk, spanje en itali\u00eb.\ngare d'austerlitz: klassieke treinen naar centre-val de loire, pays de la loire, nouvelle-aquitaine (limoges, brive-la-gaillarde) en occitani\u00eb.\ngare de bercy: gespecialiseerd in de afhandeling van autoslaaptreinen.al deze stations zijn kopstation.\ngrote treinstations in de buurt van parijs zijn marne-la-vall\u00e9e - chessy (tgv- en rer-station voor disneyland parijs), het tgv station op vliegveld charles de gaulle en massy-tgv.\nhet voorstadspoorverkeer bestaat uit twee systemen. het rer-netwerk bedient veelal de dichtbevolkte buitenwijken en voorsteden. de treinen verbinden twee kanten van parijs per tunnel, zodat passagiers uit de buitenwijken zonder overstappen in hartje parijs uit kunnen stappen. de rer-treinen rijden met een hoge frequentie, waardoor het spoornet vaak als een metrosysteem beschouwd wordt. de rer a en b vervoeren respectievelijk 1,2 miljoen en 900.000 reizigers per dag. naast het rer-netwerk is er ook het transilien-netwerk, dat vertrekt vanaf de grote parijse kopstations en vanaf daar naar de verre buitenwijken en het platteland rijdt. er zijn acht lijnen, alhoewel de lijnen eerder een netwerk zijn met vertakkingen. de treinen rijden met een lagere frequentie dan de rer, omdat de vraag naar openbaar vervoer lager is op de trajecten waar transilien-treinen rijden.\n\n\n==== metro ====\nsinds de opening van de eerste metrolijn in 1900, is de metro uitgegroeid tot het meest gebruikte lokale transportsysteem van parijs. in 2015 vervoerde de metro 5,23 miljoen passagiers per dag met 16 lijnen, 303 stations, 385 haltes, en 220 km aan rails. er zal de komende 15 jaar  meer dan \u20ac26,5 miljard worden ge\u00efnvesteerd om de voorsteden door middel van de metro met de rest van de stad te verbinden, het grootste deel hiervan betreft het grand paris express project.\n\n\n=== luchtverkeer ===\nzoals veel grote steden wordt parijs bediend door meerdere luchthavens. de grootste daarvan, tevens het grootste vliegveld van frankrijk en na heathrow de grootste van europa, is a\u00e9roport charles de gaulle (regelmatig naar de naam van de gemeente, op het grondgebied waarvan het ligt, roissy genoemd), ten noorden van parijs. ten zuiden van de stad ligt de a\u00e9roport d'orly, de tweede luchthaven van frankrijk en parijs. charles de gaulle en orly zijn met elkaar verbonden door een treindienst (rer lijn b). beide luchthavens kennen een geautomatiseerde metro tussen de terminals, de orlyval en de cdgval genoemd.de a\u00e9roport du bourget was in het verleden de belangrijkste luchthaven, maar functioneert sinds de jaren tachtig als zakenluchthaven van parijs (er zijn geen lijndiensten op le bourget) en ligt op 6,5 km van parijs. op deze luchthaven wordt om de twee jaar de luchtvaartbeurs \"le bourget\" gehouden die bekendstaat als een van de belangrijkste ter wereld. a\u00e9roport de beauvais ligt 70 km van het centrum van parijs. deze luchthaven is vooral aantrekkelijk voor budgetvluchten. verder is er in de nabije omgeving een tiental vliegvelden voor de priv\u00e9luchtvaart, waaronder de vliegvelden pontoise - cormeilles en lognes-\u00e9merainville.\nten behoeve van het helikopterverkeer bevindt in het zuiden van de stad parijs, buiten de p\u00e9riferique, een heliport: h\u00e9liport de paris - issy-les-moulineaux.\n\n\n=== wegverkeer ===\nparijs beschikt over een uitgebreid wegennet, dat omgeven is door de boulevard p\u00e9riph\u00e9rique (ring). op deze ring hebben auto's die invoegen vanop een oprit voorrang, in tegenstelling tot de normale verkeersregels op autowegen. op iets grotere afstand ligt een tweede ring die wordt gevormd door de a86 en delen van andere snelwegen (a3, a4). een groot aantal snelwegen komt uit op deze ring waardoor dit een van de drukste autosnelwegen is. om het verkeer dat langs parijs wil beter door te laten stromen wordt gewerkt aan een ring nog verder aan de buitenkant van parijs, de a104/n104, een onderdeel van la francilienne.\nin parijs rijden 15.100 taxi's rond, die elke dag 500.000 passagiers vervoeren. er zijn 745 taxistandplaatsen, waarvan er 205 een oproeppaal hebben. taxi's mogen over de busbanen rijden, waardoor zij veel files kunnen vermijden.\nparijs is bereikbaar vanuit nederland en belgi\u00eb via de a1 vanuit rijsel en de a2 vanuit brussel. verder via de a4 vanuit reims, de a16 vanuit amiens, de a13 vanuit rouen, de a10 vanuit le mans, de a11 vanuit nantes, de a6 vanuit lyon en de a5 vanuit troyes.\nin het centrum is het verkeer bijwijlen chaotisch, vooral tijdens de spits. de place charles de gaulle (voorheen place d'etoile) waar twaalf lanen samenkomen bij de arc de triomphe is wat dit betreft berucht.\n\n\n==== autoluwer parijs ====\nalhoewel vele straten en pleinen in parijs sinds de tweede helft van de 20e eeuw gedomineerd worden door autoverkeer, zijn er sinds de jaren 2010 gebieden autoluw gemaakt. \n2,3 kilometer kade-weg op de zuidelijke seine-oever werd autovrij als plan van burgemeester delano\u00eb, en daarna 3,5 kilometer op de noordelijke oever.sinds 2018 is een reeks van zeven belangrijke pleinen, waaronder drukke verkeersrotondes zoals de place de la bastille en de place de la nation (vroeger acht rijstroken breed) gehalveerd in rijstroken of op een ander manier ontdaan van overdadige verkeersruimte, ten voordele van voetgangers, fietsers en bussen. bij deze heraangelegde pleinen horen ook place gambetta, place d'italie, place de la madeleine, place du panth\u00e9on, place des f\u00eates. de centrale winkelstraat rue de rivoli aan het stadhuis is sinds mei 2020 autovrij en voorbehouden aan fietsers, voetgangers en bussen.\nhet stadsbestuur wil ook de as champs-\u00e9lys\u00e9es - place de la concorde in rijstroken halveren ten voordele van voetgangers, fietsers, bus en parkaanleg. er zijn gelijkaardige plannen met de wegen en een autovrij te maken pont d'i\u00e9na aan de eiffeltoren,ook wil het stadsbestuur nog voor de olympische spelen (2024) een grote zone met beperkt verkeer (ztl, zone \u00e0 trafic limit\u00e9) invoeren in het centrum. het gaat over een zone van 14 vierkante kilometer rond de eerste vier arrondissementen, waar gemotoriseerd verkeer enkel mag rijden als het daar aantoonbaar een bestemming heeft.\n\n\n==== fietsverkeer ====\nparijs is sinds de tweede helft van de 20e eeuw geen stad waar veel wordt gefietst. sinds ongeveer 2000 wordt het fietsverkeer er steeds meer gestimuleerd. vrij van ander verkeer liggende fietspaden zijn naar nederlandse normen smal, veel fietspaden liggen ingepast aan de zijkant van de weg of aan de straatkant van het trottoir en fietsers moeten vaak de busbaan volgen. in 2021 had de stad 300 km fietspaden. in de periode 2021-2026 is het budget voor fietsinfrastructuur \u20ac 250 miljoen, voor 130 km nieuwe fietspaden en het definitief maken van 52 kilometer tijdens de coronapandemie aangelegde tijdelijke fietspaden.de fietsassen binnen de stad parijs en de voorsteden passen in het geplande netwerk rer v\u00e9lo (regionaal expresnet fiets) van de regio \u00eele-de-france. het toekomstplan bevat 9 fietsassen die voor een deel parallel lopen met de rer-spoorlijnen, en dan a, b, tot e genummerd worden. de regio keurde het plan goed in 2020 en het zou in 2025 voor twee derde gerealiseerd moeten zijn. \neen dag in het jaar staat parijs in het teken van de aankomst van de ronde van frankrijk.\ner bestaat binnen de stad een fietsdeelsysteem, waarbij zonder tussenkomst van een verhuurder, automatisch fietsen kunnen worden gehuurd: de v\u00e9lib'. het systeem is in 2007 begonnen en was aanvankelijk een succes. er waren iets meer dan 700 stations in de stad en nabije buitenwijken. nadat de concessie overging op een ander exploitant, kwamen mobike's in de plaats.\n\n\n== media ==\nnationale en internationale media die gevestigd zijn in parijs en zijn regio:\n\n\n== sport ==\nparijs is internationaal beroemd als sportstad.\n\n\n=== olympische spelen ===\nin 1900 en 1924 werden de olympische zomerspelen georganiseerd in parijs. sindsdien deed de stad parijs nog meerdere mislukte pogingen om de organisatie van dit evenement wederom naar parijs te halen. in 2024 zullen de spelen weer in parijs worden georganiseerd.\n\n\n=== voetbal ===\nparis saint-germain (psg) is de meest succesvolle professionele voetbal club van parijs en speelt in het parc des princes. psg is een topclub in ligue 1, het hoogste franse niveau, en werd meermaals kampioen van frankrijk. paris fc en red star paris zijn andere professionele voetbalclubs uit parijs.\nparijs was speelstad bij het wk voetbal van 1934 en 1998 en het ek voetbal van 1960, 1984 en 2016. ook werden diverse europacup finales in parijs gespeeld.\n\n\n=== wielrennen ===\nde ronde van frankrijk eindigt steevast in parijs en is er ook meermaals gestart. veel andere wielerkoersen hebben of hadden parijs in hun naam, maar komen tegenwoordig niet meer binnen de stadsgrenzen. het gaat dan om bijvoorbeeld parijs-roubaix, parijs-brussel, parijs-tours en parijs-nice.\n\n\n=== tennis ===\nhet in parijs georganiseerde roland garros is wereldwijd het belangrijkste tennistoernooi op gravel en is een van de vier grandslamtoernooien. daarnaast wordt in de herfst gespeeld om de rolex paris masters. dit toernooi wordt gespeeld in de multifunctionele bercy arena.\n\n\n=== ijshockey ===\nparijs was speelstad bij het wk ijshockey van 1951 en 2017.\n\n\n== bekende parijzenaars ==\n\n\n== stedenbanden ==\n\n\n== zie ook ==\nparijs van a tot z\narrondissementen van parijs\n\n\n== literatuur ==\nalfred fierro, histoire et dictionnaire de paris, 1996. isbn 2221078624\njean favier, paris. deux mille ans d'histoire, 1997. isbn 2213598746\ncolin jones, paris. biography of a city, 2004. isbn 0713993219\nadriaan van dis, stadsliefde. sc\u00e8nes in parijs, 2011. isbn 9045705168\ngraham robb, parijzenaars, 2012. isbn 9045099454 (orig. parisians. an adventure history of paris, 2011)\ndirk velghe, de ziel van parijs. bijzondere plekken, mensen en geschiedenissen, 2022. isbn 9463887857\n\n\n== externe links ==\n\n(fr)  website van de gemeente parijs\n(nl) (...)  parisinfo.com - offici\u00eble website van het vvv-kantoor in parijs\n(fr)  nouveau paris idf\n(fr)  le pr\u00e9fecture - \u00eele-de-france"