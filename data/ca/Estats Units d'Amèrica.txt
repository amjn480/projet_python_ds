"els estats units d'am\u00e8rica (angl\u00e8s: united states of america) s\u00f3n una rep\u00fablica federal i constitucional integrada per 50 estats i un districte federal. la rep\u00fablica \u00e9s situada majorit\u00e0riament al centre del subcontinent nord-americ\u00e0, on es troben els 48 estats contigus o continentals i washington dc, el districte capital, que limita al nord amb canad\u00e0 i al sud amb m\u00e8xic. l'estat d'alaska es troba al nord-oest del subcontinent, limita amb canad\u00e0 a l'est i al sud i amb r\u00fassia a l'oest, creuant l'estret de bering. l'estat de hawaii es troba al centre-nord de l'oce\u00e0 pac\u00edfic. els estats units tamb\u00e9 administren diversos territoris i \u00e0rees insulars de l'oce\u00e0 pac\u00edfic i la mar carib.amb una superf\u00edcie de 9,38 milions de km\u00b2, i amb m\u00e9s de 330 milions d'habitants actualment, els estats units d'am\u00e8rica s\u00f3n el tercer pa\u00eds m\u00e9s gran del m\u00f3n en \u00e0rea i en poblaci\u00f3. \u00e9s un dels pa\u00efsos m\u00e9s diversos \u00e8tnicament, resultat de la immigraci\u00f3 massiva de molts continents. l'economia dels estats units \u00e9s l'economia nacional m\u00e9s gran del m\u00f3n, amb un producte interior brut (pib) nominal superior als 13 bilions de d\u00f2lars, el 2006, \u00e9s a dir el 19% de la producci\u00f3 mundial.la naci\u00f3 va ser fundada per tretze col\u00f2nies de gran bretanya localitzades a la costa atl\u00e0ntica. van proclamar-se \u00abestats\u00bb i van fer la declaraci\u00f3 d'independ\u00e8ncia el 4 de juliol de 1776. els estats rebels van derrotar a gran bretanya en la guerra, la primera guerra d'independ\u00e8ncia colonial reeixida d'am\u00e8rica. la convenci\u00f3 de filad\u00e8lfia va adoptar l'actual constituci\u00f3 dels estats units el 17 de setembre, 1787; la ratificaci\u00f3 d'aquesta l'any seg\u00fcent va fer dels estats parts integrants d'una sola rep\u00fablica. la declaraci\u00f3 de drets de la constituci\u00f3 dels estats units, que cont\u00e9 deu esmenes sobre els drets i llibertats dels ciutadans, es va ratificar el 1791.\nels estats units s\u00f3n membre permanent del consell de seguretat de les nacions unides. en l'actualitat, s\u00f3n la pot\u00e8ncia militar m\u00e9s gran despr\u00e9s de la guerra freda, i una for\u00e7a important en l'economia del m\u00f3n.\n\n\n== topon\u00edmia ==\nhom ha suggerit que el terme am\u00e8rica es va encunyar al segle xvi en honor de l'explorador i cart\u00f2graf itali\u00e0 amerigo vespucci per referir-se a totes les terres de l'hemisferi occidental. el nom del nou estat federat es va registrar, per primera vegada, en la declaraci\u00f3 d'independ\u00e8ncia dels estats units, que era la \u00abdeclaraci\u00f3 un\u00e0nime dels tretze estats units d'am\u00e8rica\u00bb adoptada pels \u00abrepresentants dels estats units d'am\u00e8rica\u00bb, el 4 de juliol, 1776. les abreviacions m\u00e9s comunes s\u00f3n estats units i eua, i col\u00b7loquialment se'n diu \u00abam\u00e8rica\u00bb.\nel gentilici i l'adjectiu m\u00e9s com\u00fa dels estats units \u00e9s nord-americ\u00e0, seguit d'americ\u00e0. l'\u00fas d'aquest terme, tanmateix, \u00e9s controvertible, sobretot a l'am\u00e8rica llatina, at\u00e8s que els ciutadans dels pa\u00efsos d'aquesta regi\u00f3 utilitzen el gentilici americ\u00e0 per referir-se a tots els individus nascuts al continent americ\u00e0. en catal\u00e0, el gentilici m\u00e9s adequat i sense ambig\u00fcitat \u00e9s estatunidenc.\n\n\n== hist\u00f2ria ==\n\n\n=== nadius americans i els colonitzadors europeus ===\nels pobles ind\u00edgenes del territori continental dels estats units incloent-hi alaska arribaren des de l'\u00e0sia, segons la hip\u00f2tesi m\u00e9s acceptada del poblament del continent. comen\u00e7aren a arribar fa 12.000 o 40.000 anys. diverses comunitats ind\u00edgenes de l'era precolombina desenvoluparen t\u00e8cniques agr\u00edcoles avan\u00e7ades, complexos arquitect\u00f2nics i societats de ciutat estat. el 1492, l'explorador crist\u00f2for colom, sota el contracte de la corona espanyola arrib\u00e0 a les illes del carib, el primer contacte europeu amb els pobles nadius. durant els anys seg\u00fcents, la majoria dels pobles nord-americans foren morts a causa de les epid\u00e8mies europees desconegudes al nou m\u00f3n.\nel 2 d'abril del 1513, el conqueridor espanyol juan ponce de le\u00f3n arrib\u00e0 al territori que anomen\u00e0 la florida \u2014la primera arribada europea documentada al territori que seria els estats units. de les col\u00f2nies que espanya establ\u00ed a la regi\u00f3, nom\u00e9s l'assentament de sant agust\u00ed, fundat el 1565, ha sobreviscut. a l'assentament posterior a la calif\u00f2rnia i altres territoris de la nova espanya \u2014despr\u00e9s m\u00e8xic\u2014 s'establiren immigrants espanyols. els francesos s'assentaren a la nova fran\u00e7a el mateix segle a prop dels grans llacs, dedicats al comer\u00e7 de pells. la fran\u00e7a amb el temps estengu\u00e9 els seus territoris cap al sud fins al golf de m\u00e8xic. els primers assentaments anglesos reeixits foren la col\u00f2nia de virg\u00ednia a jamestown el 1607 i la col\u00f2nia de plymouth dels pelegrins. l'establiment de la col\u00f2nia de la badia de massachusetts produ\u00ed una onada d'immigrants; per al 1634 s'havien assentat a la nova anglaterra 10.000 puritans. entre el 1610 i la guerra d'independ\u00e8ncia dels estats units s'enviaren prop de 50.000 presoners a les col\u00f2nies nord-americanes de la gran bretanya. des del 1614, els neerlandesos establiren diversos assentaments a les vores del riu hudson a prop de la costa, incloent-hi la nova amsterdam a l'illa de manhattan. l'assentament anterior de la nova su\u00e8cia, fundat a la vora del riu delaware el 1638 fou pres pels neerlandesos el 1655.\nper al 1674, les forces angleses ja havien guanyat les antigues col\u00f2nies neerlandeses; la prov\u00edncia dels nous pa\u00efsos baixos es reanomen\u00e0 com a nova york. m\u00e9s persones immigraren a nord-am\u00e8rica, sobretot al sud del territori actual dels estats units, molts d'ells esclaus. amb la divisi\u00f3 de les carolines el 1729 i la colonitzaci\u00f3 de ge\u00f2rgia el 1732, les tretze col\u00f2nies que s'independitzarien per formar els estats units, ja s'havien establert. totes tretze tenien formes de govern local amb eleccions en qu\u00e8 participaven homes lliures, segons la tradici\u00f3 dels drets dels anglesos; aquesta forma d'autonomia enfort\u00ed el republicanisme. totes tretze havien legalitzat el comer\u00e7 d'esclaus de l'\u00e0frica. amb taxes de natalitat altes, taxes de mortalitat baixes i la immigraci\u00f3 cont\u00ednua, la poblaci\u00f3 de les col\u00f2nies duplicaven llur poblaci\u00f3 cada vint-i-cinc anys. el moviment cristi\u00e0 d'avivament de les d\u00e8cades de 1730 i 1740, conegut com el gran desvetllament don\u00e0 for\u00e7a a la religiositat i a la llibertat religiosa. en la guerra franco-\u00edndia, les forces brit\u00e0niques prengueren el territori del canad\u00e0 dels francesos, per\u00f2 la poblaci\u00f3 franc\u00f2fona romangu\u00e9 a\u00efllada pol\u00edticament de les tretze col\u00f2nies del sud. el 1770, aquestes tretze col\u00f2nies ja tenien una poblaci\u00f3 de tres milions, aproximadament la meitat de la poblaci\u00f3 de la gran bretanya. tot i que havien de pagar imposts, no tenien cap representaci\u00f3 al parlament de la gran bretanya.\n\n\n=== independ\u00e8ncia i expansi\u00f3 ===\namb l'agreujament de les tensions entre els colons nord-americans i els brit\u00e0nics, esclat\u00e0 la guerra d'independ\u00e8ncia dels estats units entre el 1775 i el 1781. el 14 de juny, 1775, el segon congr\u00e9s continental, reunit a filad\u00e8lfia, establ\u00ed l'ex\u00e8rcit continental, sota el comandament de george washington. en proclamant que \"tots els homes s\u00f3n creats iguals\" i dotats de \"drets inalienables\", el congr\u00e9s adopt\u00e0 la declaraci\u00f3 de la independ\u00e8ncia el 4 de juliol, 1776. la declaraci\u00f3, escrita gaireb\u00e9 tota per thomas jefferson, manifestava que les col\u00f2nies nord-americanes eren estats sobirans. el 1777, els articles de la confederaci\u00f3 foren adoptats, unint els estats sota un govern central feble que oper\u00e0 fins al 1788. a prop de 80.000 lleials a la corona brit\u00e0nica fugiren dels estats rebels cap al canad\u00e0 i a la nova esc\u00f2cia. els nadius nord-americans s'aliaren a ambdues bandes del conflicte.\ndespr\u00e9s de la derrota de l'ex\u00e8rcit brit\u00e0nic, amb el suport dels francesos, la gran bretanya, en el tractat de par\u00eds reconegu\u00e9 la sobirania dels tretze estats el 1783. una convenci\u00f3 constitucional es reun\u00ed el 1787, amb la intenci\u00f3 de crear un govern nacional m\u00e9s fort amb poder sobre els estats constituents. per al juny de 1788, nou estats ja havien ratificat la nova constituci\u00f3 dels estats units, nombre requerit per establir el nou govern. george washington fou elegit com a primer president i el congr\u00e9s es reun\u00ed per primera vegada. el 1791 els estats ratificaren la declaraci\u00f3 de drets de la constituci\u00f3 dels estats units, deu esmenes a la constituci\u00f3 que prohibien la restricci\u00f3 federal de les llibertats personals i garantien diverses proteccions legals. les opinions quant a l'esclavatge variaven; una cl\u00e0usula de la constituci\u00f3 l'acceptava fins al 1808. els estats del nord aboliren l'esclavatge entre 1780 i 1804. el 1800, el govern federal es mogu\u00e9 a la nova capital washington dc. el segon gran desvetllament feu de l'evangelicalisme la for\u00e7a dels moviments reformistes.\nel desig d'expansi\u00f3 territorial don\u00e0 inici a una s\u00e8rie de guerres contra els nadius nord-americans per prendre llurs terres, conegudes pels colons com el far west. la compra de louisiana a fran\u00e7a duplic\u00e0 la superf\u00edcie de la naci\u00f3. la guerra de 1812 contra la gran bretanya, enfort\u00ed el nacionalisme nord-americ\u00e0. despr\u00e9s d'una s\u00e8rie d'incursions militars a la florida, espanya ced\u00ed aquest territori i d'altres de la costa del golf el 1819. els estats units annexaren la rep\u00fablica de texas el 1845, que s'havia independitzat de m\u00e8xic pocs anys abans, el 1836. el concepte del dest\u00ed manifest es popularitz\u00e0 durant aquest per\u00edode. amb el tractat d'oregon, s'annexaren els territoris del nord-oest als estats units. despr\u00e9s de la guerra amb m\u00e8xic, amb el tractat de guadalupe-hidalgo de 1848 els estats units prengueren la meitat del territori mexic\u00e0, que inclo\u00efa els territoris de calif\u00f2rnia, nou m\u00e8xic, arizona, nevada, colorado, algunes seccions de utah, oklahoma i wyoming, i les \u00e0rees disputades de texas. la transportaci\u00f3 ferrovi\u00e0ria feu el moviment de migrants molt m\u00e9s f\u00e0cil tot i que increment\u00e0 els conflictes amb els amerindis.\n\n\n=== la guerra civil i la industrialitzaci\u00f3 ===\n\nles tensions entre els estats que protegien l'esclavatge \u2014coneguts com els \"estats esclaus\"\u2014 i els estats lliures s'agreujaren amb l'annexi\u00f3 de nous estats a la federaci\u00f3, i la possibilitat de prohibir-hi l'esclavatge. abraham lincoln, candidat del partit republic\u00e0, que s'oposava a l'esclavatge, fou elegit com a president el 1860. abans de prendre el poder, set estats esclaus declararen llur secessi\u00f3 dels estats units i formaren els estats confederats d'am\u00e8rica. tanmateix, quatre estats esclavistes es van mantenir fidels al govern de la uni\u00f3 (missouri, kentucky, delaware i maryland), fet que don\u00e0 un important avantatge militar al nord, tot i que una part dels seus habitants van anar a combatre al costat dels esclavistes. per al govern federal, la secessi\u00f3 era il\u00b7legal, i amb la batalla de fort sumter, esclat\u00e0 la guerra civil, i quatre estats m\u00e9s s'afegiren a la confederaci\u00f3. la uni\u00f3 \u2014els estats que havien rom\u00e0s en la federaci\u00f3\u2014 declarava la llibertat dels esclaus en avan\u00e7ar el seu ex\u00e8rcit cap al sud. despr\u00e9s de la vict\u00f2ria de la uni\u00f3 el 1865, tres esmenes a la constituci\u00f3 nord-americana asseguraren la llibertat per gaireb\u00e9 quatre milions d'afroamericans que havien patit l'esclavatge. la catorzena esmena els declar\u00e0 ciutadans, i la quinzena esmena els atorg\u00e0 el dret de vot. la guerra tingu\u00e9 com a resultat indirecte un augment del poder central.\ndespr\u00e9s de la guerra, l'assassinat del president lincoln radicalitz\u00e0 les pol\u00edtiques de reconstrucci\u00f3 amb la intenci\u00f3 de reintegrar i reconstruir els estats ven\u00e7uts del sud i alhora assegurar-hi la llibertat dels esclaus. la resoluci\u00f3 de l'elecci\u00f3 presidencial de 1876 marc\u00e0 la fi de la reconstrucci\u00f3 i l'aprovaci\u00f3 de les lleis jim crow. a poc a poc, els estats del sud aprovaren lleis que de manera indirecta per\u00f2 efectiva, impedien que els negres poguessin votar. al nord, la urbanitzaci\u00f3 i una onada massiva d'immigrants sense precedent acceleraren la industrialitzaci\u00f3 del pa\u00eds. aquesta onada d'immigraci\u00f3, que continu\u00e0 fins al 1929, prove\u00ed de m\u00e0 d'obra per les empreses noves i transform\u00e0 la cultura americana. els estats units compraren alaska a r\u00fassia el 1867, finalitzant aix\u00ed l'expansi\u00f3 continental. la massacre de wounded knee el 1890, on van morir m\u00e9s m\u00e9s de 150 homes, dones i nens sioux lakota a mans de les tropes del set\u00e8 de cavalleria, fou l'\u00faltim conflicte armat en la llarga guerra amb els pobles originaris. el 1893, l'antiga monarquia nadiua del regne de hawaii fou deposada en cop d'estat encap\u00e7alat pels residents nord-americans, i l'arxip\u00e8lag fou annexat als estats units el 1898. amb la vict\u00f2ria dels estats units en la guerra hispanoamericana sobre espanya, els estats units es consolidaren com a pot\u00e8ncia mundial, i annexaren puerto rico i les filipines. les filipines s'independitzaren el segle seg\u00fcent; puerto rico en l'actualitat \u00e9s un estat lliure associat als estats units.\n\n\n=== les guerres mundials i la gran depressi\u00f3 ===\nquan la primera guerra mundial comen\u00e7\u00e0 el 1914, els estats units es declararen neutrals. els americans simpatitzaven amb els brit\u00e0nics i els francesos, tot i que molts ciutadans, la majoria irlandesos i alemanys, s'oposaven a la intervenci\u00f3 nord-americana dins la guerra. el 1917, els estats units s'uniren als aliats, que aconseguiren la vict\u00f2ria poc despr\u00e9s. refusant involucrar-se en els afers europeus, el senat dels estats units no ratific\u00e0 el tractat de versalles que establia la lliga de nacions. el pa\u00eds continu\u00e0 amb una pol\u00edtica d'unilateralisme i fins i tot d'a\u00efllament. el 1920, el moviment pels drets de les dones aconsegu\u00ed que s'aprov\u00e9s la dinovena esmena a la constituci\u00f3 que atorgava el dret al vot a les dones. el govern atorg\u00e0 la ciutadania als amerindis el 1924.\ndurant la d\u00e8cada de 1920, els estats units experimentaren un per\u00edode de prosperitat sense precedents amb un r\u00e0pid creixement industrial que, tanmateix, culmin\u00e0 en la caiguda de la borsa de wall street el 1929 i l'inici de la gran depressi\u00f3, el per\u00edode econ\u00f2mic m\u00e9s greu de la hist\u00f2ria del pa\u00eds i del m\u00f3n. la gran depressi\u00f3 s'agreuj\u00e0 per causes de la cat\u00e0strofe natural del \"dust bowl\", o la \"conca de pols\", com s'anomen\u00e0 l'\u00e0rea central del pa\u00eds afectada per una greu s\u00e8rie de tempestes de pols durant gaireb\u00e9 tota la d\u00e8cada dels anys 30. despr\u00e9s de la seva elecci\u00f3 com a president el 1932, franklin delano roosevelt introdu\u00ed un \"nou pacte\", una s\u00e8rie de pol\u00edtiques que permetien la intervenci\u00f3 del govern en els afers econ\u00f2mics. la naci\u00f3 no es recuper\u00e0 plenament de la depressi\u00f3 econ\u00f2mica sin\u00f3 fins a la mobilitzaci\u00f3 industrial produ\u00efda per l'entrada del pa\u00eds a la segona guerra mundial. els estats units, neutrals durant els primers anys de la guerra, comen\u00e7aren a proveir de material b\u00e8l\u00b7lic als aliats des de mar\u00e7 de 1941.\nel 7 de desembre de 1941, els estats units s'uniren als aliats despr\u00e9s de l'atac japon\u00e8s de pearl harbor. a causa de la mobilitzaci\u00f3 de persones i les despeses industrials per la construcci\u00f3 d'armament, els estats units foren l'\u00fanic pa\u00eds aliat que en acabar la guerra, era m\u00e9s ric i no pas m\u00e9s pobre. el govern nord-americ\u00e0 aprov\u00e0 el pla marshall per tal de donar suport econ\u00f2mic per la reconstrucci\u00f3 d'europa. les reunions de bretton woods i ialta establiren un nou sistema d'organitzaci\u00f3 internacional pol\u00edtica i econ\u00f2mica. els estats units fabricaren la primera arma nuclear i l'utilitzaren sobre hiroshima i nagasaki l'agost de 1945, que ha estat qualificat com en un dels m\u00e9s grans crims de guerra de la hist\u00f2ria de la humanitat. el jap\u00f3 es rend\u00ed el 2 d'agost.\n\n\n=== guerra freda i drets civils ===\n\nels estats units i la uni\u00f3 sovi\u00e8tica s'enfrontaren en la guerra freda i dominaren els afers militars d'europa per mitj\u00e0 de l'otan i el pacte de vars\u00f2via. els estats units promovien la democr\u00e0cia liberal i el capitalisme, mentre que la uni\u00f3 sovi\u00e8tica promovia el comunisme i l'economia planificada pel govern central. els estats units participaren en la guerra de corea de 1950 al 1953. el senador joseph mccarthy encap\u00e7al\u00e0 una s\u00e8rie d'investigacions anticomunistes.\nla uni\u00f3 sovi\u00e8tica llan\u00e7\u00e0 la primera nau espacial tripulada per un hum\u00e0 el 1961. els estats units, com a resposta, invertiren en recerca matem\u00e0tica i cient\u00edfica; el president john f. kennedy declar\u00e0 que el pa\u00eds havia de ser el primer a arribar a la lluna, la qual cosa feren el 1969.les d\u00e8cades seg\u00fcents l'economia dels estats units creix\u00e9 de manera sostinguda. el moviment dels drets humans, encap\u00e7alat per diversos afroamericans prominents, com ara martin luther king jr. s'opos\u00e0 a la segregaci\u00f3 racial i culmin\u00e0 amb l'abolici\u00f3 de les lleis jim crow. despr\u00e9s de l'assassinat del president kennedy el 1963, s'aprov\u00e0 l'acta dels drets civils el 1954. els estats units, sota les administracions de johnson i el seu successor, richard nixon, participaren en la guerra del vietnam.\ncom a resultat de l'esc\u00e0ndol watergate, el 1974 nixon es convert\u00ed en el primer president nord-americ\u00e0 a renunciar, per tal de no ser acusat d'obstrucci\u00f3 de just\u00edcia i d'ab\u00fas de poder. fou succe\u00eft pel vicepresident gerald ford que l'atorg\u00e0 immunitat. durant l'administraci\u00f3 de jimmy carter, l'economia nord-americana tingu\u00e9 una estagflaci\u00f3. l'elecci\u00f3 de ronald reagan marc\u00e0 el comen\u00e7ament d'un canvi de les pol\u00edtiques socials i econ\u00f2miques.\n\n\n=== era contempor\u00e0nia ===\ndurant l'administraci\u00f3 de bill clinton els estats units experimentaren l'expansi\u00f3 econ\u00f2mica m\u00e9s llarga de la hist\u00f2ria, de 1991 al 2001.\n\nles eleccions controvertides de 2000 es resolgueren per una decisi\u00f3 de la cort suprema de just\u00edcia que don\u00e0 la presid\u00e8ncia a l'exgovernador de texas, george w. bush. l'11 de setembre de 2001, el grup terrorista al-qaida perpetr\u00e0 un atac contra les torres del world trade center a nova york i el pent\u00e0gon. el president bush llan\u00e7\u00e0 una guerra contra el terrorisme segons el principi de la guerra preventiva, ara coneguda com la \u00abdoctrina bush\u00bb. el 7 d'octubre de 2001, una coalici\u00f3 internacional encap\u00e7alada pels estats units enva\u00ed l'afganistan. van enderrocar el r\u00e8gim talib\u00e0 i destruir tots els camps d'entrenament d'al-qaida. els talibans, tanmateix, es reorganitzaren i continuen lluitant aferrissadament contra les forces de la coalici\u00f3.\nel 2002, l'administraci\u00f3 de bush deman\u00e0 un canvi de r\u00e8gim i l'obertura de l'iraq als controladors nuclears de l'onu. sense el suport de l'otan ni de les nacions unides per realitzar una intervenci\u00f3 militar, el govern de bush form\u00e0 una coalici\u00f3 amb pa\u00efsos aliats i enva\u00ed l'iraq el 2003, sempre segons la teoria de la \"guerra preventiva\", enderrocant el r\u00e8gim de saddam hussein. tot i la pressi\u00f3 externa i interna, perqu\u00e8 se'n retiressin, els estats units i diversos pa\u00efsos de la coalici\u00f3 original encara hi tenen tropes.\nles eleccions presidencials del 2008 marquen una fita hist\u00f2rica pels estats units, essent les primeres en qu\u00e8 un afroameric\u00e0 participa com a candidat d'un dels partits majoritaris \u2014barack obama, del partit dem\u00f2crata\u2014, i els segons comicis amb una dona com a candidata a la vicepresid\u00e8ncia d'un altre partit majoritari \u2014sarah palin, del partit republic\u00e0. l'elecci\u00f3 d'un pol\u00edtic afroameric\u00e0 com a candidat a president dels estats units ha vingut nom\u00e9s quaranta-cinc anys despr\u00e9s de l'hist\u00f2ric discurs de martin luther king el 28 d'agost del 1963, en favor de la igualtat entre totes les races. el 4 de novembre de 2008, obama guany\u00e0 les eleccions presidencials, i el 20 de gener de 2009, assum\u00ed el c\u00e0rrec i es convert\u00ed en el primer president electe afroameric\u00e0 del pa\u00eds.\nen les eleccions de 2016 es van enfrontar l'empresari donald trump i la secret\u00e0ria d'estat dels estats units del 2009 al 2013, hillary clinton, guanyant-les el primer.\n\n\n== geografia f\u00edsica ==\n\nels estats units estan situats gaireb\u00e9 totalment a l'hemisferi occidental: els quaranta-vuit estats continentals es troben al centre del subcontinent nord-americ\u00e0 i s'estenen de l'oce\u00e0 atl\u00e0ntic al pac\u00edfic. limiten al nord amb el canad\u00e0, i al sud amb m\u00e8xic i amb el golf de m\u00e8xic. alaska, l'estat m\u00e9s gran en superf\u00edcie i separat dels estats continentals pel canad\u00e0, limita amb l'oce\u00e0 pac\u00edfic al sud i amb l'oce\u00e0 \u00e0rtic al nord. hawaii \u00e9s un arxip\u00e8lag del pac\u00edfic central al sud-est de l'am\u00e8rica del nord. els estats units \u00e9s el tercer o quart pa\u00eds m\u00e9s gran del m\u00f3n \u2014depenent de com es consideren les disputes territorials entre la xina i l'\u00edndia. els estats units tamb\u00e9 administren diversos territoris insulars del mar carib i de l'oce\u00e0 pac\u00edfic.\nla plana costanera de l'atl\u00e0ntic dona lloc a boscs caducifolis i la serralada de piedmont. la cadena muntanyenca dels apalatxes separen el litoral dels grans llacs i les pastures de l'oest mitj\u00e0. el sistema fluvial del mississipi-missouri, el quart m\u00e9s gran del m\u00f3n en extensi\u00f3, flueix de nord a sud del centre del pa\u00eds. les planes f\u00e8rtils, conegudes com les grans planes s'estenen cap a l'oest. les muntanyes rocoses s'estenen de nord a sud a l'oest de les grans planes. l'\u00e0rea que es troba a l'oest d'aquesta cadena muntanyenca \u00e9s des\u00e8rtica (s'hi troben el desert del mojave i la gran conca). la sierra nevada s'est\u00e9n de manera paral\u00b7lela a les rocoses, a prop de la costa del pac\u00edfic. amb 6.194 msnm, el mont mckinley \u00e9s el pic m\u00e9s alt del pa\u00eds. hi ha volcans actius a l'arxip\u00e8lag alexander i les illes aleutianes; tot l'estat de hawaii es troba sobre illes volc\u00e0niques tropicals.\nels principals rius dels estats units s\u00f3n:\n\nels grans llacs (superior, huron, michigan, erie i ontario) representen en conjunt una superf\u00edcie d'uns 250.000 km\u00b2, gaireb\u00e9 la meitat de la pen\u00ednsula ib\u00e8rica. els altres llacs importants s\u00f3n el pontchartrain, el gran llac salat (great salt lake), el champlain, el mead, el powell, l'utah i el tahoe.\n\n\n== clima ==\natesa la grand\u00e0ria superficial dels estats units, s'hi troben diversos climes\nel clima \u00e9s temperat en gran part del pa\u00eds, tropical a hawaii i la florida, polar a alaska, semi\u00e0rid a les grans planes a l'oest del meridi\u00e0 100, des\u00e8rtic al sud-est, mediterrani a les costes de calif\u00f2rnia i \u00e0rid a la gran conca. s\u00f3n comuns els climes extremats; la costa del golf de m\u00e8xic i atl\u00e0ntica rep huracans, i la gran majoria dels tornados del m\u00f3n tenen lloc als estats units, sobretot a l'oest mitj\u00e0. al centre de texas hi ha el fam\u00f3s tornado alley, el \"carrer\u00f3 dels tornados\", on hi ha forts vents i un gran \u00edndex anual de tornados.\nen conjunt, a l'oest hi ha un clima assolellat amb moltes precipitacions i algunes tempestes. al centre, a prop de utah i al sud-oest de texas, hi ha un clima \u00e0rid amb poques precipitacions anuals. al nord, les escarpades muntanyes fan que aquesta sigui una regi\u00f3 de forts vents i tempestes. al sud-est, a florida i nova orleans, el clima c\u00e0lid fa que aquesta sigui una important regi\u00f3 tur\u00edstica; per\u00f2 \u00e9s molt propensa a huracans; una prova d'aix\u00f2 s\u00f3n les destrosses causades per katrina, ivan i wilma. a prop de las vegas, hi ha la pres\u00e8ncia de vents forts amb abundants pluges i tempestes.\n\n\n== pol\u00edtica i govern ==\n\n\n=== estructura pol\u00edtica ===\n\nels estats units s\u00f3n una rep\u00fablica federal constitucional presidencialista. el govern est\u00e0 estructurat com a democr\u00e0cia representativa, en qu\u00e8 tots els habitants participen de les eleccions locals i federals, llevat dels residents dels territoris que no poden participar de les eleccions federals. el govern \u00e9s regulat per un sistema de separaci\u00f3 de poders definit per la constituci\u00f3 dels estats units, que \u00e9s el document legal m\u00e9s important i un contracte social per al poble estatunidenc. en el sistema federal estatunidenc, els ciutadans participen en tres nivells de govern: federal, estatal i local, i en qu\u00e8 les tasques del govern local s\u00f3n dutes a terme, depenent de cada estat, entre els comtats, boroughs o parr\u00f2quies i els governs municipals. en la majoria dels casos, els representants de les branques legislativa i executiva de govern s\u00f3n elegits per mitj\u00e0 de l'escrutini uninominal majoritari, \u00e9s a dir, per majoria simple dels vots dels ciutadans del districte. no hi ha la representaci\u00f3 proporcional a escala federal, i hi ha molt pocs casos en qu\u00e8 s'aplica a escala local. les judicatures federal i estatal, aix\u00ed com els membres dels gabinets de l'executiu s\u00f3n nomenats per la branca executiva i amb l'aprovaci\u00f3 de la branca legislativa del govern, tot i que en alguns estats els jutges s\u00f3n elegits per vot popular.\nel govern federal est\u00e0 integrat per tres branques:\n\nel poder legislatiu: el congr\u00e9s dels estats units, un congr\u00e9s bicameral integrat pel senat i la cambra de representants; est\u00e0 encarregat de crear lleis federals, declarar la guerra, aprovar tractats, entre altres coses;\nel poder executiu: el president dels estats units, comandant en cap de l'ex\u00e8rcit, amb l'autoritat de vetar les propostes de llei, designa els membres del gabinet i altres oficials que administren i executen les lleis federals;\nel poder judicial: la cort suprema i les corts federals menors, els jutges de les quals s\u00f3n designats pel president amb l'aprovaci\u00f3 del senat; interpreten les lleis i poden revocar les lleis que considerin inconstitucionals.la cambra de representants t\u00e9 435 membres, cadasc\u00fa representant un districte congressual durant un per\u00edode de dos anys. els seients de la cambra es determinen entre els cinquanta estats d'acord amb llur poblaci\u00f3 cada deu anys. des de 2000, set estats tenen el m\u00ednim d'un representant, mentre que calif\u00f2rnia, l'estat m\u00e9s poblat, en t\u00e9 cinquanta-tres. cada estat \u00e9s representat per dos senadors, electes per per\u00edodes de sis anys; un ter\u00e7 del senat \u00e9s renovat cada dos anys. el president dels estats units \u00e9s elegit per a un per\u00edode de quatre anys i pot ser reelegit una sola vegada. les votacions presidencials no s\u00f3n directes, ans indirectes per mitj\u00e0 d'un col\u00b7legi electoral en qu\u00e8 els vots s'assignen per estat. la cort suprema, encap\u00e7alada pel cap de just\u00edcia dels estats units, t\u00e9 nou membres vitalicis, designats pel president.\nla pol\u00edtica dels estats units ha operat sota un sistema bipartidista durant la major part de la seva hist\u00f2ria. des de les eleccions presidencials de 1856, els dos partits dominants han estat el partit dem\u00f2crata i el partit republic\u00e0. el president actual, joe biden, \u00e9s dem\u00f2crata. el senat t\u00e9 dos membres independents, els altres pertanyen als dos partits.\nels estats del nord-est, els grans llacs i la costa oest s\u00f3n relativament m\u00e9s liberals i s\u00f3n coneguts com els \"estats blaus\" (blue states) en refer\u00e8ncia al color identificador del partit dem\u00f2crata, mentre que els estats dels sud, sud-centre i les muntanyes rocoses s\u00f3n m\u00e9s conservadors i identificats com a \"estats vermells\" (red states), en refer\u00e8ncia al color identificador del partit republic\u00e0.\n\n\n=== pol\u00edtica exterior i defensa ===\nels estats units tenen una gran influ\u00e8ncia econ\u00f2mica, pol\u00edtica i militar global. \u00e9s membre permanent del consell de seguretat de les nacions unides i la ciutat de nova york \u00e9s la seu de l'organitzaci\u00f3. gaireb\u00e9 tots els estats del m\u00f3n tenen ambaixades a washington dc i consolats a altres ciutats del pa\u00eds. les excepcions s\u00f3n cuba, iran, corea del nord, bhutan, el sudan i la rep\u00fablica de la xina.\nels estats units tenen una relaci\u00f3 especial amb el regne unit i els pa\u00efsos angloparlants, aix\u00ed com el jap\u00f3, israel i els altres membres de l'otan, aix\u00ed com els seus ve\u00efns i membres de l'\u00e0rea de lliure comer\u00e7 d'am\u00e8rica del nord: m\u00e8xic i el canad\u00e0. el 2005, els estats units van enviar 27.000 milions de d\u00f2lars en ajuda oficial al desenvolupament, m\u00e9s que no pas cap altre estat del m\u00f3n. tanmateix, com a percentatge de la seva renda nacional bruta, aquesta contribuci\u00f3 nom\u00e9s \u00e9s del 0,22%, i ocupa llavors la 22a posici\u00f3 en donacions.\nel president \u00e9s alhora el comandant en cap de les forces armades de la naci\u00f3, i en designa els seus l\u00edders, el secretari o ministre de defensa i l'estat major conjunt. el departament de defensa dels estats units administra les forces armades, incloent-hi les forces armades, l'armada, la marina i la for\u00e7a a\u00e8ria. la gu\u00e0rdia de costa dels estats units es troba sota el comandament del departament de seguretat interna durant temps de pau, i pel departament de l'armada en temps de guerra. el 2005 les forces armades tenien un total d'1,38 persones ocupades i en servei actiu, i alguns cents de mil a les reserves i la gu\u00e0rdia nacional, que en total sumen un total de 2,3 milions de tropes. el departament de defensa tamb\u00e9 empra al voltant de 700.000 civils, sense comptar-hi el personal de contractes externs. el servei militar als estats units \u00e9s voluntari, tot i que pot haver-hi un reclutament obligatori en temps de guerra mitjan\u00e7ant el sistema de servei selectiu. fora dels estats units, les forces armades poden desplegar-se a 770 bases i instal\u00b7lacions en cada continent del m\u00f3n llevat de l'ant\u00e0rtida.les despeses militars dels estats units el 2006, superiors als $528.000 milions, el 46% de totes les despeses militars del m\u00f3n, i superior a la suma de les despeses de les catorze nacions seg\u00fcents. la despesa per capita \u00e9s de $1.756, deu vegades m\u00e9s que la mitjana global, tot i que en representar nom\u00e9s el 4,06% del seu pib, les despeses militars ocupen la 27a posici\u00f3 a escala mundial.\n\n\n=== subdivisi\u00f3 administrativa ===\n\nels estats units s\u00f3n una uni\u00f3 de cinquanta estats sobirans i aut\u00f2noms, dels quals els quaranta-vuit estats contigus tamb\u00e9 s\u00f3n coneguts com a estats continentals, malgrat que alaska tamb\u00e9 \u00e9s, pr\u00f2piament, un estat continental. hawaii, l'estat n\u00famero cinquanta, \u00e9s un arxip\u00e8lag de l'oce\u00e0 pac\u00edfic. els estats units tamb\u00e9 administren uns altres territoris, districtes i possessions; la m\u00e9s important \u00e9s el districte de col\u00fambia, coextensiu amb la capital de la federaci\u00f3, la ciutat de washington. els altres territoris inclouen les \u00e0rees insulars, com ara la samoa americana, guam, les illes marianes del nord i puerto rico, entre d'altres. a m\u00e9s a m\u00e9s, des de 1898, la marina nord-americana t\u00e9 una base naval a la badia de guant\u00e1namo, a cuba.\nalgunes de les antigues possessions nord-americanes s\u00f3n la zona del canal de panam\u00e0 (de 1903 a 1979). les filipines van ser territori nord-americ\u00e0 de 1898 a 1935, data en qu\u00e8 es van establir com a commonwealth com a estatus transitori cap a la independ\u00e8ncia plena, que assolirien el 1946. at\u00e8s que les filipines pertanyien als estats units durant la segona guerra mundial, s\u00f3n l'\u00fanica naci\u00f3 independent de la qual hi ha un pilar en el monument memorial nacional de la guerra a washington, dc.\na m\u00e9s dels estats i territoris dels estats units, tres nacions en s\u00f3n estats associats sota el \"pacte de lliure associaci\u00f3\": micron\u00e8sia (des de 1986), palau (des de 1994) i les illes marshall (des de 1986). aquests estats gaudeixen de sobirania internacional i control absolut de llurs territoris. no obstant aix\u00f2, els governs d'aquests estats han acordat de permetre que els estats units els atorguin assist\u00e8ncia militar i financera. a m\u00e9s, aquests estats tenen acc\u00e9s a molts dels programes de suport que gaudeixen els estats de la federaci\u00f3. l'oficina dels afers insulars gestiona el suport financer que els estats units els atorga.\n\n\n==== estats ====\nestats que formen els estats units d'am\u00e8rica, juntament amb la seva capital:\n\n\n==== districte federal ====\ndistricte de col\u00fambia\n\n\n==== \u00e0rees insulars ====\nl'\u00e0rea insular m\u00e9s important \u00e9s l'estat lliure associat de puerto rico. les seg\u00fcents illes tamb\u00e9 s\u00f3n administrades pels estats units: samoa americana, illa baker, guam, illes howland, illa jarvis, atol johnston, escull kingman, atol midway, illa navassa, illes marianes del nord, atol palmyra, illes verges nord-americanes i les illes wake.\n\n\n== economia ==\n\n\n=== estad\u00edstiques econ\u00f2miques ===\nels estats units tenen una economia capitalista, una infraestructura molt desenvolupada i una alta productivitat laboral. segons el fons monetari internacional, el pib dels estats units, de m\u00e9s de 13 bilions de d\u00f2lars representen el 19% del producte brut mundial. tot i que el pib nord-americ\u00e0 \u00e9s el m\u00e9s gran de qualsevol pa\u00eds del m\u00f3n, \u00e9s un poc m\u00e9s petit que el pib combinat de tots els membres de la uni\u00f3 europea en paritat de poder adquisitiu (2006). el pib per capita estatunidenc \u00e9s el vuit\u00e8 m\u00e9s gran del m\u00f3n.els estats units s\u00f3n dels importadors m\u00e9s grans de b\u00e9ns i els segons exportadors m\u00e9s grans del m\u00f3n. el canad\u00e0, la rep\u00fablica popular de la xina, m\u00e8xic, el jap\u00f3 i alemanya s\u00f3n els seus socis comercials principals. tradicionalment, els estats units promouen el comer\u00e7 lliure i ha signat diversos tractats comercials amb diverses nacions, entre els quals, el tractat de lliure comer\u00e7 d'am\u00e8rica del nord \u00e9s el m\u00e9s extens, i el m\u00e9s important, amb els seus ve\u00efns nord-americans, el canad\u00e0 i m\u00e8xic. el producte principal d'exportaci\u00f3 \u00e9s la maquin\u00e0ria el\u00e8ctrica, mentre que els autom\u00f2bils s\u00f3n la importaci\u00f3 m\u00e9s important. el deute nacional dels estats units \u00e9s el m\u00e9s gran del m\u00f3n; el 2005 era el 23% del total mundial. com a percentatge del pib, el deute estatunidenc era el 13\u00e8 m\u00e9s gran dels 120 estats reportats.\nel sector privat constitueix la part m\u00e9s extensa de l'economia, mentre que l'activitat del govern representa nom\u00e9s el 12,4% del pib. l'economia \u00e9s postindustrial, i el sector terciari contribueix amb m\u00e9s del 75% del pib. el camp empresarial m\u00e9s importat en transaccions brutes \u00e9s el comer\u00e7 a l'engr\u00f2s i al detall; el m\u00e9s gran segons la renda neta \u00e9s el sector financer i d'assegurances. els estats units s\u00f3n una pot\u00e8ncia industrial; el sector dels productes qu\u00edmics n'\u00e9s el camp m\u00e9s important. el pa\u00eds \u00e9s el tercer productor m\u00e9s gran de petroli, i el consumidor m\u00e9s gran. \u00e9s el productor m\u00e9s gran d'energia el\u00e8ctrica i nuclear, aix\u00ed com de gas natural l\u00edquid, alumini, sofre, fosfats i sal. l'agricultura nom\u00e9s contribueix amb l'1% del pib, per\u00f2 constitueix el 60% de la producci\u00f3 agr\u00edcola mundial.en comparaci\u00f3 amb europa, els imposts a les propietats i la renda de les empreses als estats units s\u00f3n generalment m\u00e9s elevats, mentre que els imposts laborals i de consum s\u00f3n inferiors. la borsa de nova york \u00e9s la m\u00e9s gran del m\u00f3n en d\u00f2lars.el 2005, 155 milions de persones tenien feina remunerable. la majoria, el 79%, era empleada del sector dels serveis. amb 15,5 milions de persones, l'assist\u00e8ncia social i el sector de sanitat \u00e9s el camp laboral m\u00e9s gran. nom\u00e9s el 12% dels treballadors estatunidencs s\u00f3n membres d'un sindicat; una xifra molt menor al 30% europeu. els treballadors estatunidencs tenen una de les productivitats per hora treballada m\u00e9s altes del m\u00f3n, despr\u00e9s de noruega, fran\u00e7a, b\u00e8lgica i luxemburg.\n\n\n=== transport i infraestructura ===\nles \u00faltimes dades de 2003, mostraren que als estats units hi ha 759 autom\u00f2bils per cada 1.000 habitants, una xifra superior als 472 per cada 1.000 habitants de la uni\u00f3 europea, segons les dades del 2004. l'americ\u00e0 mitj\u00e0 passa 55 minuts en un autom\u00f2bil cada dia recorrent 47 km. el sistema ferroviari metropolit\u00e0 en la majoria de les ciutats no \u00e9s extens, i el seu \u00fas \u00e9s molt limitat en comparaci\u00f3 amb europa. nom\u00e9s el 9% del transport a la feina di\u00e0ria es realitza en mitjans p\u00fablics, en comparaci\u00f3 al 38,8% a europa. la ind\u00fastria a\u00e8ria est\u00e0 completament privatitzada, tot i que la majoria dels aeroports s\u00f3n propietat p\u00fablica. les cinc aerol\u00ednies m\u00e9s grans del m\u00f3n s\u00f3n estatunidenques; american airlines era fins ara la l\u00ednia a\u00e8ria m\u00e9s gran del m\u00f3n. actualment, la fusi\u00f3 de dues de les altres grans aerol\u00ednies dels eua (northwest airlines i delta airlines) desmarcar\u00e0 american de la posici\u00f3 dominant. el transport aeri dels estats units \u00e9s dels m\u00e9s importants del m\u00f3n i trobem grans aerol\u00ednies, tant actuals com hist\u00f2riques, entre les quals, american airlines, delta airlines, continental airlines, united airlines, la l\u00ednia a\u00e8ria de baix cost southwest airlines, pionera en aquest \u00e0mbit a escala mundial; aix\u00ed com les ja desaparegudes, per\u00f2 no menys importants twa, (trans world airlines), pan american airlines i braniff international. dels 30 aeroports amb major \u00fas del m\u00f3n, setze s\u00f3n als estats units; l'aeroport amb la major transportaci\u00f3 de passatgers \u00e9s l'aeroport d'atlanta, tot i que cal destacar la import\u00e0ncia internacional dels aeroports john f. kennedy de nova york i newark del nord-est de nova jersey, prop de nova york, los angeles internacional aix\u00ed com l'o'hare de chicago.\nals estats units hi ha el sistema interestatal d'autopistes dels estats units.\n\n\n== geografia humana i societat ==\n\n\n=== \u00e0rees metropolitanes ===\n\nla meitat de la poblaci\u00f3 estatunidenca viu en grans metr\u00f2polis, entre les quals es troben:\nnova york-northern new jersey\nlos angeles-long beach-santa ana\nchicago-naperville-joliet\nfilad\u00e8lfia-camden-wilmington\ndallas-fort worth-arlington\nmiami-fort lauderdale-miami beach\nwashington-arlington-alexandria\nhouston-baytown-sugar land\ndetroit-warren-livonia\nboston-cambridge-quincy\n\n\n=== demografia ===\nel 17 d'octubre de 2006, l'oficina dels censos dels estats units va estimar que la poblaci\u00f3 ja havia arribat als 300 milions. la poblaci\u00f3 estatunidenca inclo\u00efa un estimat de 12 milions d'immigrants indocumentats, dels quals 1 mili\u00f3 no van ser comptats per l'oficina de censos. la taxa de creixement poblacional \u00e9s del 0,89%, superior al 0,16% de la uni\u00f3 europea. la taxa de natalitat \u00e9s de 14,16 per 1.000 habitants, 30% inferior a la mitjana mundial, tot i que \u00e9s superior a qualsevol estat europeu, llevat d'alb\u00e0nia i irlanda. el 2006, 1,27 milions d'immigrants van rebre papers de resid\u00e8ncia legal. m\u00e8xic ha estat el pa\u00eds principal d'origen dels nou residents estatunidencs des de fa dues d\u00e8cades; des de 1998, la xina, l'\u00edndia i les filipines han crescut significativament en el nombre d'emigrants cap als estats units. els estats units \u00e9s l'\u00fanic pa\u00eds desenvolupat per al qual s'han projectat taxes de creixement de la poblaci\u00f3 significatives.\n\n\n=== etnografia ===\nels estats units tenen una poblaci\u00f3 multicultural i diversa: trenta-u grups d'ascend\u00e8ncia tenen m\u00e9s d'un mili\u00f3 de membres. els cauc\u00e0sics o blancs s\u00f3n el grup \u00e8tnic m\u00e9s nombr\u00f3s; els afroamericans s\u00f3n el grup racial minoritari m\u00e9s gran, mentre que els hisp\u00e0nics \u2013procedents de llatinoam\u00e8rica o espanya\u2013 s\u00f3n el grup \u00e8tnic minoritari m\u00e9s nombr\u00f3s.\n\nsegons el darrer cens, al pa\u00eds hi havia 31 grups \u00e8tnics amb m\u00e9s d'un mili\u00f3 de membres. segons la categoritzaci\u00f3 del govern federal basant-se en ra\u00e7a, la majoria dels nord-americans (80,4%) s\u00f3n blancs. la majoria d'aquests s\u00f3n d'ascend\u00e8ncia europea encara que s'hi inclouen alguns no-europeus que es consideren blancs segons la nomenclatura governamental (com ara alguns dels pobles originals de l'orient pr\u00f2xim i el nord de l'\u00e0frica). en excloure, per\u00f2, els blancs d'origen hisp\u00e0nic (\u00e9s a dir, de qualsevol dels estats castellanoparlants del m\u00f3n), aquesta xifra disminueix al 67,4%. la poblaci\u00f3 no-hispana dels estats units est\u00e0 disminuint proporcionalment atesa la immigraci\u00f3 i la taxa m\u00e9s alta de reproducci\u00f3 de les altres minories racials. si aquesta tend\u00e8ncia continua, la xifra de blancs no-hispans dels estats units es reduir\u00e0 i nom\u00e9s seran majoria relativa el 2040 o 2050.\nels principals pobles o nacions d'ascend\u00e8ncia \u00e8tnica dels ciutadans nord-americans s\u00f3n alemanya, seguit de m\u00e8xic, irlanda, anglaterra, it\u00e0lia, i escandin\u00e0via. els afroamericans, descendents dels africans que van arribar com a esclaus entre els segles xvii i xix, representen el 12,9% de la poblaci\u00f3, 35 milions en total. aproximadament l'1,5% de la poblaci\u00f3 \u00e9s amer\u00edndia i nadiua d'alaska, \u00e9s a dir, 4,4 milions dels quals el 35% vivia el 2005 en reserves. les tribus m\u00e9s nombroses s\u00f3n els cherokees (729.553), navahos (298.197), choctaw (158.774), sioux (153.360), chippewa (149.669), apatxes (96.833), blackfoot (85.750), iroquesos (80.882), pueblo (74.085), creek (71.310), lumbee (57.868), chickasaw (38.351), seminola (27.431), potawatomi (25.595), yaqui (22.412), tlingit-haida (22.365), p\u00e0pago (20.087), comanxes (19.376), athabascans d'alaska (18.838), xeiene (18.204), lenape (16.341) i osage (15.897).\n\nla tend\u00e8ncia demogr\u00e0fica actual inclou la immigraci\u00f3 de llatinoamericans al sud-oest, una regi\u00f3 que ja \u00e9s la llar del 60% dels 35 milions d'hispans que viuen als estats units. els immigrants de m\u00e8xic representen el 66% de tots els hispans i s\u00f3n el segon grup migratori m\u00e9s important des de la fundaci\u00f3 dels estats units, al darrere dels alemanys. s'estima que hi ha m\u00e9s de 5 milions d'immigrants il\u00b7legals als estats units, principalment de m\u00e8xic. m\u00e8xic t\u00e9 la intenci\u00f3 de crear un programa d'immigraci\u00f3 m\u00e9s ampli amb els estats units, per\u00f2 els conservadors d'aquest pa\u00eds s'oposen \u2013fins i tot\u2013 a donar un estatus legal als immigrants que ja hi viuen i treballen. recentment, el govern va aprovar la construcci\u00f3 d'un mur al llarg de la frontera sud per impedir el pas de noves onades d'immigrants del pa\u00eds ve\u00ed.\n\n\n=== religi\u00f3 ===\nel 52% dels nord-americans s\u00f3n protestants (principalment baptistes o metodistes), el 21% s\u00f3n cat\u00f2lics, l'1,3% s\u00f3n mormons, l'1,4% s\u00f3n jueus, el 0,5% s\u00f3n musulmans, el 6% tenen una altra religi\u00f3, i el 18% es consideren ateus o agn\u00f2stics.\n\n\n=== llengua ===\n\ntot i que no hi ha cap llengua oficial a escala federal als estats units, l'angl\u00e8s \u00e9s la llengua nacional. el 2003 al voltant de 215 milions de persones, o el 82% de la poblaci\u00f3 de cinc anys i m\u00e9s, parlaven nom\u00e9s angl\u00e8s a la llar. el castell\u00e0 es parla per poc m\u00e9s del 10% de la poblaci\u00f3 a la llar, i \u00e9s la segona llengua amb m\u00e9s nombre de parlants, i la que m\u00e9s s'ensenya com a llengua estrangera. tots els immigrants que desitgen naturalitzar-se, han de parlar angl\u00e8s. l'angl\u00e8s \u00e9s la llengua oficial de vint-i-vuit estats de la federaci\u00f3. el hawai\u00e0 i l'angl\u00e8s s\u00f3n oficials a hawaii. tot i que no hi ha cap llengua oficial a nou m\u00e8xic, la llei permet l'\u00fas del castell\u00e0 i l'angl\u00e8s en els documents oficials, tal com \u00e9s el cas del franc\u00e8s a louisiana. altres estats, com ara calif\u00f2rnia, ordenen la publicaci\u00f3 de diversos documents governamentals i financers en castell\u00e0.\nals territoris insulars es reconeixen les lleng\u00fces nadiues: el samo\u00e0 a samoa, el chamorro a guam, el carolini\u00e0 i el chamorro s\u00f3n reconeguts a les illes marianes del nord, i el castell\u00e0 \u00e9s la llengua oficial de puerto rico.\n\n\n=== educaci\u00f3, ci\u00e8ncia i tecnologia ===\nl'educaci\u00f3 p\u00fablica estatunidenca \u00e9s gestionada pels governs dels estats i locals, i regulada pel departament d'educaci\u00f3 a trav\u00e9s d'algunes restriccions. els comtats gaudeixen d'autonomia variable per gestionar les assignatures i llur contingut. l'educaci\u00f3 \u00e9s obligat\u00f2ria, en la majoria dels estats, des dels 6 o 7 anys fins als 18 anys, tot i que alguns estats permeten que els estudiants deixen d'estudiar als 16 o 17 anys. aproximadament el 12% dels nens estudien en escoles privades, i el 2% estudia des de casa. de tots els estatunidencs amb m\u00e9s de 25 anys, el 84,6% s'ha graduat de l'escola secund\u00e0ria (\u00e9s a dir, ha completat 12 anys d'educaci\u00f3), el 52,6% va estudiar en alguna universitat, el 27,2% va aconseguir un t\u00edtol de llicenciatura o similar, i el 9,6% t\u00e9 algun postgrau, m\u00e0sters o doctorat. la taxa d'alfabetisme \u00e9s del 99%.els estats units han estat un l\u00edder en la recerca cient\u00edfica i la innovaci\u00f3 tecnol\u00f2gica des de la fi del segle xix. el 1876, alexander graham bell va rebre la primera patent estatunidenca per al tel\u00e8fon. el laboratori de thomas edison va desenvolupar el primer fon\u00f2graf, la primera bombeta incandescent, i el primer cinetoscopi viable. a principis del segle xx, les companyies d'autom\u00f2bils de ramson e. olds i henry ford van dissenyar les primeres l\u00ednies de producci\u00f3 en cadena en la manufactura. els germans wright, el 1903, van realitzar el primer vol a m\u00e0quina. amb el creixement del nazisme a europa, milers de cient\u00edfics prominents europeus en van emigrar, incloent-hi albert einstein i enrico fermi. durant la segona guerra mundial, el projecte manhattan va desenvolupar les primeres bombes nuclears. la carrera espacial va produir avan\u00e7os importants en la tecnologia aeron\u00e0utica, en els ordinadors i altres \u00e0rees. els estats units van desenvolupar arpanet i el seu successor internet. en l'actualitat, el 64% del finan\u00e7ament per la recerca i desenvolupament prov\u00e9 del sector privat.\n\n\n== cultura i lleure ==\nels estats units s\u00f3n una naci\u00f3 culturalment diversa, llar d'una gran varietat de grups \u00e8tnics, de tradicions i de valors. la cultura \"americana\" o \"occidental\" es deriva principalment dels immigrants d'europa occidental, comen\u00e7ant amb els assentaments anglesos i neerlandesos dels primers colonitzadors. les cultures alemanya, irlandesa i escocesa tamb\u00e9 van influir significativament a la cultura americana, aix\u00ed com algunes tradicions dels amerindis nord-americans i dels esclaus africans. l'expansi\u00f3 cap a l'oest va posar la cultura en contacte amb la cultura mexicana, incorporant-la en moltes expressions d'oci i de cuina del sud dels estats units (que all\u00e0 s'anomena la zona del \"midwest\", m\u00e9s texas i la costa oest \u2013 west coast), sobretot als estats originalment mexicans, com ara texas, nou m\u00e8xic i calif\u00f2rnia, per\u00f2 tamb\u00e9 gran part del vocabulari del vaquer americ\u00e0, el \"cowboy\", i el relacionat amb els cavalls en general, sovint massa deformats per recon\u00e8ixer la paraula original, i a vegades amb el sentit tamb\u00e9 transfigurat (per exemple, mustang, pinto, palomino, lassoo, chaps, cinch, rodeo, i, per descomptat, el saloon i, en un ambient m\u00e9s casol\u00e0, la veranda). la immigraci\u00f3 massiva d'europeus del sud (en particular italians, per\u00f2 tamb\u00e9 molts d'altres) i l'est del continent va introduir-hi nous elements.\nla cultura nord-americana s'ha descrit com un gresol en qu\u00e8 els immigrants assimilen la cultura americana unificada que incorpora les cultures de tots els immigrants. uns altres models, tanmateix, suggereixen que la cultura no \u00e9s un gresol sin\u00f3 una amainada en qu\u00e8 les cultures dels immigrants conserven llurs caracter\u00edstiques sense mesclar-se completament en una cultura unificada. els soci\u00f2legs moderns suggereixen que la manera en qu\u00e8 la societat nord-americana aconseguir\u00e0 l'harmonia \u00e8tnica i racial \u00e9s mitjan\u00e7ant el pluralisme i no pas l'assimilaci\u00f3, i que, per tant, s'ha d'eliminar el concepte del \"gresol\" cultural.\nun component important de la cultura nord-americana \u00e9s el concepte del \"somni americ\u00e0\": la feina, el coratge i la determinaci\u00f3, sense importar la classe social, fan que una persona millori les seves condicions de vida.\nen el segle xx i el que portem del xxi, estats units ha estat una gran pot\u00e8ncia cultural mundial. ha contribu\u00eft a la literatura, l'arquitectura i la pintura amb grans mestres, com ara william faulkner, frank lloyd wright o jackson pollock. tanmateix, les seves grans aportacions al patrimoni global (i les que m\u00e9s han exportat, a part de l'arquitectura del gratacel) no s'han de cercar a les arts tradicionals, sin\u00f3 a la ci\u00e8ncia, la tecnologia, i en tres de les anomenades arts populars, considerades genu\u00efnament americanes: el cinema, el c\u00f2mic i la m\u00fasica, en particular el jazz i m\u00fasica pop. hi ha uns 17.500 museus i 123.000 biblioteques repartides pels diferents estats.\n\n\n=== alguns elements culturals emblem\u00e0tics ===\nla bandera, en \u00fas literari i un xic antiquada anomenada la \"star-spangled banner\" (que vindria a ser, m\u00e9s o menys, \"la senyera arrossada d'estels\").\nla cuina tex-mex i els fast foods d'entrepans d'hamburguesa, pollastre fregit, pizza, etc.\nel beisbol i el futbol americ\u00e0.\n\n\n== refer\u00e8ncies ==\n\n\n== enlla\u00e7os externs ==\np\u00e0gina de la casa blanca (angl\u00e8s) (castell\u00e0)\nambaixades i consolats dels estats units d'am\u00e8rica (angl\u00e8s)"