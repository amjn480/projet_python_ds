"youtube (skr\u00f3t yt) \u2013 ameryka\u0144ski serwis internetowy za\u0142o\u017cony 14 lutego 2005 roku, umo\u017cliwiaj\u0105cy bezp\u0142atne udost\u0119pnianie, edycj\u0119, nadawanie na \u017cywo i komentowanie film\u00f3w. nale\u017cy do korporacji google i po facebooku jest drugim najpopularniejszym serwisem spo\u0142eczno\u015bciowym na \u015bwiecie. od 2023 roku prezesem youtube jest neal mohan.\n\n\n== dzia\u0142anie ==\nserwis u\u017cywa technologii html5 i flv do wy\u015bwietlania film\u00f3w zamieszczonych przez u\u017cytkownik\u00f3w (tzw. user-generated content), takich jak zwiastuny filmowe lub telewizyjne, teledyski, jak i dzie\u0142a amatorskie: wideoblogi i kr\u00f3tkie w\u0142asne filmy. wi\u0119kszo\u015b\u0107 materia\u0142\u00f3w zosta\u0142a za\u0142adowana na youtube przez prywatne osoby, ale wiele przedsi\u0119biorstw (na przyk\u0142ad columbia broadcasting system, bbc, universal music group, polska agencja prasowa, grupa tvn, cd projekt), r\u00f3\u017cne instytucje i organizacje oferuj\u0105 cz\u0119\u015b\u0107 swoich materia\u0142\u00f3w przez youtube jako cz\u0119\u015b\u0107 programu partnerskiego.\nniezarejestrowani u\u017cytkownicy mog\u0105 ogl\u0105da\u0107 filmy, podczas gdy zarejestrowani maj\u0105 mo\u017cliwo\u015b\u0107 umieszczenia nieograniczonej liczby film\u00f3w. filmy, kt\u00f3re zostan\u0105 uznane za zawieraj\u0105ce tre\u015bci nieodpowiednie dla m\u0142odszych u\u017cytkownik\u00f3w, s\u0105 dost\u0119pne tylko dla zarejestrowanych w wieku co najmniej 18 lat. umieszczanie film\u00f3w zawieraj\u0105cych pornografi\u0119, obj\u0119tych prawem autorskim, propaguj\u0105cych nienawi\u015b\u0107 oraz zachowania przest\u0119pcze i b\u0119d\u0105cych znies\u0142awieniem jest zabronione w warunkach korzystania z us\u0142ugi. profile kont zarejestrowanych u\u017cytkownik\u00f3w s\u0105 okre\u015blane jako \u201ekana\u0142y\u201d. na stronach serwisu wy\u015bwietlane s\u0105 reklamy.\n\n\n== statystyki ==\nwed\u0142ug google, w 2010 dziennie na youtubie umieszczanych by\u0142o ponad 85 tys. film\u00f3w, zajmuj\u0105cych ok. 2400 gb. najpopularniejszym filmem na youtubie jest baby shark dance. film przekroczy\u0142 pr\u00f3g 10 miliard\u00f3w wy\u015bwietle\u0144 dnia 13 stycznia 2022 roku. obecnie ma ponad 13 081 091 040 (stan na 16 lipca 2023).\nnajpopularniejszym kana\u0142em na youtubie jest t-series (poza za\u0142o\u017conymi przez youtube kana\u0142ami gry, muzyka, kt\u00f3re posiadaj\u0105 odpowiednio 93,6 mln oraz 119 mln subskrypcji). posiada on ponad 245 mln subskrypcji i 228 399 324 795 wy\u015bwietle\u0144 film\u00f3w (stan na 16 lipca 2023). kana\u0142 zosta\u0142 za\u0142o\u017cony 13 marca 2006 roku.\ndrugim pod wzgl\u0119dem popularno\u015bci kana\u0142em na youtubie jest mrbeast. posiada on 168 mln subskrypcji i ponad 28 593 061 918 wy\u015bwietle\u0144 film\u00f3w (stan na 16 lipca 2023). kana\u0142 zosta\u0142 za\u0142o\u017cony 20 lutego 2012 roku.\nnajbardziej nielubianym filmem na youtubie jest film \u201eyoutube rewind 2018: everyone controls rewind | #youtuberewind\u201d maj\u0105cy 20 327 559 \u201e\u0142apek w d\u00f3\u0142\u201d (stan na 16 lipca 2023).\nnajbardziej lubianym filmem na youtubie jest teledysk do piosenki despacito w wykonaniu luisa fonsiego maj\u0105cy oko\u0142o 51,8 milion\u00f3w  \u201e\u0142apek w g\u00f3r\u0119\u201d (stan na 16 lipca 2023).\nnajcz\u0119\u015bciej komentowanym filmem na youtubie jest teledysk do piosenki dynamite zespo\u0142u bts (b\u0119d\u0105cy tak\u017ce 4. materia\u0142em wideo z najwi\u0119ksz\u0105 liczb\u0105 polubie\u0144) maj\u0105cy 15 951 934 komentarzy (stan na 16 lipca 2023).\nnajbardziej lubianym komentarzem pod jakimkolwiek filmem jest komentarz youtubera setha evermana o tre\u015bci \u201ei\u2019m the bald guy\u201d pod teledyskiem piosenki bad guy autorstwa billie eilish. komentarz posiada ponad 3,1 miliony polubie\u0144 (stan na 12 sierpnia 2020).\n27 lutego 2017 roku youtube og\u0142osi\u0142, \u017ce u\u017cytkownicy ogl\u0105daj\u0105 miliard godzin film\u00f3w dziennie.\nka\u017cdego miesi\u0105ca strona jest odwiedzana przez 2 miliardy zalogowanych u\u017cytkownik\u00f3w. na samych urz\u0105dzeniach mobilnych u\u017cytkownicy sp\u0119dzaj\u0105 \u015brednio godzin\u0119 dziennie.\nka\u017cdy kraj ma w\u0142asny aktualny ranking najpopularniejszych youtuber\u00f3w. w polsce opiera si\u0119 on o subskrypcj\u0119 kana\u0142\u00f3w i liczb\u0119 wy\u015bwietle\u0144. bior\u0105c pod uwag\u0119 te parametry na pierwszym miejscu jest blowek, kt\u00f3ry na swoim koncie ma 5,01 mln subskrypcji i ponad 1 099 844 520 wy\u015bwietle\u0144 (stan na 17 lipca 2023).\n4 lutego 2021 roku najpopularniejszym kana\u0142em w polsce pod wzgl\u0119dem liczby subskrypcji i liczby wy\u015bwietle\u0144 zosta\u0142 kana\u0142 bazylland \u2013 tractors & excavators, kt\u00f3ry na swoim koncie zebra\u0142 6,96 mln subskrypcji, 810 opublikowanych film\u00f3w i 3 224 905 624  wy\u015bwietle\u0144 (stan na 17 lipca 2022).\n14 grudnia 2021 roku youtube og\u0142osi\u0142, \u017ce najpopularniejsz\u0105 gr\u0105 komputerow\u0105 na ich serwisie jest minecraft, kt\u00f3ry dzi\u0119ki filmom publikowanym przez tysi\u0105ce tw\u00f3rc\u00f3w zdoby\u0142 bilion wy\u015bwietle\u0144.\nw drugim kwartale 2023 r. youtube zarobi\u0142 7,67 mld dolar\u00f3w dzi\u0119ki reklamom, a ponad 2 miliardy zalogowanych u\u017cytkownik\u00f3w miesi\u0119cznie ogl\u0105da youtube shorts.\n\n\n== historia serwisu ==\nyoutube zosta\u0142 za\u0142o\u017cony przez chada hurleya, steve\u2019a chena i jaweda karima, kt\u00f3rzy byli wcze\u015bniej pracownikami przedsi\u0119biorstwa paypal. hurley studiowa\u0142 na indiana university of pennsylvania. chen i karim studiowali informatyk\u0119 na university of illinois at urbana-champaign. nazwa domeny youtube.com zosta\u0142a aktywowana 14 lutego 2005, witryna by\u0142a rozwijana przez kolejne miesi\u0105ce. tw\u00f3rcy udost\u0119pnili publicznie pierwsz\u0105 wersj\u0119 serwisu w maju 2005, sze\u015b\u0107 miesi\u0119cy przed oficjalnym debiutem youtube\u2019a. podobnie jak wiele innych technologicznych startup\u00f3w, youtube wystartowa\u0142o za spraw\u0105 tzw. anio\u0142a biznesu, maj\u0105c jedynie prowizoryczne biuro w gara\u017cu. w listopadzie 2005 przedsi\u0119biorstwo venture capital sequoia capital zainwestowa\u0142o w youtube 3,5 miliona dolar\u00f3w ameryka\u0144skich. dodatkowo roelof botha \u2013 partner przedsi\u0119biorstwa i dawny chief financial officer przedsi\u0119biorstwa paypal \u2013 do\u0142\u0105czy\u0142 do zarz\u0105du przedsi\u0119biorstwa youtube llc. w kwietniu 2006 sequoia capital wnios\u0142a 8 milion\u00f3w dolar\u00f3w do sp\u00f3\u0142ki, kt\u00f3ra prze\u017cy\u0142a ogromny wzrost popularno\u015bci w ci\u0105gu kilku pierwszych miesi\u0119cy dzia\u0142alno\u015bci.\npierwszym filmem opublikowanym w serwisie youtube jest film pod tytu\u0142em me at the zoo u\u017cytkownika jawed (jawed karim). film ten zosta\u0142 opublikowany 23 kwietnia 2005 o godzinie 20:27:12 pdt.\nw czasie lata 2006 youtube by\u0142 jedn\u0105 z najszybciej rosn\u0105cych witryn internetowych i sta\u0142 si\u0119 5. najbardziej popularn\u0105 stron\u0105 w rankingu alexa internet. wed\u0142ug badania z 16 lipca 2006 na youtubie ogl\u0105dano 100 milion\u00f3w film\u00f3w dziennie, a 65 tys. nowych film\u00f3w umieszczano na serwisie w ci\u0105gu doby. witryna mia\u0142a \u015brednio 100 milion\u00f3w odwiedzaj\u0105cych miesi\u0119cznie.\n9 pa\u017adziernika 2006 og\u0142oszono, \u017ce przedsi\u0119biorstwo mo\u017ce zosta\u0107 kupione przez google za 1,65 miliarda dolar\u00f3w z kapita\u0142em akcyjnym. umowa zakupu pomi\u0119dzy google i youtube\u2019em zosta\u0142a zawarta po tym, jak youtube przedstawi\u0142 ugody z trzema przedsi\u0119biorstwami medialnymi, unikaj\u0105c prawnych konsekwencji naruszania praw autorskich. umowa zosta\u0142a zawarta 13 listopada i by\u0142a w\u00f3wczas najwi\u0119ksz\u0105 co do wielko\u015bci transakcj\u0105 przedsi\u0119biorstwa google.\n\n\n== kalendarium ==\n\n\n== wp\u0142yw spo\u0142eczny ==\nprzed wystartowaniem youtube\u2019a w 2005 roku by\u0142o bardzo niewiele prostych metod na opublikowanie wideo przez zwyk\u0142ego u\u017cytkownika. dzi\u0119ki prostemu interfejsowi youtube umo\u017cliwi\u0142 ka\u017cdemu posiadaj\u0105cemu dost\u0119p do internetu umieszczanie film\u00f3w dost\u0119pnych dla widowni z ca\u0142ego \u015bwiata. szeroki zakres temat\u00f3w obj\u0119tych przez filmy z youtube\u2019a spowodowa\u0142, \u017ce internetowe filmy sta\u0142y si\u0119 jedn\u0105 z najwa\u017cniejszych cz\u0119\u015bci kultury internetu.\n\n\n== wersje j\u0119zykowe ==\n19 czerwca 2007 roku eric schmidt zainaugurowa\u0142 w pary\u017cu lokalne interfejsy wy\u015bwietlane u\u017cytkownikom na podstawie lokalizacji. interfejs w j\u0119zyku polskim zosta\u0142 dodany tego samego dnia. po wej\u015bciu na stron\u0119 youtube.com lokalizacja i j\u0119zyk zostaje wybrana na podstawie adresu ip.\n\n\n== technologia wideo ==\n\n\n=== odtwarzanie wideo \u2013 html5 ===\nyoutube wykorzystuje technologi\u0119 html5, kt\u00f3ra pozwala na ogl\u0105danie film\u00f3w bez konieczno\u015bci instalowania wtyczki adobe flash player lub innej. odtwarzanie wideo w tej technologii jest mo\u017cliwe w przegl\u0105darkach obs\u0142uguj\u0105cych tag video oraz kodek wideo h.264/mpeg-4 avc lub format webm (z kodekiem vp8).\n\n\n=== narz\u0119dzia ===\npliki wideo z serwisu youtube mog\u0105 by\u0107 wy\u015bwietlane tylko na stronie serwisu lub w dedykowanej aplikacji i zazwyczaj nie mo\u017cna ich pobra\u0107 bezpo\u015brednio. istnieje jednak wiele narz\u0119dzi umo\u017cliwiaj\u0105cych takie pobranie, np. youtube-dl albo jdownloader.\n\n\n== youtuber ==\nyoutuber (wym. jutuber, \u201ejutjuber\u201d) \u2013 osoba zajmuj\u0105ca si\u0119 tworzeniem i umieszczaniem film\u00f3w w serwisie internetowym youtube.\n\n\n== zobacz te\u017c ==\ngodtube \u2013 zbli\u017cony do youtube\u2019a serwis, za\u0142o\u017cony w 2007 roku\n\n\n== przypisy ==\n\n\n== linki zewn\u0119trzne ==\noficjalna strona youtube"