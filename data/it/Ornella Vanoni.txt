"ornella vanoni (milano, 22 settembre 1934) \u00e8 una cantante e attrice italiana.\nconsiderata tra le maggiori interpreti della musica leggera italiana, \u00e8 una delle artiste italiane dalla carriera pi\u00f9 longeva: in attivit\u00e0 dal 1956, ha pubblicato 112 lavori (tra album, ep e raccolte) e rientra tra le cantanti con il maggior numero di vendite, con oltre 55 milioni di dischi.dotata di uno stile interpretativo molto personale e sofisticato, che le conferisce una timbrica vocale fortemente riconoscibile, ornella vanoni vanta un ampio e poliedrico repertorio, che spazia dalle canzoni della mala degli esordi al pop d'autore, alla bossa nova (degna di nota la realizzazione insieme a toquinho e vin\u00edcius de moraes dell'album la voglia la pazzia l'incoscienza l'allegria nel 1976) e al jazz, collaborando con alcuni dei pi\u00f9 noti jazzisti: george benson, michael brecker, randy brecker, ron carter, eliane elias, gil evans, steve gadd, herbie hancock, chris hunter, lee konitz e herbie mann.\ndurante la sua carriera sessantennale hanno scritto per lei molti tra i pi\u00f9 importanti autori, non solo italiani, e ha collaborato con numerosi artisti, tra i quali gino paoli, dario fo, new trolls, paolo conte, fabrizio de andr\u00e9, ivano fossati, lucio dalla, sergio bardotti, mogol, giorgio calabrese, franco califano, bruno lauzi, grazia di michele, renato zero e riccardo cocciante.\nha partecipato a otto edizioni del festival di sanremo, raggiungendo il 2\u00ba posto nel 1968 (con casa bianca) e piazzandosi per tre volte al 4\u00ba posto, nel 1967 (con la musica \u00e8 finita), nel 1970 (con eternit\u00e0) e nel 1999 (con alberi): in quest'ultima edizione, ornella vanoni \u00e8 stata la prima artista nella storia del festival a ricevere il premio citt\u00e0 di sanremo alla carriera. \u00e8 anche l'unica donna e il primo artista ad aver vinto due premi tenco (solo francesco guccini dopo di lei \u00e8 stato premiato due volte), e l'unica cantante italiana ad aver ottenuto questo riconoscimento come cantautrice. ha inoltre vinto una targa tenco, che porta complessivamente a tre il numero di riconoscimenti a lei assegnati dal club tenco. nel 2022 le viene conferito il premio tenco speciale, creato appositamente per l'artista. ha vinto due volte il premio lunezia ed \u00e8 stata insignita di altri importanti riconoscimenti e onorificenze.\n\n\n== biografia ==\n\n\n=== gli esordi ===\nfiglia di un industriale farmaceutico, dopo avere studiato dalle orsoline, frequenta diversi collegi in svizzera, francia e inghilterra con il desiderio di diventare estetista.\ntornata a milano si iscrive nel 1953 all'accademia di arte drammatica del piccolo teatro di giorgio strehler; in breve ne diviene l'allieva prediletta, nonch\u00e9 la compagna.\n\nnel 1956 debutta come attrice in sei personaggi in cerca d'autore di pirandello.\nil suo debutto canoro risale invece al 13 aprile 1957, data della prima rappresentazione al piccolo de i giacobini di federico zardi, opera in cui interviene durante i cambi di scena cantando un paio di ballate della rivoluzione francese (les rois s'en voint e la seine est rouge), interpretate con piglio insolito e spigoloso.\nnasce, dunque, l'idea di una cantante \"intellettuale\", impegnata, sofisticata, che suscita sin da subito un certo interesse, tanto che l'anno seguente, giorgio strehler decide di cucirle addosso un vero e proprio repertorio.\n\n\n==== le canzoni della mala ====\n\u00abal piccolo leggevo e imparavo tutto. spiavo mostri come tino buazzelli e sarah ferrati. respiravo le loro voci, rubavo i gesti. e strehler? mi mette a cantare ballate nell'intervallo dei giacobini, sai quando gli spettatori tossiscono? be': alla faccia sua, \u00e8 un trionfo. allora l'amico gino negri dice che sarei adatta alle canzonette da cortile. \u201cma no, facciamo le canzoni della mala\u201d disse il maestro, magnanimo. cos\u00ec si sono messi l\u00ec dario fo e fiorenzo carpi e sono nate ma mi... e le mantellate.\u00bbinsieme ad autori come fausto amodei, fiorenzo carpi, dario fo e gino negri, strehler trae infatti spunto da alcune antiche ballate dialettali narranti vicende di cronaca nera, per procedere alla stesura di nuovi testi incentrati sul tema della malavita, aventi per protagonisti poliziotti, malfattori, carcerati, minatori, e inventando pertanto la definizione di canzoni della mala. per alimentare la curiosit\u00e0 del pubblico, viene lasciato credere che si tratti di autentici canti popolari ricavati da vecchi manoscritti, e viene dunque allestita per lei la sua prima tourn\u00e9e teatrale, terminata con uno spettacolo a spoleto, al festival dei due mondi nel '59.\ndell'ottobre 1958 \u00e8 la sua prima incisione discografica per la storica etichetta ricordi, che grazie all'editore mariano rapetti apre proprio con lei la propria sezione di musica leggera pubblicando un primo extended play intitolato le canzoni della malavita. il disco comprende sulla facciata principale le sue versioni di saint lazare di aristide bruant, e di jenny delle spelonche, tratta da l'opera da tre soldi di bertold brecht; sul retro compaiono invece gli inediti sentii come la vosa la sirena e canto di carcerati calabresi, stampati anche su 45 giri singolo, il primo della sua discografia.\nnel dicembre 1959 esce un secondo ep intitolato le canzoni della malavita vol. 2, contenente le assai pi\u00f9 celebri hanno ammazzato il mario, la zolfara, ma mi e le mantellate, uscite contemporaneamente anche su singolo.\nle interpretazioni particolarmente enfatiche della vanoni, caratterizzate da una timbrica vocale e da una gestualit\u00e0 alquanto inconsuete ma sensuali, incuriosiscono parecchio il pubblico, che inizialmente sembra in parte confondere le ambientazioni dei brani proposti con le vere origini della cantante.\n\nnel complesso, le canzoni della mala ottengono un buon successo, malgrado qualche critica di snobismo alto-borghese e l'intervento della censura radiotelevisiva che non apprezza i contenuti di alcuni testi. per ornella vanoni, per\u00f2, quello della mala inizia ad essere un clich\u00e9 nel quale non intende essere rinchiusa. \u00able canzoni della mala all'epoca le amavo, ma non abbastanza coscientemente, come gli amori di quando sei troppo ragazza.\u00bbterminato il rapporto con strehler (del quale in seguito dichiarer\u00e0 di non avere apprezzato lo stile di vita, ritenendolo inadeguato ad una ragazza poco pi\u00f9 che ventenne), si allontana anche dall'ambiente del piccolo teatro, alla ricerca di un nuovo percorso artistico.\u00abstrehler \u00e8 stato compagno, amico, padre, maestro. forse troppe cose assieme, e cose che avvenivano troppo velocemente. un rapporto cos\u00ec ti leva la leggerezza. mi sentivo bambina in un cappotto troppo grande. e poi forse giorgio mi amava pi\u00f9 di quanto io amassi lui.\u00bb\n\n\n=== anni sessanta: paoli, tenco e le canzoni d'amore ===\nnel 1960, alla ricordi ornella incontra gino paoli, col quale intraprende un'intensa storia d'amore, nonch\u00e9 una florida collaborazione artistica che le permette di cimentarsi con un repertorio a lei pi\u00f9 congeniale. paoli le scrive infatti una prima canzone d'amore dal titolo me in tutto il mondo e successivamente le dedica, colpito dalle sue grandi mani, un vero e proprio ritratto musicale: la celeberrima senza fine.\n\nma il 6 giugno del '60 sposa il noto impresario teatrale nonch\u00e9 ex cantante lucio ardenzi: \u00abquel matrimonio fu un errore. io volevo ancora bene a gino e lui mi ha sconsigliato sino all'ultimo, minacciando persino di venire alla cerimonia a cantare senza fine. (...) il matrimonio non sta in piedi e quando nel 1962 nasce cristiano, io e ardenzi siamo gi\u00e0 separati\u00bb, \u00abero ancora innamorata di paoli. il giorno delle nozze non mi sarei dovuta presentare, avrei dovuto dire la verit\u00e0, sarebbe stato pi\u00f9 leale.\u00bbnel 1961 incide cercami: questa canzone inizialmente destinata a claudio villa, che ornella incide tra le lacrime dedicandola a paoli, \u00e8 il suo primo 45 giri di grande successo commerciale, con oltre 100 000 copie vendute. comparir\u00e0 dunque nel film musicale \"canzoni in... bikini\" (1963) e, come canzone vincente, in una puntata di scala reale in cui ornella \u00e8 caposquadra. il 1961 \u00e8 anche l'anno in cui la ricordi pubblica il suo primo album, omonimo, che riunisce sei canzoni della mala su una facciata e sei canzoni d'amore sulla seconda. nel frattempo prosegue la carriera teatrale ne l'idiota di marcel achard, impegno per il quale l'istituto del dramma italiano la premia come \"rivelazione\" del teatro e che le vale anche il premio san genesio come miglior attrice dell'anno. il successo continua con \"la fidanzata del bersagliere\" di edoardo anton, che le frutter\u00e0 il suo secondo premio san genesio come miglior attrice nel 1963. gli spettacoli sono entrambi prodotti dal marito, lucio ardenzi:\u00abandavo in scena a soli venti giorni dalla nascita di nostro figlio, cristiano, e per di pi\u00f9 senza compenso. allora lui era in difficolt\u00e0 finanziarie e io avrei fatto qualsiasi cosa per aiutarlo.\u00bb\n\u00abardenzi era un grande impresario, fin troppo compreso nel suo ruolo. s'invent\u00f2 attori importanti, produsse grandi spettacoli, si batt\u00e9 da privato come un leone contro lo strapotere del teatro pubblico. era la sua vanit\u00e0, che diventava arroganza. un giorno mi confid\u00f2 che a lui, pi\u00f9 che la coppia lucio-ornella, lo eccitava la ditta ardenzi-vanoni. quando mi volle come protagonista de l'idiota di achard e io fui una rivelazione, lui era al settimo cielo. capii che, in fondo, era un problema tra lui e strehler. una roba tra uomini. lucio, in realt\u00e0, come protagonista pensava a monica vitti o a lea massari, ma voleva dimostrare che lui aveva visto pi\u00f9 in l\u00e0 di strehler, che poteva fare di me una grande donna. [...] non parlo volentieri di lucio ardenzi. l'ho sposato che avevo ventisei anni, l'et\u00e0 giusta, ma non l'uomo giusto. non l'ho mai amato. ero una donna sperduta. avevo lasciato strehler, mi ero ammalata di tisi, c'era paoli di mezzo e lui, lucio, era un uomo cos\u00ec vanitoso. una vanit\u00e0 sproporzionata. abbiamo avuto un figlio che amo, cristiano, e questo giustifica ampiamente la nostra storia.\u00bb\nnel 1963 sostituisce lea massari nel ruolo di rosetta in rugantino, celebre commedia musicale di garinei & giovannini che nel febbraio 1964 porter\u00e0 la vanoni sulle scene di broadway. avvalendosi degli arrangiamenti e della direzione musicale di iller pattacini, continua ad incidere brani di gino paoli (anche se, che cosa c'\u00e8), di luigi tenco (tu non hai capito niente), vincendo il festival di napoli 1964 interpretando in coppia con modugno la celebre tu s\u00ec 'na cosa grande, classificandosi anche al secondo posto con l'esecuzione solista di ammore mio. nel frattempo senza fine diviene un successo internazionale, diventando parte della colonna sonora del film il volo della fenice di robert aldrich.\nseguono una serie di partecipazioni al festival di sanremo: nel 1965 con abbracciami forte, con la quale si classifica alla 2\u00aa posizione, nel 1966 con io ti dar\u00f2 di pi\u00f9 (che diviene il suo pi\u00f9 notevole successo commerciale degli anni sessanta, nonostante lei non ami affatto il brano) in coppia con orietta berti, classificandosi alla 6\u00aa posizione, nel 1967 con la musica \u00e8 finita di nisa, franco califano e umberto bindi, classificandosi alla 4\u00aa posizione, nel 1968 con casa bianca scritta da don backy, raggiunge la 2\u00aa posizione in coppia con marisa sannia. conduce poi cinque puntate del variet\u00e0 televisivo studio uno e lavora come attrice in alcuni film. ornella cambia immagine e gestualit\u00e0 diventando ancor pi\u00f9 sensuale ed elegante. anche la sua voce abbandona il registro aggressivo e diventa pi\u00f9 suadente, in particolar modo sulle note basse.\nnel frattempo cambia anche etichetta discografica e passa dalla ricordi alla ariston pubblicando alcuni 45 giri di successo come tristezza (1967, primo brano del repertorio brasiliano, che lei ha sempre amato riproporre), la sua versione di un'ora sola ti vorrei (sempre del '67). nel 1969 \u00e8 la volta di una ragione di pi\u00f9, uno dei brani di maggior successo della cantante, che la vede per la prima volta scrivere un testo, con la collaborazione di franco califano, mentre la musica \u00e8 di mino reitano. in questo periodo ornella incide anche due album intitolati ai miei amici cantautori e io s\u00ec - ai miei amici cantautori n.2, interpretando brani di quei cantautori che avevano maggiormente influenzato il suo percorso musicale.\n\n\n=== anni settanta: il successo, il brasile, i new trolls, il lato sexy e il fortunato incontro con bardotti ===\nnel 1970 ornella partecipa ancora una volta al festival di sanremo con il brano eternit\u00e0, in coppia con i camaleonti, scritta da giancarlo bigazzi e claudio cavallaro, che si classifica alla 4\u00aa posizione. sar\u00e0 per\u00f2 col singolo successivo, l'appuntamento di roberto carlos, erasmo carlos e bruno lauzi, che la cantante ottiene il suo maggiore successo commerciale, rimanendo in classifica per molti mesi e vendendo 600 000 copie, affermandosi definitivamente nel panorama musicale italiano e riuscendo a conquistare tutto il pubblico. il brano viene inserito nella colonna sonora del film tony arzenta diretto da duccio tessari ed \u00e8 scelto come sigla musicale del programma radiofonico gran variet\u00e0. a coronare il successo del brano sar\u00e0 la vittoria della gondola d'oro nell'edizione della mostra internazionale di musica leggera 1970.\n\nnel 1971 la vanoni prosegue con il suo spettacolo teatrale, iniziato a fine anni sessanta, pubblicando il suo primo album dal vivo (ah! l'amore l'amore, quante cose fa fare l'amore!), registrato proprio in occasione di un recital tenuto al teatro lirico di milano. nello stesso anno i concerti della vanoni si spingono fino all'olympia di parigi, il tempio della musica francese dove la sua esibizione si conclude tra le ovazioni del pubblico nonostante all'inizio fosse stata contestata la sua versione di albergo a ore, tratta dal repertorio della piaf.\nsempre nel '71, esce un altro dei suoi cavalli di battaglia: domani \u00e8 un altro giorno, versione italiana di un brano di tammy wynette the wonders you perform. il brano viene presentato a canzonissima 1971 e viene inserito nella colonna sonora del film la prima notte di quiete di valerio zurlini. per la finale della stessa edizione di canzonissima, ornella vanoni interpreta il tempo d'impazzire, scritta da giorgio calabrese e andracco. \u00e8 inoltre conduttrice del programma e tu che fai? io questa sera vado a casa di ornella, a cui partecipa come ospite anche lucio battisti; qualche settimana dopo registra la prima trasmissione a colori nella storia della televisione italiana, dal titolo serata d'onore.\nnel 1972 \u00e8 in classifica con tre lp (un gioco senza et\u00e0 e le antologie vanoni hits e l'amore), pubblicando addirittura ben cinque singoli: che barba amore mio (successo presentato a un disco per l'estate e a senza rete); parla pi\u00f9 piano, adattamento italiano dalla colonna sonora del film il padrino; quei giorni insieme a te, ottimo brano composto da riz ortolani per la colonna sonora del thriller non si sevizia un paperino di lucio fulci; io, una donna (col pi\u00f9 fortunato lato b e cos\u00ec per non morire), presentato in concorso all'autunnale mostra internazionale di musica leggera di venezia. infine, ma come ho fatto, viene utilizzato l'anno dopo come sigla finale del tv-show in quattro puntate intitolato l'appuntamento (regia di antonello falqui), in cui la vanoni offre un nuovo saggio della propria versatilit\u00e0 artistica, dividendo coraggiosamente la scena con walter chiari, da poco uscito di prigione dopo una discussa vicenda di droga: il programma registra un ottimo indice di gradimento, replicando il successo gi\u00e0 ottenuto alcuni mesi prima dal duo nello spettacolo teatrale io con te, tu con me, insieme anche a carlo campanini.\nnel 1973 esce il singolo di successo dettagli: come l'appuntamento, \u00e8 una cover brasiliana di roberto carlos, tradotta ancora una volta dallo stesso bruno lauzi. l'omonimo album dettagli riscuote un enorme successo commerciale (circa mezzo milione di copie vendute). nell'autunno dello stesso anno, incide un nuovo lp - l'ultimo per la ariston - dal titolo ornella vanoni e altre storie, per lo pi\u00f9 composto da cover straniere adattate in italiano: l'album si apre con un'ottima reinterpretazione della celebre je suis malade di serge lama (adattata in italiano da giorgio calabrese col titolo sto male), che la vanoni presenta alla mostra internazionale di musica leggera di venezia.\nnello stesso anno viene scelta come testimonial pubblicitaria per la martini, azienda per la quale girer\u00e0 numerosi caroselli fino al 1976, interpretandone anche il celebre jingle.\nnel 1974 ornella vanoni lascia la ariston e fonda - con l'aiuto di danilo sabatini (suo compagno dell'epoca) - una propria casa discografica: la vanilla. il primo album edito dalla nuova etichetta, distribuita dalla fonit-cetra, si intitola a un certo punto e raggiunge nuovamente i vertici della classifica totalizzando ancora una volta circa 500.000 copie vendute.\nnello stesso anno viene pubblicato l'album la voglia di sognare, che si piazza alla sesta posizione delle classifiche di vendita e che contiene pezzi scritti da bruno lauzi, riccardo cocciante e lucio dalla. la canzone che diede il titolo all'album, la voglia di sognare \u00e8 stata scritta da carla vistarini e luigi lopez, e premiata l'anno successivo anche dalla critica discografica e divenuto sigla del gran variet\u00e0 radiofonico della rai.\nnel 1975 esce uomo mio bambino mio, album da cui \u00e8 tratta anche l'irriverente non sai fare l'amore (p. limiti - s. fabrizio), censurata dalla rai. mia martini, non accreditata, \u00e8 la seconda voce nel pezzo che d\u00e0 il titolo all'lp. in questo periodo la vanoni verr\u00e0 ospitata varie volte nei programmi trasmessi dalla tv spagnola riscontrando notevole successo presso il pubblico.\n\nnello stesso anno torna sul piccolo schermo accanto a gigi proietti, nello spettacolo fatti e fattacci (che vince il festival della rosa d'oro di montreaux per l'intrattenimento). il programma era basato sulle canzoni proposte da proietti e dalla vanoni, che interpretavano la parte di due cantastorie che andavano in giro per l'italia con una compagnia di saltimbanchi fermandosi nella piazza di una citt\u00e0. successivamente invece \u00e8 in teatro, protagonista nella commedia dell'amica iaia fiastri intitolata amori miei, un grande successo da cui in seguito verr\u00e0 tratto l'omonimo film interpretato da monica vitti.\nnel 1976 realizza, con la collaborazione di sergio bardotti, un album insieme a vin\u00edcius de moraes e toquinho: la voglia la pazzia l'incoscienza l'allegria. l'album, interamente registrato in presa diretta, ottiene un notevole successo di critica e pubblico, raggiungendo il sesto posto di vendite in classifica. il disco \u00e8 una rilettura di diverse musiche brasiliane di bossa nova, scritte da alcuni dei pi\u00f9 grandi nomi della musica brasiliana come ant\u00f4nio carlos jobim e chico buarque, cantate in italiano. il disco si presenta come un concept album, ossia come un'opera intera segnata da un filo conduttore unico: un album a tema composto da canzoni e poesie interpretate da vinicius, dove spesso non vi \u00e8 pausa n\u00e9 termine tra un pezzo e l'altro, ma sembra quasi la continuazione. tale progetto discografico rappresenter\u00e0 per la vanoni uno dei momenti pi\u00f9 alti a livello qualitativo e artistico di tutta la sua discografia, dal quale raggiungeranno il successo brani come \"la voglia la pazzia\". l'album \u00e8 presente nella classifica dei 100 dischi italiani pi\u00f9 belli di sempre secondo rolling stone italia alla posizione numero 76.\nnello stesso anno esce anche la hit pi\u00f9 (cantata con gepy), che d\u00e0 il titolo all'omonimo lp.\nl'anno successivo, dalla collaborazione con i new trolls, nasce un nuovo importante progetto discografico: si tratta del doppio album io dentro / io fuori, dal quale emergono successi come ti voglio e domani no. segue una lunga e fortunata serie di concerti.\nnel 1977 la vanoni posa nuda e dirige la versione italiana di playboy chiedendo come compenso, al posto del denaro, una sfera dell'artista arnaldo pomodoro con il quale nasce una profonda amicizia.\nnel 1978 esce l'lp vanoni, caratterizzato da atmosfere sensuali e testi sempre pi\u00f9 audaci: vorrei darti \u00e8 il successo dell'album ed esce anche su 45 giri.\nnel 1979 pubblica il primo volume della serie oggi le canto cos\u00ec, imponente progetto discografico composto da quattro lp (oggi le canto cos\u00ec, vol.1, oggi le canto cos\u00ec, vol.2 paoli e tenco, oggi le canto cos\u00ec, vol.3 le canzoni della mala, oggi le canto cos\u00ec, vol.4) usciti tra il '79 e l'82, nei quali la vanoni reinterpreta alcuni suoi brani storici in versione rinnovata: il primo volume contiene brani ripresi dal repertorio pubblicato dalla ricordi e dalla ariston, le sue due precedenti case discografiche, ed il solo della serie ad essere originariamente stampato su etichetta vanilla; il secondo raccoglie alcuni pezzi di gino paoli e luigi tenco che ornella aveva gi\u00e0 interpretato, con l'eccezione de il cielo in una stanza qui proposta per la prima volta, sotto forma di concept album in quanto spesso i pezzi si susseguono senza interruzioni e con ornella che recita alcuni stralci di canzoni di tenco; il terzo contiene le canzoni della mala interpretate in passato da ornella e riarrangiate; e infine con il quarto ed ultimo volume si conclude la serie delle reinterpretazioni dei successi della cantante.\nritorna in tv a fianco del comico siciliano pino caruso per lo show due come noi con la regia di antonello falqui. di questo programma \u00e8 ricordato il celebre duetto con l'amico franco califano. memorabile \u00e8 anche la sua performance con riccardo cocciante del brano \"poesia\" durante l'ultima puntata: ornella, in un periodo particolarmente difficile della sua vita, scoppia in lacrime sul finire del pezzo, rendendo unica l'interpretazione di questo brano. successivamente incider\u00e0 il brano di cocciante nell'album \"ornella &...\", registrato a new york con i grandi del jazz nel 1986.\nnello stesso anno \u00e8 protagonista, assieme a ugo tognazzi, del film i viaggiatori della sera, tratto dall\u2019omonimo romanzo di umberto simonetta, del quale tognazzi \u00e8 anche regista. la pellicola nonostante qualche critica negativa, come nota positiva riporta la forte versatilit\u00e0 attoriale della vanoni.\n\n\n=== anni ottanta: ornella cantautrice, grandi collaborazioni e il jazz ===\ngli anni ottanta proseguono all'insegna di un'autoproduzione consapevole e un cambio di casa discografica, la cgd.\nper i lavori discografici che caratterizzeranno il decennio, ornella non si limita a collaborare alla produzione (di sergio bardotti), ma scrive anche da s\u00e9 alcuni pezzi (tra gli altri, \"ricetta di donna\", \"per un'amica\" e \"questa notte c'\u00e8\"). per la prima volta interi album vengono concepiti in funzione di materiale proprio: \"bisogna darsi cariche nuove [...] e poi non c'era questo materiale straordinario d'autore che arrivasse sul tavolo\", dichiarer\u00e0 la cantante in un'intervista del 1982. ma la vanoni fa di necessit\u00e0 virt\u00f9, e il riscontro di pubblico e critica \u00e8 subito entusiasta. adotta cos\u00ec una nuova formula di lavoro, appoggiata da sergio bardotti e maurizio fabrizio, che diventa una costante e un brand per i lavori successivi.\nnel 1980 viene pubblicato l'album ricetta di donna che vanta le collaborazioni con michele zarrillo (che scrive con tot\u00f2 savio la musica della title track), fabrizio de andr\u00e9 (che scrive il testo italiano di un classico di leonard cohen famous blue raincoat, che diventa la famosa volpe azzurra) e paolo conte (che firma il brano la donna d'inverno). ornella scrive il brano che d\u00e0 il titolo all'album.\nnel 1981 \u00e8 la volta di un altro importante e sofisticato album, duemilatrecentouno parole (2301 allude al numero totale di parole scritte da ornella vanoni nell'album), di cui ornella scrive ben sei pezzi, oltre alla famosissima musica musica anche la tenera e conosciuta vai, valentina e si avvale della presenza di gino paoli e pierangelo bertoli in due canzoni. il disco raggiunge il sesto posto nella classifica delle vendite. per questo album il club tenco conferisce alla vanoni ben due importanti riconoscimenti: il premio tenco come operatore culturale e quello come miglior cantautore, risultando la prima donna ad aggiudicarsi tale riconoscimento.\nil 1983 \u00e8 invece la volta dell'album uomini, che ruota intorno alla tematica del maschio. ornella, oltre a continuare a scrivere i testi, si avvale della collaborazione di lucio dalla, toquinho e gerry mulligan agli strumenti e di giorgio conte con il risultato di un album, che, nonostante le polemiche del testo il marinaio, di maurizio piccoli, ritenuto scabroso, ha dei buoni risultati di vendita, raggiungendo l'ottavo posto in classifica. anche in questa occasione la vanoni riceve la targa tenco come migliore interprete, diventando l'artista italiana con il maggior numero di riconoscimenti. nello stesso anno partecipa alla mostra internazionale di musica leggera accompagnata da gerry mulligan, con i brani uomini e ho capito che ti amo.\nnel 1984 \u00e8 ospite fisso del programma di canale 5, risatissima, con la conduzione di milly carlucci, cantando un brano musicale per ogni puntata.\nnel 1985 la vanoni si incontra con gino paoli per la tourn\u00e9e vanonipaoli insieme che segner\u00e0 una serie di esauriti in tutti gli appuntamenti e dalla quale verr\u00e0 viene registrato il doppio disco live insieme, prodotto da sergio bardotti su etichetta cgd.\nnel frattempo la vanoni lavora anche allo spettacolo di prosa commedia d'amore, presentato nei teatri al fianco di giorgio albertazzi e portatore di critiche positive.\nil 18 settembre si esibisce al concerto italy for italy (realizzato per raccogliere fondi per il disastro della val di stava e della val di fiemme,) cantando poesia di cocciante in duetto con patty pravo.\nl'anno seguente si reca a new york con sergio bardotti per registrare ornella &...: un doppio disco che presenta una selezione di canzoni italiane d'annata (ma l'amore no, una sigaretta..), d'autore (se stasera sono qui, chiss\u00e0 se lo sai..) e dell'ultimo periodo (la donna cannone, ancora..) rilette in chiave jazz, con la collaborazione di massimi esponenti del genere come george benson, michael brecker, randy brecker, ron carter, eliane elias, gil evans, steve gadd, herbie hancock, chris hunter, lee konitz e herbie mann e altri. l'album raggiunge la sesta posizione nelle classifiche di vendita. verr\u00e0 anche tratto un documentario che testimonia il viaggio artistico della cantante negli stati uniti d'america, ornella &...special. \nnel 1987 registra a londra l'album o (prodotto da greg walsh e ivano fossati), che d\u00e0 il via a una serie di concerti di alto, che sono anche i primi da sola dal 1982. \nnel 1989 torna al festival di sanremo con io come far\u00f2, scritta per lei da gino paoli, classificandosi alla decima posizione, che anticipa la pubblicazione dell'album il giro del mio mondo quasi del tutto scritto da paoli con la collaborazione di sergio bardotti, a eccezione del brano isola, scritto da teresa de sio. con questo disco si concluder\u00e0 la collaborazione con bardotti, ripresa poi nei primi anni duemila. seguir\u00e0 una lunga tourn\u00e9e che porter\u00e0 la vanoni fino in brasile.\nil 28 aprile dello stesso anno \u00e8 protagonista insieme a gino paoli della quarta puntata di serata d'onore, il variet\u00e0 condotto da pippo baudo in onda su rai due, in diretta dal nuovo teatro verdi di montecatini terme, in cui i due cantanti propongono vari brani del loro repertorio passato e recente, tra cui alcuni in coppia.\n\n\n=== anni novanta ===\nnel nuovo decennio, dopo avere raggiunto il massimo della sua espressione artistica nell'interpretazione di canzoni d'autore legate alla sensualit\u00e0 e alla malinconia, ornella punta ad atmosfere sempre pi\u00f9 levigate e raffinate. la cantante inizia a diradare le sue apparizioni televisive e la produzione discografica \u00e8 meno frequente. in questi anni si lega all'avvocato e manager veneziano vittorio usigli.\nnel 1990 esce l'album quante storie, per met\u00e0 scritto da stefano de sando, nel quale trovano posto i brani insieme a te (successo col quale inizia la collaborazione con mario lavezzi), effetti speciali (scritta da mariella nava) e una sua personalissima versione de la costruzione di un amore, scritta da ivano fossati per mia martini.\nnel 1992 esce stella nascente, primo album di ornella vanoni con la produzione di mario lavezzi, che scrive anche il singolo omonimo insieme a mogol. in questo disco, la vanoni ritorna a firmare i testi di ben cinque canzoni, tra cui perduto. inoltre comincia anche la collaborazione con grazia di michele, che scrive non era presto per chiamarti amore. stella nascente ottiene il disco d'oro per le vendite. seguir\u00e0 una lunga e fortunata serie di concerti in tutta italia.\nnel 1995 \u00e8 la volta di sheherazade, prodotto ancora da mario lavezzi. ornella vanoni \u00e8 autrice di otto dei dodici ritratti femminili del disco, incentrato e dedicato ancora una volta alla donna. il titolo dell'album, sheherazade (come anche il brano omonimo), vuole essere un riferimento e una dedica all'ingegno, alla creativit\u00e0, al potere della seduzione e della bellezza, propri dell'essere donna: emblema di ci\u00f2 \u00e8 sheherazade o shar\u0101z\u0101d, personaggio protagonista de le mille e una notte, che riusc\u00ec a sfuggire alla morte per mano del re persiano sh\u0101hr\u012by\u0101r, trasformando il suo odio in \"lacrime d'amore\", grazie al suo fascino e alla sua fantasia. in una nota dell'album, la cantante definisce sheherazade \"il pi\u00f9 grande archetipo femminile\". l'album, arrangiato da pi\u00f9 musicisti, \u00e8 tra i pi\u00f9 eterogenei circa le atmosfere e le sonorit\u00e0 presenti. due i principali successi contenuti nel disco: per l'eternit\u00e0 di mogol-lavezzi e rossetto e cioccolato, scritta dalla stessa vanoni e divenuto poi iconico nella carriera dell'artista. anche a questo disco collabora grazia di michele, coautrice di tre brani, tra cui sos (che nel 2009 la vanoni dichiarer\u00e0 essere la canzone che pi\u00f9 rappresenta se stessa e l'amore), gerry mulligan e l'emergente trombettista paolo fresu. tra gli altri brani presenti, spiccano lupa, il mio trenino, i desideri delle donne e angeli e no.\nnel 1996 ornella vanoni avrebbe dovuto partecipare al festival di sanremo con un altro brano da lei firmato (bello amore), ma poche ore prima della prova d'orchestra al teatro ariston, la melodia del brano (di giuseppe barbera) viene eseguita in un programma radiofonico della rai, con un altro testo, da emilia pellegrino, la quale, avendo tentato senza successo la carriera di cantante presso il centro europeo tuscolano di mogol, secondo la stampa, avrebbe sottratto uno spartito con la melodia \"incriminata\" durante le attivit\u00e0 musicali del cet, per poi riutilizzarla, mossa da frustrazione, per una sorta di vendetta personale (possibilmente favorita da qualcuno dell'ambiente). la stampa e la discografia si schierano a favore della vanoni, definendo la sua una delle pi\u00f9 belle canzoni in gara, ed \u00e8 la vanoni stessa a ritirarsi per prima dalla competizione, prima ancora di una decisione ufficiale della commissione del festival di sanremo. la vanoni dichiara in una conferenza stampa che la sua partecipazione al festival sarebbe comunque stata un \"di pi\u00f9\", essendo impegnata nella fortunata tourn\u00e9e di sheherazade (scenografia di arnaldo pomodoro e costumi di gianfranco ferr\u00e9,) della quale inizialmente era anche prevista la realizzazione di un album dal vivo. bello amore viene comunque incluso in una nuova ristampa di sheherazade, che riceve il disco d'oro per le vendite.\nil 1997 \u00e8 la volta dell'album argilla, nel quale la vanoni propone quattordici brani che si muovono tra jazz e musica brasiliana, con reinterpretazioni di standard come every time we say goodbye e i get along without you very well, sorry seems to be the hardest word di elton john e due rielaborazioni di brani realizzati dalla vanoni insieme a roberto carlos. il primo singolo estratto \u00e8 viaggerai, accompagnato da un videoclip.\nnel 1999 accompagna enzo gragnaniello in gara al festival di sanremo duettando in alberi, canzone che si classifica al quarto posto nella categoria campioni. la vanoni \u00e8 anche la prima cantante a ricevere sul palco del teatro ariston il premio alla carriera, istituito proprio in quell'edizione.\nalberi viene inserita nell'album adesso, il terzo disco dal vivo della cantante registrato durante il tour di argilla (1998): nel cd \u00e8 presente anche un testo di samuele bersani su musica di sakamoto, isola.\n\n\n=== anni duemila ===\nnel 2000 ornella collabora con i delta v cantando una canzone scritta apposta dalla band e intitolata l'infinito; da questo incontro prenderanno vita una serie di concerti estivi in alcuni luoghi artistici d'italia come il teatro romano di verona o lo sferisterio di macerata.\nnel 2001 incide due album di cover, prodotti da mario lavezzi, in cui rivisita alcuni grandi successi italiani degli anni sessanta e settanta in chiave moderna: un panino una birra e poi... e e poi... la tua bocca da baciare, col quale passa alla sony music. i due album le valgono rispettivamente un disco di platino e disco d'oro per le vendite.\nnel 2002 viene pubblicato l'album sogni proibiti, dedicato alle canzoni di burt bacharach, mentre nel 2003 esce noi, le donne noi, raccolta di alcune delle sue pi\u00f9 belle canzoni dedicate al mondo delle donne, in versione riarrangiata, unitamente ad alcuni commenti in forma di poesia, recitati dalla stessa vanoni. l'inedito noi, le donne noi \u00e8 la sigla finale de il bello delle donne, fiction interpretata, fra le altre, da nancy brilli, che ne incide la sigla in coppia con la stessa vanoni e canta nel brano ricetta di donna.\nnel 2004 la sua canzone rossetto e cioccolato figura tra i brani non originali presenti nel film le conseguenze dell'amore diretto dal regista paolo sorrentino.\nil 23 settembre 2004 tiene insieme a gino paoli un concerto-evento all'auditorium parco della musica di roma in occasione del loro settantesimo compleanno. invece il 24 settembre esce un nuovo disco intitolato ti ricordi? no non mi ricordo: dodici nuove canzoni, sei interpretate insieme, le altre sei interpretate singolarmente, tre ciascuno. il disco riscuote un ottimo successo commerciale raggiungendo il terzo posto della classifica degli album pi\u00f9 venduti, aggiudicandosi il disco di platino per le 100 000 copie vendute. nel 2005 cominciano a vent'anni dall'ultima volta con un lungo tour di successo da cui verranno estratti un doppio cd e un dvd, vanonipaoli live. nel marzo 2005, insieme a gino paoli, riceve nel teatro rendano di cosenza il \"riccio d'argento\" di fatti di musica, la rassegna diretta da ruggero pegna per il \"miglior concerto teatrale dell'anno\". nel corso della 22\u00aa edizione del gran premio internazionale dello spettacolo tenutasi a roma, il 25 gennaio 2006, ai due artisti viene assegnato il telegatto di platino alla carriera.\nnello stesso anno, la canzone l'appuntamento viene inserita nella colonna sonora della pellicola di steven soderbergh ocean's twelve.\nnel 2007 debutta al festival magna grecia teatro di femmina e fuoco - voci dal mito, testo originale del poeta roberto mussapi, musiche di raffaele brancati e gennaro de rosa, dipinti/proiezioni di teresa maresca, interpretando i grandi miti greci nello spettacolo diretto da giancarlo cauteruccio. \nanticipato dal singolo gli amanti, che riscuote un buon successo, il 28 settembre 2007 viene pubblicato una bellissima ragazza, il primo disco di inediti dal 1995 (anno di sheherazade). realizzato prevalentemente con mario lavezzi e pacifico, l'album vanta la partecipazione di renato zero, ron e grazia di michele come coautori, nonch\u00e9 la tromba di paolo fresu e la voce di mario biondi (nel brano cosa m'importa). la scrittura degli archi porta la firma di gianfranco lombardi, gi\u00e0 partecipe ai lavori de l'appuntamento (1970) e la direzione d'orchestra di luigi lombardi d'aquino. una bellissima ragazza vale alla vanoni il premio lunezia per il valore musicale-letterario delle canzoni nella categoria \"pop d'autore\". l'album viene realizzato in seguito alla conversione di ornella al cristianesimo evangelico pentecostale, e dedicato a ges\u00f9 cristo. in copertina appare il ringraziamento a \"ges\u00f9 con tutto il cuore, noi due sappiamo perch\u00e9\". il 30 novembre 2007 inizia la tourn\u00e9e (che proseguir\u00e0 \ufb01no a maggio 2008) \u201cuna bellissima ragazza\u201d, concerto-spettacolo con le scenogra\ufb01e di giancarlo cauteruccio e la direzione musicale di mario lavezzi - che la porta nei maggiori teatri d\u2019italia ed in spagna dove partecipa al \u201cfestival ellas crean\u201d al national auditorium di madrid e a \u201cle voci d\u2019italia\u201d, rassegna organizzata nello splendido palau de la musica catalana di barcellona.\nnell\u2019estate 2008 parte il tour italiano ornella live 2008 con importanti partecipazioni: \u201comaggio a rosa balistieri\u201d con carmen consoli a catania, \u201cmusica per i borghi\u201d dove duetta con giorgia a marsciano, l'\u201comaggio a fabrizio de andr\u00e9\u201d in seno al \u201ctime in jazz\u201d di paolo fresu a l\u2019agnata, \u201ccaulonia festival\u201d con eugenio bennato a caulonia superiore.\nil 2008 \u00e8 anche l'anno di importanti riconoscimenti: \u201cpremio milano donna - le donne che hanno fatto grande milano\u201d, \u201cpremio marisa bellisario speciale alla carriera \u201cdedicato a \u201cle donne che progettano il futuro: innovazione, creativit\u00e0, meritocrazia\u201d.\n\n\n==== 2008-2009: i 50 anni di carriera e il successo di pi\u00f9 di me, pi\u00f9 di te ====\nil 17 ottobre 2008 viene pubblicato l'album pi\u00f9 di me, raccolta dei suoi grandi successi interpretati in duetto con alcuni illustri colleghi, fra cui mina (amiche mai), eros ramazzotti (con solo un volo, primo singolo estratto), i pooh (eternit\u00e0), jovanotti (pi\u00f9 e io so che ti amer\u00f2), fiorella mannoia (senza paura), claudio baglioni (domani \u00e8 un altro giorno), lucio dalla (senza fine), gianni morandi (la musica \u00e8 finita), carmen consoli (l'appuntamento), e la rivelazione dell'anno giusy ferreri (una ragione di pi\u00f9). il giorno seguente, per festeggiare i 50 anni di carriera, ornella tiene un grande concerto in piazza duomo a milano davanti a una folla di 35.000 persone. il disco riscuote un ottimo successo commerciale (oltre 200 000 copie vendute), ricevendo il doppio disco di platino, mentre il duetto con eros ramazzotti conquista la prima posizione nella classifica dei brani pi\u00f9 scaricati legalmente.\ninoltre \u00e8 protagonista dello spettacolo-tributo ornella ancora pi\u00f9 di me in prima serata rai 1, condotto insieme a claudio cecchetto, con la partecipazione di amici-ospiti del calibro dei pooh, claudio baglioni, lucio dalla, gianni morandi, fiorella mannoia, giusy ferreri e mario lavezzi. la serata segner\u00e0 il 23,07% di share con 4.535.000 spettatori.\nnel 2009 partecipa alla 59\u00aa edizione del festival di sanremo come madrina della cantante simona molinari, con cui duetta nel brano egocentrica e interpreta vedrai vedrai e una ragione di pi\u00f9 per omaggiare luigi tenco e mino reitano, deceduto qualche settimana prima. \nnell'aprile dello stesso anno \u00e8 guest star dello spettacolo shock, balletto sulla catarsi dei vizi capitali, ideato e diretto da andrea forte calatti e in scena al teatro degli arcimboldi, in cui ornella interpreta due brani inediti sulle cui note danzano i ballerini del teatro alla scala: la stagion lieta, tratta dal testo di giosu\u00e8 carducci musicato da alberto soresina, e una nuova vita, testo di andrea forte calatti e musiche di stefano sanpietro.\nil 15 maggio 2009 esce per la sony il primo volume del progetto di alberto zeppieri capo verde, terra d'amore, per il world food programme delle nazioni unite: la vanoni interpreta buona vita (chantre, vanoni, zeppieri), duettando con il compositore originale teofilo chantre.\nil 13 novembre 2009 esce il disco pi\u00f9 di te, prodotto da lavezzi e celso valli, dedicato ancora una volta al mondo dei cantautori: ornella vanoni canta al maschile testi come alta marea (antonello venditti), quanto tempo e ancora (singolo che ha anticipato l'album, di biagio antonacci), dune mosse (zucchero fornaciari), la mia storia tra le dita (gianluca grignani), ogni volta (vasco rossi), e duetta con lucio dalla, gianni morandi, mario lavezzi (vita), samuele bersani (replay), pino daniele (anima), ron (non abbiam bisogno di parole), gianna nannini (i maschi). quest'ultimo album ottiene il disco d'oro per le vendite.\ncon claudio baglioni ha di nuovo duettato nel disco q.p.g.a., con la canzone fiore de sale.\n\n\n=== anni duemiladieci ===\nil 25 luglio 2010 riceve il premio lunezia alla carriera.\nil 5 ottobre dello stesso anno esce per la sony music un nuovo disco dal vivo, registrato l'anno precedente durante alcune serate esclusive al \"blue note\" di milano: live al blue note.\nil 26 ottobre 2010 esce donne dei neri per caso, album di duetti a cappella con importanti artiste donne, tra le quali ornella vanoni che reinterpreta io che amo solo te di sergio endrigo.\nnel 2011 incide con roberto vecchioni una nuova versione di dentro gli occhi, canzone con cui i due avevano gi\u00e0 duettato nell'album hollywood hollywood (1982). in settembre ritorna a cantare le canzoni della mala al piccolo teatro di milano insieme a peppe servillo, e partecipa come giudice al nuovo talent show di rai 2 star academy. \nnel mese seguente viene pubblicata un'autobiografia dal titolo una bellissima ragazza, edita da mondadori. \nnell'estate del 2012, la cantante katy garbi pubblica per il mercato greco un duetto virtuale con ornella vanoni nella sua canzone buona vita (tratto dall'album una bellissima ragazza, del 2007), riscuotendo un buon successo in classifica. nello stesso periodo, riceve a capri il premio faraglioni, riconoscimento patrocinato dal presidente della repubblica. nello stesso anno collabora con sal da vinci accompagnandolo nel brano senza un motivo, presente nell'album \u00e8 cos\u00ec che gira il mondo. \nl'11 marzo 2013 viene presentato al piccolo teatro di milano il docufilm di alexandra della porta rodiani sulla vita dell'artista, intitolato ornella vanoni. ricetta di donna.\nanticipato dal singolo estivo basta poco, il 10 settembre 2013 esce con la consueta produzione di mario lavezzi, l'album meticci (io mi fermo qui), nel quale ornella collabora anche con nada e franco battiato, annunciandolo come il suo ultimo lavoro di inediti. l'album ottiene un buon successo, esordendo al 4\u00b0 delle classifiche nella prima settimana. nel frattempo, la cantante porta avanti una serie di concerti jazz, iniziati in svizzera, ad ascona, con la all star jazz band, e prosegue con altre date a new york, a venezia e al blue note di milano.\nil 16 ottobre 2013, giornata mondiale dell'alimentazione, ornella \u00e8 presente nel quarto volume musicale prodotto da alberto zeppieri per il world food programme delle nazioni unite, intitolato capo verde, terra d'amore, con il brano la parola (\u00e8 preciso perdoar), cantato in coppia con gino paoli.\nil 4 marzo si esib\u00ec come ospite al concerto organizzato da rai uno per celebrare quello che sarebbe stato il settantesimo compleanno del cantautore lucio dalla, cantando con chiara galiazzo la celebre canzone chiss\u00e0 se lo sai.\nnel febbraio 2014 ornella annuncia la sua ultima tourn\u00e9e teatrale intitolata un filo di trucco, un filo di tacco, titolo che ricorda la frase che la madre della vanoni le ripet\u00e9 per anni prima di uscire. lo spettacolo, portato nei principali e pi\u00f9 grandi teatri italiani, presenta davvero l'aspetto di un recital composto non soltanto dall'esecuzione dei pi\u00f9 importanti successi della cantante, ma anche momenti di dialogo con il pubblico e monologhi scritti proprio dalla vanoni. \u00abdopo aver annunciato che un filo di trucco, un filo di trucco sar\u00e0 la mia ultima tourn\u00e9e tutti mi chiedono se smetter\u00f2 di cantare. non ci penso neanche! fino a quando potr\u00f2 canter\u00f2, non potrei fare altrimenti. sar\u00e0 l'ultima tourn\u00e9e nel senso che non ho pi\u00f9 le forze di tenere un palco per pi\u00f9 di due ore e alternare musica a recitazione.\u00bb\na maggio, \u00e8 ospite della sesta puntata del serale di amici di maria de filippi, e apre inoltre il quinto volume di capo verde, terra d'amore, album prodotto da zeppieri per il mensile italiano musica jazz, con una nuova versione di buona vita, assieme a katy garbi e alla tromba e al flicorno di paolo fresu.\nnel 2015, dopo aver festeggiato il traguardo degli ottant'anni, riprende ad esibirsi dal vivo con il tour un filo di trucco, un filo di tacco e contemporaneamente ritorna sul grande schermo recitando al fianco di claudio bisio, renato pozzetto e frank matano nel film di alessandro genovesi ma che bella sorpresa.\nnel settembre dello stesso anno partecipa al tributo della rivista musica jazz in occasione del decennale della scomparsa di sergio endrigo, interpretando uomini nella raccolta momenti di jazz. a dicembre le viene conferito il premio elsa morante musica alla carriera, come riconoscimento per la lunga e virtuosa carriera.\ntra il 2015 e il 2016, la cantante \u00e8 nuovamente in tour con un ennesimo spettacolo totalmente acustico, dal titolo free soul. \u00abil concerto si apre con la voce di vinicius de moraes che recita una poesia e poi la scaletta spazia dal jazz alla bossanova, dai suoi grandi successi e ad alcune chicche che ornella regaler\u00e0 al pubblico, senza tralasciare le radici soul che da sempre accompagnano le sue interpretazioni pi\u00f9 intense. l'aspetto pi\u00f9 emozionante del concerto rimane il dialogo verbale tra ornella e il pubblico: a ruota libera, senza un copione scritto, racconta la libert\u00e0 dell'anima.\u00bbnel dicembre 2016 \u00e8 la volta di due serate de l'arte e l'incontro, a cui si aggiunge paolo fresu.\nil 28 ottobre 2017 apre la stagione del piccolo teatro di milano con lo spettacolo ideato appositamente per l'occasione, sono nata qui. ornella vanoni in concerto, in cui ripercorre tutta la sua carriera, alternando celebri canzoni tratte dal suo repertorio a momenti di dialogo con il pubblico. la serata viene poi trasmessa per sky arte il 30 dicembre dello stesso anno.\n\n\n==== il ritorno a sanremo: imparare ad amarsi e l'album antologico ====\nnel dicembre 2017 viene annunciata la partecipazione di ornella al festival di sanremo 2018, a distanza di vent'anni dall'ultima volta, insieme a bungaro e pacifico con un brano intitolato imparare ad amarsi, dimostrando ancora una forte capacit\u00e0 interpretativa e scenica, e ricever\u00e0 una standing ovation durante la serata finale. nella serata dedicata ai duetti, canta il brano insieme all'attore alessandro preziosi. al festival la canzone si piazza al quinto posto della classifica, e ad ornella viene attribuito il premio sergio endrigo attribuito dalla stampa per la migliore interpretazione. il 9 febbraio dello stesso anno esce l'album antologico un pugno di stelle, contenente 58 tracce suddivise in 3 dischi tra celebri successi, duetti e cover.\ndurante tutto il 2018 e parte del 2019 \u00e8 nei principali teatri italiani con lo spettacolo la mia storia tour, in cui canta anche l'ultimo successo.\nnel 2019 partecipa alla seconda edizione del programma ora o mai pi\u00f9, condotto da amadeus su rai 1, in qualit\u00e0 di coach del cantante paolo vallesi, vincendo l'edizione. dal settembre 2019 \u00e8 giudice della prima edizione di amici celebrities condotto da maria de filippi prima, e poi da michelle hunziker, su canale 5.\nil 1\u00ba dicembre 2019 \u00e8 protagonista del programma in arte...ornella vanoni condotto da pino strabioli su rai 3.\n\n\n=== anni duemilaventi ===\ndurante la serata del 6 febbraio del festival di sanremo 2020 accompagna alberto urso cantando la voce del silenzio.\nin occasione del lockdown per il covid-19 viene diffuso dai suoi canali social ufficiali un video in cui la cantante fa un accorato appello a tutti a restare in casa, che in pochi minuti ottiene pi\u00f9 di 300.000 visualizzazioni.\nnello stesso anno prende parte al supergruppo italian allstars 4 life che riunisce oltre cinquanta artisti italiani per l'incisione del brano ma il cielo \u00e8 sempre blu, cover corale del brano di rino gaetano. i ricavati del singolo, pubblicato l'8 maggio, vengono devoluti alla croce rossa italiana per sostenere '\"il tempo della gentilezza\", progetto a supporto delle persone pi\u00f9 fragili colpite dalla pandemia di covid-19 del 2019-2021. durante lo stesso periodo pubblica sulle principali piattaforme digitali, la versione in chiave jazz della celeberrima canzone domani \u00e8 un altro giorno, con l'amico paolo fresu, alla tromba, e rita marcotulli, al pianoforte\nil 4 agosto 2020, in occasione della cerimonia di inaugurazione del nuovo viadotto genova san giorgio, viene diffusa la nuova versione di cr\u00eauza de m\u00e4, originariamente eseguita da fabrizio de andr\u00e8, cantata da 18 artisti italiani, tra i quali, oltre alla stessa vanoni, mina, zucchero, diodato, gianna nannini, mauro pagani, vinicio capossela, vasco rossi, paolo fresu, vittorio de scalzi, jack savoretti, antonella ruggiero, francesco guccini, ivano fossati, ornella vanoni, giuliano sangiorgi, cristiano de andr\u00e9, su progetto di dori ghezzi.\nnel mese di ottobre la stessa cantante ha annunciato tramite la sua pagina facebook di aver contratto il virus.\n\n\n==== il sessantennale di carriera con l'album unica e il film senza fine ====\nnell'estate 2020 firma un contratto con la casa discografica bmg rights management e annuncia la preparazione di un nuovo album di inediti, a distanza di sette anni dall'ultimo. l'8 gennaio 2021 viene pubblicato il primo singolo dal disco, un sorriso dentro al pianto, scritto da francesco gabbani. intitolato unica, l'album \u00e8 uscito il 29 gennaio 2021 e si compone di undici brani arrangiati da fabio ilacqua e prodotti; in esso figurano le collaborazioni in scrittura di pacifico, renato zero, giuliano sangiorgi (autore del secondo singolo arcobaleno, uscito il 29 gennaio) e gabbani e ci sono tre duetti: carezza d'autunno con carmen consoli, tu/me con virginia raffaele e la mia parte con fabio ilacqua. l'album debutta alla 3\u00aa posizione della classifica fimi tra gli album e alla 2\u00aa posizione tra i vinili pi\u00f9 venduti della settimana. il 26 febbraio esce carezza d'autunno cantata con carmen consoli. il 6 marzo 2021 \u00e8 ospite d'onore dell'ultima serata del 71\u00ba festival di sanremo, nel quale si esibisce con un medley dei suoi pi\u00f9 grandi successi e un sorriso dentro al pianto accompagnata al pianoforte da gabbani. il 26 marzo \u00e8 la volta del singolo isole viaggianti, uscito digitalmente; la versione 7\" \u00e8 stata commercializzata il 4 giugno successivo..\nnello stesso anno \u00e8 anche guest star della quarta puntata della fiction di rai 1, la compagnia del cigno diretta da ivan cotroneo. a luglio 2021 esce l'ironica e raffinata hit estiva toy boy, con colapesce e dimartino, il cui videoclip \u00e8 stato diretto da luca guadagnino. il 31 luglio dello stesso anno riceve il power hitstory alla carriera nel corso della manifestazione canora power hits estate 2021 all'arena di verona e si esibisce dal vivo con domani \u00e8 un altro giorno e un sorriso dentro al pianto.\nil 10 settembre viene presentato in anteprima come evento speciale nella selezione ufficiale delle \"giornate degli autori\" nel corso della 78\u00aa mostra internazionale d'arte cinematografica di venezia il film-documentario senza fine, diretto da elisa fuksas e prodotto da tenderstories, un incontro-scontro con la regista tra ricordi e canzoni, ambientato in una beauty farm alle terme di castrocaro; nel film compaiono anche paolo fresu, samuele bersani e vinicio capossela. inoltre riceve il riconoscimento alla carriera soundtrack stars award. il film \u00e8 stato distribuito a livello nazionale a partire dal 24 febbraio, con anteprime selezionate il 21, 22 e 23. il 1\u00ba ottobre esce il singolo tu/me con virginia raffaele, accompagnato anche da un ironico videoclip e scelto anche come colonna sonora della serie tv originale netflix lunapark. mentre il 26 novembre viene pubblicata la riedizione di unica, intitolata unica celebration limited edition 2022, contenente materiale audio e video extra.a natale dello stesso anno fa parte del cast tutto al femminile della commedia 7 donne e un mistero diretto da alessandro genovesi, remake del film francese di fran\u00e7ois ozon, distribuito nelle sale da warner bros. il 25 dicembre.\nil 25 ottobre 2022, a causa di una caduta, si rompe il femore e si trova costretta a rinviare un tour previsto per il mese successivo.\nl'11 febbraio 2023 torna come ospite all'ultima serata del 73\u00ba festival di sanremo.\n\n\n== vita privata ==\nornella vanoni nel corso degli anni ha alternato importanti e celebri storie d'amore che per lungo tempo riempirono le pagine della cronaca rosa. quattro sono stati i principali rapporti d'amore: nel 1953 fu legata al celebre regista teatrale giorgio strehler, con cui intratterr\u00e0 un importante e intenso rapporto di circa un anno. la stessa vanoni ha in seguito dichiarato che fu proprio lei a lasciare il regista per via di alcune cattive abitudini non condivise dalla cantante, quali ad esempio l'assunzione di cocaina. a riguardo la vanoni dichiarer\u00e0 parecchi anni dopo: \u00abla mia dipendenza dalla coca sar\u00e0 durata due anni, perch\u00e9 per stare con un uomo che la assume per anni o la assumi anche tu o non ci puoi stare.\u00bb in seguito instaur\u00f2 un sodalizio artistico e sentimentale con gino paoli. la storia d'amore fu particolarmente tormentata e difficile, tant'\u00e8 che presto i due decisero di separarsi. solo molti anni dopo la fine della storia la vanoni dichiar\u00f2 di aver perso un figlio da paoli. successivamente afferm\u00f2 di aver ricorso lei stessa all\u2019aborto in un'altra occasione: \u00abnon \u00e8 che io ho deciso - ha raccontato -, io stavo con questo ragazzo svizzero [...] sono rimasta incinta e lui il bambino non lo voleva. io ero molto insicura [...] e ho abortito ma non avrei voluto farlo.\u00bb nel 1960 la vanoni convol\u00f2 a nozze con il noto impresario teatrale lucio ardenzi. i due si lasciarono poco prima della nascita del figlio cristiano, avvenuta nel 1962. la cantante ha anche due nipoti.\n\n\n== discografia ==\n\n\n=== album pubblicati ===\n1961 - ornella vanoni\n1963 - le canzoni di ornella vanoni\n1965 - caldo\n1966 - ornella\n1967 - ornella vanoni\n1968 - ai miei amici cantautori\n1969 - io s\u00ec - ai miei amici cantautori n.2\n1970 \u2013 appuntamento con ornella vanoni\n1972 - un gioco senza et\u00e0\n1973 - ornella vanoni e altre storie\n1973 - dettagli\n1974 - quei giorni insieme a te\n1974 - a un certo punto...\n1974 - la voglia di sognare\n1975 - uomo mio bambino mio\n1976 - la voglia la pazzia l'incoscienza l'allegria\n1976 - amori miei\n1976 - pi\u00f9\n1977 - io dentro\n1977 - io fuori\n1978 - vanoni\n1980 - ricetta di donna\n1981 - duemilatrecentouno parole\n1983 - uomini\n1986 - ornella &...\n1987 - o\n1989 - il giro del mio mondo\n1990 - quante storie\n1992 - stella nascente\n1995 - sheherazade\n1997 - argilla\n2001 - un panino una birra e poi...\n2001 - e poi... la tua bocca da baciare\n2002 - sogni proibiti - ornella e le canzoni di bacharach\n2003 - noi, le donne noi\n2004 - ti ricordi? no non mi ricordo\n2007 - una bellissima ragazza\n2008 - pi\u00f9 di me\n2009 - pi\u00f9 di te\n2013 - meticci (io mi fermo qui)\n2021 - unica\n\n\n== tour ==\n1958-1959 - canzoni della mala\n1970-1971 - ..ah! l'amore l'amore quante cose fa fare l'amore..\n1977-1978 - io dentro / io fuori tour\n1981-1982 - tourn\u00e9e duemilatrecentouno parole\n1984 - 1985 - insieme\n1987- 1988 - \"o\" tour\n1992-1993 - tourn\u00e9e stella nascente\n1996 - tourn\u00e9e sheherazade\n1997 - 1998 - argilla tour\n2000 - ornella vanoni e i delta v\n2002 - tourn\u00e9e e poi la tua bocca da baciare\n2004 - 2006 - tourn\u00e9e vanonipaoli\n2007 - 2008 - una bellissima ragazza tour\n2008 - ornella live 2008\n2008-2009 - tourn\u00e9e pi\u00f9 di me\n2011 - contatto 2011\n2014 - 2015 - un filo di trucco, un filo di tacco\n2015 - 2016 - free soul\n2017 - 2018 - tourn\u00e9e la mia storia\n2022 - 2023 - le donne e la musica\n\n\n== filmografia ==\n\n\n=== cinema ===\nromolo e remo, regia di sergio corbucci (1961)\ncol ferro e col fuoco, regia di fernando cerchio (1962)\ncanzoni in bikini, regia di giuseppe vari (1963)\namori pericolosi, regia di carlo lizzani (1964)\ni ragazzi dell'hully gully, regia di marcello giannini (1964)\nper un pugno di canzoni, regia di jos\u00e9 luis merino (1966)\ncabaret, regia di ugo rosselli (1969)\ni viaggiatori della sera, regia di ugo tognazzi (1979)\nil cielo sotto la polvere, regia di sergio mascheroni (2008)\nma che bella sorpresa, regia di alessandro genovesi (2015)\n7 donne e un mistero, regia di alessandro genovesi (2021)\n\n\n=== televisione ===\nil mulino del po, regia di sandro bolchi - sceneggiato tv (1971)\nla compagnia del cigno, regia di ivan cotroneo - serie tv (2021) - cameo\n\n\n=== film e documentari su ornella vanoni ===\nornella vanoni. ricetta di donna, regia di alexandra della porta rodiani (2013)\nsenza fine, regia di elisa fuksas (2021)\n\n\n== teatro ==\nsei personaggi in cerca d'autore di luigi pirandello (1956)\ni giacobini di federico zardi (1956/1957)\nl'idiota di marcel achard (1961)\nrugantino di pietro garinei e sandro giovannini (1963)\namori miei di iaia fiastri (1975)\ncommedia d'amore, al fianco di giorgio albertazzi (1985)\nfemmina e fuoco - voci dal mito di roberto mussap, regia di giancarlo cauteruccio (2007)\n\n\n== televisione ==\n\n\n=== prosa televisiva ===\ngiosafatte talarico di ghigo de chiara, regia di gilberto tofano, trasmessa il 28 maggio 1961.\ndon giovanni, di dino buzzati, regia di gilberto tofano, trasmessa il 4 giugno 1961\naddio giovinezza! di sandro camasio e nino oxilia trasmessa il 20 e 27 aprile 1968 per la regia di antonello falqui\n\n\n=== variet\u00e0 ===\ngiardino d'inverno (programma nazionale, 1961)\nstasera tango (programma nazionale, 1964)\nornella vanoni show (secondo canale, 1964)\nsenza fine (programma nazionale, 1965)\nspettacolo a milano (programma nazionale, 1965)\nstudio uno (programma nazionale, 1966)\nornella uno (programma nazionale, 1967)\naddio giovinezza! (programma nazionale, 1968)\nsenza rete (programma nazionale, 1968, 1970, 1972)\nio ci provo (programma nazionale, 1970)\nserata d'onore (programma nazionale, 1971)\nl'appuntamento (programma nazionale, 1973)\nfatti e fattacci (programma nazionale, 1975)\nritratto di ornella (rete 2, 1977)\ndue come noi (rete 1, 1979)\nil favoloso fred (rete 2, 1980)\nspeciale ornella vanoni (rete 1, 1980)\nfotofinish (rete 1, 1981)\nlady magic (rete 2, 1982)\nconcerto @rsi (1982)\nrisatissima (canale 5, 1984) ospite fisso\nornella &... (rai 1, 1986)\nornella vanoni in concerto (rai 1, 1988; tmc, 1991)\ncantanapoli e non solo (rai 2, 1993)\nornella - ancora pi\u00f9 di me (rai 1, 2008)\nstar academy (rai 2, 2011) giudice\nora o mai pi\u00f9 (rai 1, 2019) coach\namici celebrities (canale 5, 2019) giudice\nche tempo che fa (nove, dal 2023) ospite fisso\n\n\n== radio ==\npiccolo teatro, cabaret con ornella vanoni, franca valeri, alberto bonucci, anna maria ferrero e vittorio caprioli, regia di marco vani trasmessa 31 marzo 1960\ngran variet\u00e0, regia di federico sanguigni (cantante ospite fissa in quattro edizioni, nel 1967, 1970, 1973 e 1974)\npi\u00f9 di cos\u00ec..., regia di federico sanguigni (1976)\n\n\n== dicono di lei ==\n\"\u00e8 stato per me un onore, oltre che un piacere, realizzare un duetto - per di pi\u00f9 con una mia canzone scritta apposta per lei - con ornella, che considero una delle maggiori protagoniste della musica leggera italiana di tutti i tempi\". eros ramazzotti.\n\"la voce della vanoni \u00e8 come un profumo. dopo averla ascoltata ci si sente bene. immersi in qualcosa di bello che rimane\". jovanotti.\n\"non c'era differenza tra il suo recitare e il suo cantare, mentre quando la sento cantare, come nella canzone che abbiamo registrato insieme, oltre il suo grande feeling, mantiene intatta la sua qualit\u00e0 d'attrice. per me ornella \u00e8 musica, quando parla, quando canta e anche quando dorme. non so se russa, ma se lo fa, sicuramente 'russa soul'\". lucio dalla.\n\"ornella \u00e8 lo stile\". claudio baglioni.\n\"ho sempre ammirato la vanoni, la sua forza interpretativa, l'eleganza, la sua straordinaria autoralit\u00e0 - intesa come capacit\u00e0 d'essere \"autrice\" - delle sue interpretazioni. ma pi\u00f9 di tutto mi incanta la sobriet\u00e0 con la quale domina il palco attraverso un piccolo gesto della mano, tiene l'attenzione del pubblico con lo sguardo\". carmen consoli.\n \"la tua voce che scalda i cuori non scalda te stessa. \u00e8 vano cercare parole di sole dove c'\u00e8 la caccia al genio. il genio \u00e8 un animale impaurito che scappa di casa in casa rincorso dai cacciatori che odiano la poesia.\" \u00e8 una poesia dedicatale da alda merini.\n\n\n== partecipazioni a manifestazioni canore ==\n\n\n=== festival di sanremo ===\n\n\n==== come interprete ====\nnel 1996 avrebbe dovuto partecipare in gara con il brano bello amore, ma quest'ultimo risultava gi\u00e0 edito, con testo diverso da un'altra artista. ornella vanoni fu sostituita da enrico ruggeri con il brano l'amore \u00e8 un attimo.\n\n\n==== come ospite ====\nfestival di sanremo 2009: ospite nella quarta serata, canta egocentrica (con simona molinari) e una ragione di pi\u00f9;\nfestival di sanremo 2019: ospite nella terza serata, canta la gente e me con virginia raffaele;\nfestival di sanremo 2020: ospite nella terza serata, canta la voce del silenzio con alberto urso;\nfestival di sanremo 2021: ospite della quinta serata, esegue un medley e canta un sorriso dentro al pianto con francesco gabbani;\nfestival di sanremo 2023: ospite della quinta serata.\n\n\n=== festivalbar ===\n1972: il mio mondo d'amore\n1978: gli amori finiti (ospite fuori concorso)\n\n\n=== festival di napoli, la prova del nove, scala reale, partitissima, canzonissima e risatissima ===\n1964 - festival di napoli 1964: tu si 'na cosa grande (vincente)- ammore mio\n1965 - la prova del nove: non dimenticar...(le mie parole), tu s\u00ec na cosa grande\n1966 - scala reale: cercami\n1967 - partitissima: la musica \u00e8 finita - il mio posto qual \u00e8 - tristezza per favore va via - senza di te - un'ora sola ti vorrei - non finir\u00e0\n1968 - canzonissima 1968: un'ora sola ti vorrei - sono triste\n1970 - canzonissima 1970: l'appuntamento - una ragione di pi\u00f9\n1971 - canzonissima 1971: domani \u00e8 un altro giorno - l'appuntamento -  il tempo di impazzire\n1984 - risatissima: ricetta di donna\n\n\n=== mostra internazionale musica leggera di venezia ===\n1966: finalmente libera / io no\n1967: ti saluto ragazzo / il mio posto qual \u00e8\n1968: quando sei triste prendi una tromba e suona\n1969: mi sono innamorata di te\n1970: l'appuntamento\n1971: domani \u00e8 un altro giorno (ritira la gondola d'oro per le vendite di l'appuntamento)\n1972: io,una donna\n1973: sto male / superfluo\n1974: la gente e me / la tana degli artisti\n1977: domani no (con i new trolls)\n\n\n=== power hit estate ===\n2021: toy boy (ospite fuori concorso)\n\n\n== impegno politico ==\nornella vanoni ha pi\u00f9 volte richiamato la propria appartenenza ideale al partito socialista dell'epoca di pietro nenni, negli anni della giovinezza. rimase delusa invece dall'esperienza craxiana, pur conservando un'amicizia personale con bettino craxi fino alla fine. nel 2011, in segno di amicizia per giovanni terzi e in sintonia con il suo programma elettorale, \u00e8 stata candidata per il consiglio comunale di milano nella lista civica \u00abmilano al centro\u00bb, in appoggio al sindaco uscente letizia moratti, senza essere eletta.\n\n\n== premi ==\n1960\n\npremio oscar dei due mondi1962\n\npremio san genesio miglior attrice dell'anno per l'idiota di marcel achard1963\n\npremio san genesio miglior attrice dell'anno per la fidanzata del bersagliere di edoardo anton1964\n\nvincitrice del festival di napoli con tu s\u00ec 'na cosa grande1967\n\nfestival di sanremo lady festival - premio eleganza1970\n\ngondola d'oro alla mostra internazionale di musica leggera con l'appuntamento1975\n\nfestival della rosa d'oro con fatti e fattacci1981\n\npremio tenco come operatore culturale\npremio tenco migliore cantautore con l'album duemilatrecentouno parole1984\n\ntarga tenco migliore interprete con l'album uomini1999\n\nfestival di sanremo premio alla carriera2005\n\nriccio d'argento come miglior concerto teatrale con ti ricordi? no non mi ricordo2006\n\ngran premio internazionale dello spettacolo telegatto di platino2008\n\npremio lunezia pop d'autore con l'album una bellissima ragazza\npremio milano donna - le donne che hanno fatto grande milano\npremio marisa bellisario speciale alla carriera2009\n\nwind music awards con l'album pi\u00f9 di me2010\n\npremio lunezia alla carriera\nwind music awards alla carriera2012\n\npremio faraglioni2015\n\npremio elsa morante alla carriera2018\n\nfestival di sanremo premio miglior interpretazione sergio endrigo con il brano imparare ad amarsi\npremio baglioni d'oro\npremio mediterraneo arte e creativit\u00e02021\n\npremio power hitstory alla carriera\nsoundtrack stars award\n\n\n== onorificenze ==\n\n\n== note ==\n\n\n== bibliografia ==\nantonio sciotti, enciclopedia del festival della canzone napoletana 1952-1981, ed. luca torre, 2011.\naa. vv., dizionario della canzone italiana, a cura di gino castaldo, armando curcio editore, 1990, alla voce \"vanoni ornella\" di enzo giannelli, pp. 1686\u20131689.\nluca cerchiari, mina, una voce universale, mondadori (2020); alla voce vanoni, ornella isbn 978-8804724599.\n\n\n== altri progetti ==\n\n wikiquote contiene citazioni di o su ornella vanoni\n wikimedia commons contiene immagini o altri file su ornella vanoni\n\n\n== collegamenti esterni ==\n\n sito ufficiale, su ornellavanoni.it. \n opere di ornella vanoni, su openmlol, horizons unlimited srl. \n ornella vanoni, su discografia nazionale della canzone italiana, istituto centrale per i beni sonori ed audiovisivi. \n(en) ornella vanoni, su allmusic, all media network. \n(en) ornella vanoni, su discogs, zink media. \n(en) ornella vanoni, su musicbrainz, metabrainz foundation. \n(en) ornella vanoni, su secondhandsongs. \n(en) ornella vanoni, su genius.com. \n registrazioni audiovisive di ornella vanoni, su rai teche, rai. \n ornella vanoni, su mymovies.it, mo-net srl. \n(en) ornella vanoni, su imdb, imdb.com. \n(en) ornella vanoni, su internet broadway database, the broadway league. \n in arte ornella vanoni, raiplay, 1\u00ba dicembre 2019."