"liberalerna (l) \u00e4r ett liberalt politiskt parti i sverige. partiledare \u00e4r sedan april 2022 johan pehrson. sedan valet 2022 \u00e4r liberalerna riksdagens minsta parti med 4,61%.\npartiet bildades 1934 under namnet folkpartiet genom en sammanslagning av riksdagspartierna sveriges liberala parti och frisinnade folkpartiet. partiledaren bertil ohlin f\u00f6respr\u00e5kade p\u00e5 1940-talet id\u00e9n om \"fri ekonomi med socialt ansvar\" och socialliberalism som partiets ideologi. partiet ville bli ett reformv\u00e4nligt alternativ till socialdemokraterna i svensk politik. fr\u00e5n 1940- till 1960-talet var liberalerna under namnet folkpartiet mestadels det st\u00f6rsta partiet i den politiska mitten.\nsedan 1990-talet har partiet intagit en tydlig borgerlig profil f\u00f6r marknadsinslag i ekonomin, avregleringar och privatiseringar. mellan 2004 och 2019 ingick liberalerna tillsammans med moderaterna, kristdemokraterna och centerpartiet i den borgerliga alliansen. i valet 2022 fick partiet 4,6 procent av r\u00f6sterna och sedan oktober 2022 ing\u00e5r liberalerna i regeringen tillsammans med moderaterna och kristdemokraterna.liberalerna beskriver sig som ett liberalt id\u00e9parti med individen i centrum, som genom politik verkar f\u00f6r att m\u00e4nniskans valfrihet och egenmakt \u00f6kar och skapar f\u00f6ruts\u00e4ttningar snarare \u00e4n hinder. liberalerna profilerar sig fr\u00e4mst inom utbildnings-, j\u00e4mst\u00e4lldhets-, integrations- och invandrings- samt europafr\u00e5gor.\nliberalerna har traditionellt sitt starkaste st\u00f6d i storstadsomr\u00e5dena och p\u00e5 h\u00f6gskoleorter. i riksdagsvalet 2022 var partiet starkast i stockholms kommuns valkrets f\u00f6ljt av sk\u00e5ne l\u00e4ns s\u00f6dra valkrets. statsvetare brukar ibland kalla liberalerna f\u00f6r \"partisystemets hallsberg; en v\u00e4ntsal f\u00f6r partibytare\", d\u00e5 partiet har mycket sv\u00e5rt att beh\u00e5lla sina v\u00e4ljare, men samtidigt utg\u00f6r n\u00e4stan var femte v\u00e4ljares andrahandsval.i europaparlamentsvalet 2019 fick de 4,1 procent av v\u00e4ljarnas r\u00f6ster och d\u00e4rmed ett mandat i parlamentet. liberalerna utg\u00f6r d\u00e4r en del av det europeiska partiet alliansen liberaler och demokrater f\u00f6r europa (alde) och ing\u00e5r i parlamentsgruppen med samma namn. partiet har inte l\u00e4ngre n\u00e5gon nomineringsgrupp i svenska kyrkan, utan har ersatts av n\u00e4tverket fria liberaler i svenska kyrkan (fisk) vars nomineringsgrupp har samma namn.\n\n\n== historiska f\u00f6reg\u00e5ngare ==\nliberalerna r\u00e4knar sin historia tillbaka till enskilda f\u00f6reg\u00e5ngare p\u00e5 1700-talet. anders chydenius, f\u00f6rsamlingspr\u00e4st fr\u00e5n \u00f6sterbotten och riksdagsman 1765\u20131766, drev fram ekonomiska avregleringar, bland annat avskaffande av det bottniska handelstv\u00e5nget, och inf\u00f6rande av v\u00e4rldens \u00e4ldsta lag om tryckfrihet. senare slogs han f\u00f6r sociala reformer f\u00f6r de fattiga p\u00e5 landsbygden i sverige och finland.\n\u00e5r 1809 bildades en gruppering i den svenska riksdagen som kallade sig \"det liberala partiet\". det \u00e4r f\u00f6rmodligen den f\u00f6rsta uttalat liberala partigruppen i v\u00e4rlden, men gruppen blev kortlivad. bland de saker som liberalerna vid denna tid genomf\u00f6rde ingick den nya regeringsformen 1809, d\u00e4r bland annat jo-\u00e4mbetet inr\u00e4ttades, och ett \u00e5terst\u00e4llande av tryckfrihetsf\u00f6rordningen efter gustav iii:s censur. en av de ledande svenska liberalerna under 1800-talet var adolf hedin, som blev ledande i det kortlivade nyliberala partiet som verkade i riksdagen 1868\u20131871. ett parti med namnet folkpartiet bildades i andra kammaren 1895. viktiga fr\u00e5gor vid denna tid var frihandel (avskaffande av spannm\u00e5lstullarna) och r\u00f6str\u00e4ttsreformer. tillsammans med tv\u00e5 andra liberala grupper i riksdagen bildade folkpartiet den 16 januari 1900 liberala samlingspartiet, ett riksdagsparti som kom att best\u00e5 till partispr\u00e4ngningen 1923.\n\n\n=== 1902\u20131934 ===\n\u00e5r 1902 bildades frisinnade landsf\u00f6reningen av bland andra sixten von friesen, gustav ros\u00e9n och karl staaff som en liberal riksorganisation \u00e5t liberala samlingspartiet. frisinnade landsf\u00f6reningen hade sina r\u00f6tter i den s\u00e5 kallade r\u00f6str\u00e4ttsr\u00f6relsen, vars symbol var bl\u00e5klinten och som d\u00e4rf\u00f6r sedan ingick i folkpartiets logotyp. \u00e5r 1906 utbr\u00f6t inom verkstadsindustrin en omfattande arbetskonflikt, som i grunden handlade om r\u00e4tten att vara fackligt organiserad, vid mackmyra d\u00e5 arbetsgivaren vr\u00e4kte och sparkade arbetare som var fackligt aktiva. arbetsgivarna var tvungna att sluta med dessa metoder d\u00e5 de inte fick n\u00e5got politiskt st\u00f6d fr\u00e5n liberalerna. liberalen nils ed\u00e9n kallade det \"br\u00e4nsle f\u00f6r klasshat\" och \"\u00e5terfall i barbariskt tyranni\". b\u00e5de socialdemokrater och liberaler ans\u00e5g att f\u00f6reningsr\u00e4tten var en viktig del i en demokrati.\npartiet var med och inf\u00f6rde allm\u00e4n r\u00f6str\u00e4tt tillsammans med socialdemokraterna som man regerade tillsammans med en kort tid. under denna tid var liberalen nils ed\u00e9n (1917\u20131920) statsminister. partiet stred ocks\u00e5 f\u00f6r andra fri- och r\u00e4ttigheter som f\u00f6reningsr\u00e4tten. liberala samlingspartiet delades efter stora interna stridigheter i tv\u00e5 partier 1923. mots\u00e4ttningarna r\u00f6rde i mycket sociala fr\u00e5gor, fr\u00e4mst inst\u00e4llningen till ett f\u00f6rbud mot alkohol. en folkomr\u00f6stning i den fr\u00e5gan hade anordnats 1922, och f\u00f6rbudsanh\u00e4ngarna f\u00f6rlorade med ett par procent. majoriteten i frisinnade landsf\u00f6reningen fortsatte att verka f\u00f6r inf\u00f6rande av ett f\u00f6rbud och motst\u00e5ndarna till ett f\u00f6rbud t\u00e5gade d\u00e4rf\u00f6r bokstavligen talat ut fr\u00e5n partiet efter landsm\u00f6tesbeslutet. i riksdagen bildade de kvarvarande liberalerna i frisinnade landsf\u00f6reningen frisinnade folkpartiet och partisplittrarna bildade sveriges liberala parti, med liberala riksdagspartiet som riksdagsgrupp. medan frisinnade folkpartiet alltj\u00e4mt spelade en betydelsefull roll i riksdag och regering tynade utbrytarpartiet bort till en handfull mandat.\n\n\n== historia ==\n\n\n=== 1934 \u2013 1944 ===\nfrisinnade folkpartiet och sveriges liberala parti \u00e5terf\u00f6renades tillsammans med n\u00e5gra andra mindre partier 1934 i folkpartiet. de stod utanf\u00f6r regeringen under tiden fram till bildandet av samlingsregeringen i december 1939. under andra v\u00e4rldskriget intog folkpartiet en mindre tyskv\u00e4nlig h\u00e5llning \u00e4n regeringen i \u00f6vrigt, och motst\u00e5ndet mot inskr\u00e4nkningarna i de medborgerliga fri- och r\u00e4ttigheterna var starkast i den folkpartistiska riksdagsgruppen.\n\n\n=== 1944\u20131967 ===\n1944 valdes bertil ohlin till ny partiledare. under dennes ledning v\u00e4xte folkpartiet till att bli det st\u00f6rsta oppositionspartiet och i valen 1948, 1952 och 1956 hamnade partiet mellan 23 och 24 procent, dock utan att hamna i regeringsst\u00e4llning. striden kring atp-fr\u00e5gan i slutet av 1950-talet, d\u00e4r folkpartiet f\u00f6respr\u00e5kade tj\u00e4nstepension under frivilliga former, blev en negativ v\u00e4ndpunkt f\u00f6r partiet med minskat st\u00f6d i valmansk\u00e5ren.\n\n\n=== 1967\u20131983 ===\n\u00e5r 1967 valdes sven wed\u00e9n till partiledare. det f\u00f6rv\u00e4ntade maktskiftet 1968 gick om intet (tv\u00e4rtom fick socialdemokraterna egen majoritet i andra kammaren). wed\u00e9n avgick 1969 och eftertr\u00e4ddes av gunnar hel\u00e9n. under 1960-talet och b\u00f6rjan av 1970-talet s\u00f6kte folkpartiet skapa en samarbetskoalition med centerpartiet, f\u00f6r att p\u00e5 s\u00e5 s\u00e4tt skapa ett kraftfullt alternativ till de regerande socialdemokraterna. efter valet 1973 f\u00f6rs\u00f6kte partiet f\u00e5 till st\u00e5nd en partisammanslagning med centerpartiet, vilket dock misslyckades sedan centern sagt nej. samtidigt skedde en markant f\u00f6ryngring av partiets ledande f\u00f6retr\u00e4dare, med bland andra per ahlmark och ola ullsten i spetsen. per ahlmark eftertr\u00e4dde hel\u00e9n som partiledare 1975.\nett f\u00f6rsta steg till sammanslagning med centerpartiet skedde dock 1967 d\u00e5 liberala studief\u00f6rbundet (lis) slogs samman med svenska landsbygdens studief\u00f6rbund (sls), som var knutet till centerpartiet, och bildade nuvarande studief\u00f6rbundet vuxenskolan (sv). tillsammans med lantbrukarnas riksf\u00f6rbund (lrf) utg\u00f6r de b\u00e5da partierna sv:s basorganisationer. namnet studief\u00f6rbundet vuxenskolan valdes d\u00e5 en statlig utredning p\u00e5 1960-talet f\u00f6reslog att den kommunala vuxenutbildningen - det som senare blev komvux - skulle sk\u00f6tas av studief\u00f6rbunden.\nefter valet 1976 medverkade folkpartiet till bildandet av en borgerlig trepartiregering under centerledaren thorbj\u00f6rn f\u00e4lldins ledning. per ahlmark, som var vice statsminister i regeringen, l\u00e4mnade av personliga sk\u00e4l politiken 1978 och eftertr\u00e4ddes av ola ullsten. folkpartiet kom att bli det enda parti som medverkade i samtliga borgerliga regeringar mellan 1976 och 1982, under en period (1978\u20131979) i en folkpartistisk enpartiregering med ola ullsten som statsminister.\n\n\n=== 1983\u20131994 ===\n1983 valdes bengt westerberg till partiledare, sedan ola ullsten avg\u00e5tt i svallv\u00e5gorna efter ett mycket d\u00e5ligt valresultat i 1982 \u00e5rs val. westerbergs f\u00f6rsta riksdagsval som partiledare 1985, innebar en m\u00e4rkv\u00e4rd uppg\u00e5ng f\u00f6r partiet och uttrycket \"westerbergeffekten\" myntades. det var dock det enda riksdagsval under westerbergs ledning d\u00e4r folkpartiet gick fram.\nunder slutet av 1980-talet bildade partiet ocks\u00e5 en liberal bist\u00e5ndsstiftelse, swedish international liberal centre (silc), som fr\u00e4mjar demokrati och m\u00e4nskliga r\u00e4ttigheter. denna stiftelse driver bland annat silc f\u00f6rlag.\n\n\n=== folkpartiet liberalerna ===\n1990 lades ordet \"liberalerna\" till partinamnet. 1991\u20131994 ingick folkpartiet i den borgerliga fyrpartiregeringen under ledning av carl bildt. regeringen bildt saknade majoritet i riksdagen och beh\u00f6vde st\u00f6d av ny demokrati, ett parti som westerberg gick till h\u00e5rt angrepp mot.\n\n\n=== 1994\u20132006 ===\ni valr\u00f6relsen 1994 h\u00f6ll bengt westerberg m\u00f6jligheten \u00f6ppen f\u00f6r en koalitionsregering mellan folkpartiet och socialdemokraterna, och efter den borgerliga valf\u00f6rlusten gjorde partiet ocks\u00e5 ett s\u00e5dant f\u00f6rs\u00f6k. n\u00e4r detta avvisades av socialdemokraterna valde bengt westerberg att avg\u00e5. \u00e5r 1995 valdes maria leissner till partiledare efter en partiledarstrid mot valberedningens kandidat bo k\u00f6nberg och den andra utmanaren anne wibble. leissner avgick dock redan efter tv\u00e5 \u00e5r och ersattes 1997 av lars leijonborg. leijonborg hade till en b\u00f6rjan sv\u00e5rt att v\u00e4nda opinionen och i valet 1998 n\u00e5dde partiet sin dittills s\u00e4msta notering n\u00e5gonsin med endast 4,7 procent av r\u00f6sterna.\nvalet 2002 blev en stor framg\u00e5ng f\u00f6r folkpartiet, d\u00e5 man med 13,3 procent av r\u00f6sterna n\u00e5dde sin b\u00e4sta notering sedan riksdagsvalet 1985, och d\u00e4rmed blev tredje st\u00f6rsta parti i riksdagen. folkpartiets riksdagsgrupp \u00f6kade fr\u00e5n 17 till 48 mandat. opinionsunders\u00f6kning m\u00e4tte till 16 procent f\u00f6r fp den 26 september 2002. folkpartiet var st\u00f6rre \u00e4n moderaterna i flera opinionsunders\u00f6kningar under slutet av 2002.valframg\u00e5ngen kopplas ofta samman med det under valr\u00f6relsen presenterade f\u00f6rslaget om krav p\u00e5 s\u00e5 kallat \"spr\u00e5kkrav\" f\u00f6r beviljande av medborgarskap, som skapade stor uppm\u00e4rksamhet kring partiet. mer signifikant var moderaternas tillbakag\u00e5ng, orsakat av bland annat uppdrag gransknings valstugereportage, som bidrog till en femprocentig tillstr\u00f6mning av moderata v\u00e4ljare till folkpartiet.\n\n\n=== 2006\u20132010 ===\ninf\u00f6r valet 2006 ingick folkpartiet i den borgerliga samarbetskonstellationen allians f\u00f6r sverige, d\u00e4r syftet var att n\u00e5 ett maktskifte, vilket de ocks\u00e5 lyckades med. folkpartiet gick dock ned, vilket f\u00f6rmodligen delvis berodde p\u00e5 en dataintr\u00e5ngsskandal som uppdagades endast n\u00e5gra veckor innan valet. folkpartiet fick 7,5 procent (en tillbakag\u00e5ng med 5,9 procentenheter). alliansen erh\u00f6ll tillsammans 48,1 procent av r\u00f6sterna och en riksdagsmajoritet. moderaterna \u00f6kade kraftigt och anses ha tagit tillbaka m\u00e5nga av de v\u00e4ljare de f\u00f6rlorade till folkpartiet i valet 2002. av de 349 mandat som finns i riksdagen fick alliansen 178, varav folkpartiet fick 28. den 23 april 2007 meddelade lars leijonborg att han inte st\u00e4llde upp f\u00f6r omval som partiledare, ett besked som f\u00f6ranleddes av att m\u00e5nga l\u00e4nsf\u00f6rbund inte l\u00e4ngre f\u00f6rordade honom som partiledare. till ny partiledare valdes jan bj\u00f6rklund p\u00e5 h\u00f6sten samma \u00e5r.\n\n\n=== 2010 och fram\u00e5t ===\nriksdagsvalet 2010 h\u00f6lls den 19 september och resulterade i en liten tillbakag\u00e5ng f\u00f6r folkpartiet fr\u00e5n 7,5 procent till 7,1 procent varvid partiet f\u00f6rlorade fyra platser i riksdagen och gick fr\u00e5n 28 till 24 mandat. vid rekryteringen av ministrar fick folkpartiet beh\u00e5lla samma antal ministrar, och jan bj\u00f6rklund \u00f6vertog \u00e4ven posten som vice statsminister i egenskap av partiledare f\u00f6r alliansens n\u00e4st st\u00f6rsta parti. partiledaren \u00f6kade kraftigt sitt inflytande \u00f6ver regeringen dels p\u00e5 grund av vice statsministerposten men \u00e4ven d\u00e5 han tilldelades posten h\u00f6gskoleminister vilket gjorde att den f\u00f6rre h\u00f6gskoleministern, folkpartisten tobias krantz, fick l\u00e4mna regeringen.\ndet skedde \u00e4ven omf\u00f6rdelningar p\u00e5 andra folkpartistiska ministerstolar. nyamko sabuni fick dela sin post som j\u00e4mst\u00e4lldhets- och integrationsminister med f\u00f6rre partisekreteraren erik ullenhag som efter regeringsbildningen \u00f6vertog rollen som integrationsminister. sabuni kvarstod som j\u00e4mst\u00e4lldhetsminister och \u00f6vertog \u00e4ven ansvaret f\u00f6r bland annat f\u00f6rskolefr\u00e5gor. det departement d\u00e4r sabuni tidigare var ensam minister, integrations- och j\u00e4mst\u00e4lldhetsdepartementet, lades ned och posterna f\u00f6rflyttades till arbetsmarknads- respektive utbildningsdepartementet. eu-minister birgitta ohlsson beh\u00f6ll sin statsr\u00e5dspost i statsr\u00e5dsberedningen och fick \u00e4ven sin portf\u00f6lj ut\u00f6kad med demokrati- och konsumentfr\u00e5gor.\n\n\n=== liberalerna ===\ninom folkpartiet hade det flera g\u00e5nger motionerats om namnbyte p\u00e5 deras landsm\u00f6ten och h\u00f6sten 2015 verkade \u00e4ven partiledningen mer \u00f6ppen f\u00f6r ett nytt namn. p\u00e5 landsm\u00f6tet 25 november 2015 beslutades ett namnbyte till liberalerna i en \u00f6nskan att framh\u00e4va partiets r\u00f6tter i upplysningstiden och tydligg\u00f6ra partiets aktuella v\u00e4rderingsgrund. svenska sm\u00e5partiet liberala partiet protesterade mot namnbytet.\n\n\n== ideologi och id\u00e9utveckling ==\nliberalerna definierar sig som ett liberalt parti. liberalismen h\u00e4vdar individens frihet och marknadens suver\u00e4nitet och varnar f\u00f6r f\u00f6ljderna av omfattande samh\u00e4llsingripanden och ett h\u00f6gt s\u00e5 kallat skattetryck. tidigare partiledaren bertil ohlin ans\u00e5g dock att staten i en fri ekonomi har ansvar f\u00f6r de svagaste och s\u00e4mst st\u00e4llda och att vissa begr\u00e4nsningar i den fria marknaden d\u00e4rf\u00f6r m\u00e5ste accepteras. ohlin myntade termen \"socialliberalism\" (j\u00e4mf\u00f6r john rawls politiska teorier) som beteckning f\u00f6r denna politiska linje. sp\u00e4nningar har funnits inom partiet mellan ny- och konservativa liberaler p\u00e5 ena sidan och socialliberaler och frisinnade p\u00e5 den andra.\nliberalernas liberalism har k\u00e4nnetecknats av ett starkt betonande av fri- och r\u00e4ttigheter. detta tog sig l\u00e4nge i uttryck i den folkliga och socialt engagerade frisinnet med stark f\u00f6rankring i frikyrka och nykterhetsr\u00f6relse och i en socialliberalism d\u00e4r \u00e4ven personer med kulturradikala drag fanns representerade. den tidigare starka frisinnade falangen i partiet har sedan 1970-talet f\u00f6rlorat i inflytande, medan partiet in p\u00e5 1990-talet hade socialpolitiska fr\u00e5gor som sjukv\u00e5rd och funktionsneds\u00e4ttningsfr\u00e5gor som huvud\u00e4mnen. p\u00e5 2000-talet har partiet blivit mer h\u00f6gerliberalt och kraftigt betonat fr\u00e5gor som skola och utbildning, eu och integration. fr\u00e5gor som ofta orsakar livlig intern diskussion \u00e4r de s\u00e5 kallade pappam\u00e5naderna i f\u00f6r\u00e4ldraf\u00f6rs\u00e4kringen samt integritet och brottsbek\u00e4mpning, i b\u00e5da fallen p\u00e5 grund av m\u00e5lkonflikten mellan individens frihet och andra samh\u00e4llsm\u00e5l.\nlars leijonborg p\u00e5b\u00f6rjade f\u00f6r\u00e4ndringen av partiet \u00e5t h\u00f6ger p\u00e5 samma s\u00e4tt som han \u00e4ven gjorde med ungdomsf\u00f6rbundet n\u00e4r han p\u00e5 1970-talet valdes till dess ledare. denna h\u00f6gerorientering visade sig vinnande i 2002 \u00e5rs riksdagsval, d\u00e5 liberalerna lyckades vinna m\u00e5nga moderata r\u00f6ster och v\u00e4ckte liv i striden om vilket borgerligt parti som skulle vara det stora och tongivande partiet. v\u00e4ndningen mot en mer renodlat liberal linje fortsatte under leijonborgs styre och s\u00e5 \u00e4ven n\u00e4r jan bj\u00f6rklund tog \u00f6ver partiledarposten. skolpolitikens st\u00e4llning f\u00f6rst\u00e4rktes ytterligare av bj\u00f6rklund d\u00e4r f\u00f6rslag mot den s\u00e5 kallade \"flumskolan\" blev tongivande, och en \u00e5terg\u00e5ng till den skola som fanns innan de stora l\u00e4roplansreformerna p\u00e5 1970 och 1990-talet med ett \u00e5terf\u00f6rstatligande av skolan som l\u00e5ngsiktigt m\u00e5l. \u00e4ven om sociala reformer s\u00e5som allm\u00e4n a-kassa, h\u00f6gre ers\u00e4ttningsniv\u00e5er i socialf\u00f6rs\u00e4kringen och humanare flyktingpolitik f\u00f6reslagits under senare \u00e5r lagts fram f\u00f6r att blidka den fortfarande starka socialliberala falangen, \u00e4r h\u00f6gersv\u00e4ngen tydlig. \nefter januariavtalet 2019, d\u00e5 liberalerna medverkade till att sl\u00e4ppa igenom en socialdemokratisk regering, beslutades att partiet d\u00e4refter ist\u00e4llet skulle verka f\u00f6r en ny borgerlig regering. detta innebar ocks\u00e5 en kurs\u00e4ndring i f\u00f6rh\u00e5llandet till sverigedemokraterna, som partiet tidigare tagit avst\u00e5nd fr\u00e5n. i november 2021 meddelande sabuni att liberalerna kan samarbeta med sverigedemokraterna.\n\n\n== valresultat ==\n\n\n=== resultat i riksdagsval per kommun ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== lista \u00f6ver partif\u00f6retr\u00e4dare ==\nf\u00f6r en lista \u00f6ver liberalernas nuvarande riksdagsledam\u00f6ter, se lista \u00f6ver ledam\u00f6ter av sveriges riksdag 2018\u20132022.\nf\u00f6r en lista \u00f6ver liberala eller folkpartistiska statsministrar genom tiderna, se sveriges statsminister.\nf\u00f6r \u00f6vriga personer, se kategori:personer i liberalerna och folkpartiet.\n\n\n=== grafisk tidsaxel \u00f6ver partiordf\u00f6rande och partisekreterare ===\n\n\n=== partiordf\u00f6rande ===\nse liberala samlingspartiet, frisinnade landsf\u00f6reningen och sveriges liberala parti f\u00f6r partiordf\u00f6rande i liberalernas historiska f\u00f6reg\u00e5ngare.\n\n\n=== partisekreterare ===\nnot: mellan 1934 och 1953 var titeln ombudsman f\u00f6r den person som ansvarade f\u00f6r samma arbetsuppgifter som partisekreteraren ansvarar f\u00f6r idag. den f\u00f6rste att tituleras partisekreterare var birger lundstr\u00f6m.\n\n\n=== gruppledare i riksdagen ===\nden h\u00e4r listan \u00e4r ofullst\u00e4ndig, du kan hj\u00e4lpa till genom att ut\u00f6ka den.\n\n\n=== europaparlamentariker genom tiderna ===\nhadar cars, 1995\u20131999\nmarit paulsen, 1999\u20132004, 2009\u20132015\ncecilia malmstr\u00f6m, 1999\u20132006\nolle schmidt, 1999\u20132004, 2006\u20132014\nmaria carlshamre, 2004\u20132006\ncecilia wikstr\u00f6m, 2009\u20132019\njasenko selimovi\u0107, 2015\u20132019\nkarin karlsbro, 2019\u2013\n\n\n=== partistyrelseledam\u00f6ter (nuvarande) ===\nnyamko sabuni, partiledare 2019\u20132022\njohan pehrson, partiledare sedan 8 april 2022\nfredrik malm, 2:e vice partiledare sedan 2021\njuno blom, partisekreterare 2019\u20132022\ngulan avci\nhans backman\naxel darvik\nlouise eklund\njoar forssell\nhelena gellerman\nnicke grahn\nanna-lena johansson\neva julin dombrowe\njan j\u00f6nsson\nanne kotavuopio jatko\nanna lundberg\np\u00e4r lundqvist\np\u00e4r l\u00f6fstrand\nmaria mattsson m\u00e4hl\nsimona mohamsson\nlina nordquist\nmats persson\nolle schmidt\nlars tysklind\njohanna wyckman\ncecilia elving, ordf\u00f6rande liberala kvinnor (adjungerad)\nchristoffer heimbrand, ordf\u00f6rande liberala studenter (adjungerad)\nkarin karlsbro, eu-parlamentariker (adjungerad)\nromina pourmokhtari, ordf\u00f6rande liberala ungdomsf\u00f6rbundet (adjungerad)\n\n\n== samverkande organisationer ==\nliberalerna har tv\u00e5 samverkande organisationer: liberala ungdomsf\u00f6rbundet (luf) och liberala kvinnor (lk). dessa b\u00e5da organisationer \u00e4r frist\u00e5ende fr\u00e5n partiet, och agerar utifr\u00e5n egna stadgar och riktlinjer. partiet har dock gett dem en s\u00e4rst\u00e4llning, genom att i sina stadgar ange att de f\u00e5r s\u00e4nda ombud till partiets landsm\u00f6te och ha adjungerade representanter i partistyrelsen. f\u00f6r liberala ungdomsf\u00f6rbundet g\u00e4ller att ett av ombuden och en av representanterna ska utses av ungdomsf\u00f6rbundets n\u00e4tverk f\u00f6r h\u00f6gskolestuderande, liberala studenter (ls).\n\n\n== andra organisationer som \u00e4r n\u00e4rst\u00e5ende liberalerna ==\nut\u00f6ver de samverkande organisationerna finns ett flertal f\u00f6reningar, n\u00e4tverk och f\u00f6rbund som \u00e4r knutna till, har sin bakgrund inom eller har till syfte att st\u00f6tta och p\u00e5verka partiet.\n\nfria liberaler i svenska kyrkan (fisk) \u00e4r en liberal nomineringsgrupp inom svenska kyrkan.\nfrisinnad tidskrift \u00e4r en socialliberal tidskrift, som ges ut av oberoende f\u00f6rening med samma namn frisinnad tidskrift.\nfunktionella liberaler \u00e4r ett rikst\u00e4ckande n\u00e4tverk f\u00f6r funktionshinderspolitik.\ngr\u00f6na liberaler \u00e4r ett rikst\u00e4ckande n\u00e4tverk f\u00f6r milj\u00f6- och klimatfr\u00e5gor.\nhomo-, bi- och transliberaler (hbt-liberaler) \u00e4r ett frist\u00e5ende f\u00f6rbund med fokus p\u00e5 homo-, bisexuellas och transpersoners villkor.\nkristna liberaler \u00e4r ett n\u00e4tverk f\u00f6r kristna och frisinnade liberaler.\nliberal debatt \u00e4r en partipolitiskt obunden id\u00e9tidskrift, som ges ut av en oberoende stiftelse med samma namn.\nliberala f\u00f6retagare \u00e4r ett rikst\u00e4ckande n\u00e4tverk f\u00f6r n\u00e4ringspolitiska fr\u00e5gor.\nliberala seniorer \u00e4r ett rikst\u00e4ckande n\u00e4tverk f\u00f6r \u00e4ldrepolitiska fr\u00e5gor.\nliberala studenter \u00e4r ett n\u00e4tverk av h\u00f6gskolestuderande inom liberala ungdomsf\u00f6rbundet.\nohlininstitutet \u00e4r en partipolitiskt obunden stiftelse f\u00f6r vetenskaplig forskning om liberala id\u00e9er. stiftelsen ordnar bland annat debatter, seminarier och utgivning av b\u00f6cker och vetenskapliga rapporter.\nkarl staaffs fond f\u00f6r frisinnade \u00e4ndam\u00e5l ger bidrag till frisinnad press och frisinnade politikers studier.\nstudief\u00f6rbundet vuxenskolan (sv) \u00e4r partiets studief\u00f6rbund; liberalerna var en av tre grundarorganisationer och har tillsammans med centerpartiet och lantbrukarnas riksf\u00f6rbund fortsatt en s\u00e4rst\u00e4llning inom studief\u00f6rbundet.\nswedish international liberal centre (silc) \u00e4r partiets bist\u00e5ndsorganisation.\ntidningen nu \u00e4r en liberal nyhetstidning med veckovis utgivning. tidningen \u00e4gs till st\u00f6rsta del av partiet, via liberal information ab.\n\n\n== liberala f\u00f6retagare ==\nliberala f\u00f6retagare \u00e4r en f\u00f6rening inom liberalerna syftar till att samla liberaler med intresse f\u00f6r f\u00f6retagarpolitik. f\u00f6reningen startade under v\u00e5ren 2009 och har verksamhet i flera lokalavdelningar. f\u00f6rbundsordf\u00f6rande \u00e4r (2011) gunilla gustafsson.\n\n\n== liberala ledarsidor ==\nliberalerna \u00e4r, via bolaget liberal information ab, del\u00e4gare i tidningen nu. ut\u00f6ver tidningen nu finns det ett mycket stort antal tidningar som inte \u00e4gs av partiet men betecknar sig som liberala, frisinnade liberala eller oberoende liberala.\n\n\n== fotnoter ==\n\n\n== referenser ==\n\n\n== vidare l\u00e4sning ==\njohnson, anders (2014). alla tiders stockholmsliberaler : fr\u00e5n adolf hedin till lotta edholm. stockholm: folkpartiets stockholmsf\u00f6rening. isbn 978-91-637-5402-9 \nnilsson, torbj\u00f6rn (2010). \u201dupp och ner i opinionen\u201d. popul\u00e4r historia (nr. 5):  sid. 38\u201341. issn 1102-0822. \n\n\n== externa l\u00e4nkar ==\n\nofficiell webbplats\nliberalernas partiprogram\nofficiell webbplats f\u00f6r hbt-liberaler"