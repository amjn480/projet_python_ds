"zeus (in greco antico: \u03b6\u03b5\u03cd\u03c2?, ze\u00fas afi: [zdeu\u032fs]) nella religione greca \u00e8 il re degli d\u00e8i olimpi, dio del cielo e governatore dei fenomeni meteorologici, in particolare del tuono. i suoi simboli sono la folgore, il toro, l'aquila, la quercia e l'olivo.\nfiglio del titano crono e di rea, \u00e8 il pi\u00f9 giovane dei suoi fratelli e sorelle: estia, demetra, era, ade e poseidone. nel mito \u00e8 sposato con era (protettrice del matrimonio e dei figli), anche se nel santuario dell'oracolo di dodona come sua consorte si venerava dione (viene raccontato nell'iliade che zeus sia il padre di afrodite, avuta con dione).\nil frutto dei suoi numerosi convegni amorosi furono i suoi molti celeberrimi figli, tra i quali apollo e artemide, hermes, persefone, atena, dioniso, perseo, eracle, elena, minosse e le muse. secondo la tradizione da era, la moglie legittima, ebbe ares, ebe, efesto, ilizia ed eris. tali rapporti amorosi venivano consumati da zeus anche sotto forma di animali (cigno, toro, ecc.), dato che tra i suoi enormi poteri egli aveva anche quello di tramutarsi in qualsiasi cosa volesse.\nla figura equivalente a zeus nella mitologia romana era giove, mentre in quella etrusca era il dio tinia.\n\n\n== etimologia ed elementi del culto ==\nzeus, in passato anche italianizzato in zeo, \u00e8 l'evoluzione di di\u032f\u0113us, il dio del cielo diurno della religione protoindoeuropea chiamato anche dyeus ph2t\u0113r (padre cielo). il nome del dio deriva dalla radice diovis (la di in greco) che significa luce, per questo zeus \u00e8 il dio della luce. il dio era conosciuto con questo nome anche in sanscrito (dyaus ove dyaus pita), in lingua messapica (zis) e in latino (jupiter, da iuppiter, che deriva dal vocativo indoeuropeo *dyeu-ph2t\u0113r) lingue che elaborano la radice *dyeu- (\"splendere\" e nelle sue forme derivate \"cielo, paradiso, dio\"), nonch\u00e9 nella mitologia germanica e norrena (*t\u012bwaz, in alto tedesco antico ziu, in norreno t\u00fdr) unito con il latino deus, d\u012bvus e dis (una variazione di d\u012bves) che proviene dal simile sostantivo *deiwos.\nsi pensa che il radicale di grado zero di *di\u032f\u0113us e l'epiteto \"padre\" siano contenuti nel albanese zot, che \u00e8 considerato derivato dal proto-albanese *d\u017aie\u0305u \u030a a(t)t-, un antico composto per \"padre celeste\", in lingua protoindoeuropea *dyew- (\"cielo, cielo luminoso\") + *\u00e1tta (\"padre\"), quindi un affine nella religione protoindoeuropea con *dy\u1e17us ph\u2082t\u1e17r e con i suoi discendenti: illirico dei-p\u00e1trous, sanscrito \u0926\u094d\u092f\u094c\u0937\u094d\u092a\u093f\u0924\u0943 (dy\u00e1u\u1e63 pit\u1e5b\u0301), proto-italico *djous pat\u0113r (da cui latino iuppiter), greco antico \u03b6\u03b5\u1fe6 \u03c0\u03ac\u03c4\u03b5\u03c1 (ze\u00fb p\u00e1ter).\nalcuni linguisti hanno anche proposto l'etimologia proto-albanese *dzw\u00e2pt *w(i)t\u0161-pati-, \"padrone di casa\"; infine dal protoindoeuropeo *wi\u1e31-potis, \"capo del clan\").per i greci e i romani il dio del cielo era anche il pi\u00f9 grande degli dei, mentre nelle culture nordiche questo ruolo era attribuito a odino: di conseguenza questi popoli non identificavano, per il suo attributo primario di dio del tuono, zeus/giove n\u00e9 con odino n\u00e9 con tyr, quanto piuttosto con thor (\u00fe\u00f3rr). zeus \u00e8 l'unica divinit\u00e0 dell'olimpo il cui nome abbia un'origine indoeuropea cos\u00ec evidente.in aggiunta a questa origine indoeuropea, lo zeus dell'epoca classica prendeva alcuni aspetti iconografici dalle culture del vicino oriente, come lo scettro. gli artisti greci immaginavano zeus soprattutto in due particolari posizioni: in piedi, mentre con il braccio destro alzato segue ad ampie falcate una folgore che ha appena scagliato, oppure seduto sul suo trono.\n\n\n=== il ruolo di zeus nella mitologia classica greca ===\nzeus era il pi\u00f9 importante degli d\u00e8i e comandava su tutto l'antico pantheon olimpico greco. fu padre di molti eroi ed eroine e la sua figura \u00e8 presente nella maggior parte delle leggende che li riguardano. sebbene lo zeus \"radunatore di nuvole\" dei poemi omerici fosse un dio del cielo e del tuono al pari delle equivalenti divinit\u00e0 orientali, rappresentava anche il massimo riferimento culturale del popolo greco: sotto certi aspetti egli era l'espressione pi\u00f9 autentica della religiosit\u00e0 greca e incarnava l'archetipo del divino proprio di quella cultura.\n\n\n=== gli epiteti di zeus ===\n\ngli epiteti o i titoli attribuiti a zeus enfatizzano i vari campi nei quali esercita la sua autorit\u00e0. i pi\u00f9 comuni sono:\n\nzeus aitna\u00eeos \u2013 zeus etneo, relativo al monte-vulcano etna, come l'olimpo, sacro a zeus.\nzeus ap\u00f3muios \u2013 zeus scaccia-mosche, a cui, secondo pausania, si facevano sacrifici per allontanare le mosche; comparato in dictionary of deities and demons in the bible alle teorie di friedrich w. a. baethgen e karl arvid t\u00e5ngberg sul nome ba' al zebub (l'epiteto \u00e0p\u00f3muios secondo il dictionnaire \u00e9tymologique de la langue grecque, di pierre chantraine, \u00e8 attribuito anche a eracle).\nzeus nemeos \u2013 zeus nemeo, relativo a nemea, citt\u00e0 dell'argolide, dove si disputavano i giochi panellenici, dedicati a zeus, che svolgevano a cadenza biennale.\nzeus olympios \u2013 zeus olimpio, relativo al dominio di zeus sia sugli altri d\u00e8i, sia sui giochi panellenici che si tenevano a olimpia.\nzeus oratrios \u2013 dio del fulmine, il fuoco celeste, epiteto cretese della divinit\u00e0.\nzeus panhellenios \u2013 zeus di tutti i greci al quale era dedicato il famoso tempio di eaco sull'isola di egina.\nzeus xenios \u2013 zeus degli stranieri in quanto era il protettore degli ospiti e dell'accoglienza, sempre pronto a impedire che fosse fatto qualcosa di male ai forestieri.\nzeus horkios, il dio che si occupava della veridicit\u00e0 dei giuramenti: i bugiardi che venivano scoperti dovevano dedicare una statuetta votiva a zeus, spesso al santuario di olimpia.\nzeus agoraios, poich\u00e9 vigilava sugli affari che si svolgevano nell'agor\u00e0 e puniva i commercianti disonesti.\nzeus meilichios \u2013 facile da invocare: zeus aveva assunto su di s\u00e9 il culto dell'antico daimon meilichio che in precedenza gli ateniesi erano adusi propiziarsi.\nzeus cronide \u2013 figlio di crono: patronimico di zeus. bench\u00e9 crono (il tempo) avesse avuto altri figli, il cronide per antonomasia \u00e8 zeus.\nzeus egioco \u2013 zeus possessore dell'egida, lo scudo ricoperto con la pelle della capra amaltea che secondo il mito aveva nutrito con il suo latte zeus da bambino.\nzeus soter \u2013 zeus il salvatore, protettore, in quanto protettore e salvatore di tutta l'umanit\u00e0.\nzeus erceo \u2013 zeus protettore della casa.oltre alle forme presentate poco sopra, esistevano nel mondo greco anche epiteti tipicamente locali. ne \u00e8 un esempio l'epiteto zeus abretano, utilizzato nella regione della misia e derivato dal nome della provincia abretana. inoltre esistevano anche alcuni culti locali dedicati a zeus che mantenevano un loro proprio e singolare modo di concepire e adorare il re degli d\u00e8i. seguono alcuni esempi.\n\n\n==== zeus a creta ====\na creta zeus era adorato in alcune grotte che si trovano nei pressi di cnosso, ida e paleocastro. le leggende di minosse ed epimenide suggeriscono che queste grotte anticamente fossero usate da re e sacerdoti come luogo per fare divinazioni. la suggestiva ambientazione delle leggi di platone, che si svolge lungo la strada che conduce i pellegrini verso uno di questi siti, sottolinea la conoscenza del filosofo dell'antica cultura cretese. nelle rappresentazioni artistiche tipiche dell'isola zeus compare, invece che come un uomo adulto, con l'aspetto di un giovane dai lunghi capelli e gli inni a lui dedicati cantano del ho megas kouros, ovvero \"il grande giovane\". insieme ai cureti, un gruppo di danzatori armati dediti a rituali estatici, sovrintendeva al duro addestramento atletico e militare, nonch\u00e9 ai segreti riti iniziatici, previsti dalla paideia cretese.\n\n\n==== in esopo ====\ncreta \u00e8 menzionata riguardo a zeus anche nei racconti di esopo: nella favola dell'asino, zeus esaudisce la preghiera di un asino, assegnandogli un fabbricante di vasi di creta al posto dell'ortolano, che grava l'animale di pesi ancora maggiori. il fabbricante viene infine sostituito con un conciatore di cuoio, che oltre a negare il perdono all'asino, lo priver\u00e0 della vita. \nsecondo un'altra favola, zeus plasm\u00f2 l'uomo e la donna e poi ordin\u00f2 ad hermes di portarli sulla terra e insegnare loro come procurarsi il cibo scavando, pur contro il volere di questa, che pun\u00ec la loro ingiuria con pianti e dolore. sia gli dei che gli uomini vennero puniti per avere mosso contro il volere di una divinit\u00e0, gea, madre dei titani e dei giganti che nel secondo racconto rivela al messaggero di zeus una volont\u00e0 espressamente discorde.\n\n\n==== zeus lykaios in arcadia ====\nl'epiteto lykaios \u00e8 morfologicamente connesso alla parola lyke (luminosit\u00e0), ma a prima vista si pu\u00f2 facilmente associare anche a lykos (lupo). quest'ambiguit\u00e0 semantica si riflette sul singolare culto di zeus lykaios, celebrato nelle zone boscose e pi\u00f9 remote dell'arcadia, nel quale il dio assume caratteristiche sia di divinit\u00e0 lucente sia lupina. il primo aspetto si evidenzia nel fatto che \u00e8 il signore del monte licaone (la montagna splendente), che \u00e8 la cima pi\u00f9 alta dell'arcadia e sulla quale, secondo una leggenda, si trova un recinto sacro sul quale non si sono mai posate ombre. il secondo invece si rif\u00e0 al mito di licaone (l'uomo lupo), il re dell'arcadia i cui leggendari antichi atti di cannibalismo venivano ricordati per mezzo di bizzarri riti. secondo platone una setta si sarebbe riunita sul monte ogni otto anni per celebrare sacrifici in onore di zeus lykaios durante i quali si mescolava un singolo pezzo di interiora umane a interiora animali e poi si distribuiva il tutto ai presenti: chi avesse mangiato il pezzo di carne umana si sarebbe trasformato in un lupo e avrebbe potuto recuperare la propria forma umana solo se non ne avesse pi\u00f9 mangiata fino alla conclusione del successivo ciclo di otto anni.\n\n\n==== zeus etneo in sicilia ====\nil culto di zeus aitn\u00e0ios (etneo) \u00e8 riportato nelle odi di pindaro ed \u00e8 attestato dalla produzione numismatica locale. il tempio del dio era ubicato nella citt\u00e0 di \u00e1itna (etna), fondata da gerone i di siracusa. alcuni scoli di pindaro riportano che gerone i don\u00f2 al tempio una statua di zeus, che potrebbe essere quella rappresentata nel tetradramma di aitna.\n\n\n==== lo zeus del sottosuolo ====\nsebbene l'etimologia del nome indichi che zeus originariamente era un dio del cielo, in diverse citt\u00e0 greche si adorava una versione locale di zeus che viveva nel mondo sotterraneo. gli ateniesi e i sicelioti (greci di sicilia) veneravano zeus meilichios (dolce o mellifluo), mentre in altre citt\u00e0 vigeva il culto di zeus chthonios (della terra), katachthonios (del sottosuolo) e plousios (portatore di ricchezza). queste divinit\u00e0 nelle forme d'arte potevano essere visuale parimenti rappresentate sia come uomo sia come serpente. in loro onore si sacrificavano animali di colore nero che venivano affogati dentro a pozzi, come si faceva per divinit\u00e0 ctonie come persefone e demetra o sulla tomba degli eroi. gli d\u00e8i olimpi, invece, ricevevano in olocausto animali di colore bianco che venivano uccisi sopra ad altari.\nin alcuni casi gli abitanti di queste citt\u00e0 non sapevano con certezza se il daimon in onore del quale effettuavano i sacrifici fosse un eroe oppure lo zeus del sottosuolo. cos\u00ec il santuario di lebadea in beozia potrebbe essere stato dedicato sia all'eroe trofonio sia a zeus trephonius (colui che nutre), a seconda che si scelga di dare retta a pausania oppure a strabone. l'eroe anfiarao era venerato come zeus amphiaraus a oropo, nei pressi di tebe, e pure a sparta c'era un santuario di zeus agamennone.\n\n\n=== gli oracoli di zeus ===\nanche se la maggior parte degli oracoli erano generalmente dedicati ad apollo, a eroi oppure a dee come temi, esistevano anche alcuni oracoli dedicati a zeus.\n\n\n==== l'oracolo di dodona ====\nil culto di zeus a dodona nell'epiro, localit\u00e0 per la quale vi sono prove dello svolgersi di attivit\u00e0 cerimoniali a partire dal ii millennio a.c., era bosco di querce sacre, memore del culto alla titana rea, madre di zeus. all'epoca in cui fu composta l'odissea (circa il 750 a.c.) l'attivit\u00e0 divinatoria era condotta da sacerdoti scalzi chiamati selloi, che si stendevano a terra e osservavano lo stormire delle foglie e dei rami dell'albero. all'epoca in cui erodoto scrisse a sua volta di dodona i sacerdoti erano stati sostituiti da sacerdotesse chiamate peleiadi (colombe). l'oracolo di dodona \u00e8 considerato da erodoto il pi\u00f9 antico della grecia, precedente anche al tempo in cui i pelasgi avessero dato un nome agli dei.\n\n\n==== l'oracolo di siwa ====\nl'oracolo di amon nell'oasi di siwa che si trovava nel lato occidentale del deserto egiziano non era situato entro i confini del mondo greco prima dell'epoca di alessandro magno, ma fin dall'et\u00e0 arcaica aveva esercitato una forte influenza sulla cultura greca: erodoto nella sua descrizione della guerra greco-persiana dice che zeus amon fu consultato varie volte. zeus amon era tenuto in particolare considerazione a sparta, dove fin dall'epoca della guerra del peloponneso esisteva un tempio in suo onore.quando alessandro magno si avventur\u00f2 nel deserto per consultare l'oracolo di siwa, scopr\u00ec l'esistenza di una sibilla libica.\n\n\n==== altri oracoli di zeus ====\nsi dice che entrambi gli oracoli figli di zeus trofonio e anfiarao dessero responsi di tipo oracolare nei santuari a loro dedicati.\n\n\n=== zeus e le divinit\u00e0 straniere ===\nzeus era l'equivalente del dio della mitologia romana giove e nell'immaginario sincretico classico era associato con varie altre divinit\u00e0, come l'egizio amon, e l'etrusco tinia. insieme con dioniso aveva assorbito su di s\u00e9 il ruolo del principale dio frigio sabazios dando vita alla divinit\u00e0 conosciuta nel sincretismo dell'antica roma come sabazio.\n\n\n== zeus nella mitologia ==\n\n\n=== la nascita di zeus ===\nil titano crono ebbe molti figli dalla sorella e moglie rea: estia, demetra, era, ade e poseidone, ma li divor\u00f2 tutti appena nati, dal momento che aveva saputo da gea e urano che il suo destino era di essere spodestato da uno dei suoi figli cos\u00ec come lui stesso aveva spodestato suo padre. quando per\u00f2 zeus stava per nascere, rea escogit\u00f2 un piano per salvarlo, in modo che crono ricevesse la giusta punizione per ci\u00f2 che aveva fatto a urano e ai suoi stessi figli. rea partor\u00ec zeus a creta, consegnando al suo posto a crono una pietra fasciata con dei panni che egli divor\u00f2 immediatamente. la madre nascose zeus in una cesta sospesa ad un albero, sorvegliato dai cureti, creature danzatrici del monte ide, dalle ninfe dei fiumi e dalla capra amaltea. il mito sarebbe, secondo cicerone, un'allegoria: kr\u00f2nos, altro non \u00e8 che una leggera variante di chr\u00f2nos, tempo. quanto poi al nome saturno deriva dal fatto che questo dio \u00e8 saturo di anni. la finzione che divorasse i suoi figli sta a simboleggiare che il tempo distrugge i giorni che passano e fa degli anni trascorsi il suo nutrimento senza mai saziarsi. analogamente si immagin\u00f2 che il figlio giove lo incatenasse per evitare che si abbandonasse a movimenti disordinati e per conservarlo avvinto ai moti degli astri.\nrea nascose quindi zeus in una grotta sul monte ida a creta e, a seconda delle varie versioni della leggenda:\n\nfu allevato ed educato da gea.\nfu allevato da una capra di nome amaltea, mentre un gruppo di cureti gridavano, danzavano e battevano le loro lance contro gli scudi perch\u00e9 crono non sentisse il pianto del bambino.\nfu allevato da una ninfa di nome adamantea. dato che crono dominava la terra, i cieli e il mare, lo nascose appendendolo a una fune legata a un albero in modo che, sospeso fra i tre elementi, fosse invisibile al padre.\nfu allevato da una ninfa di nome cinosura. in segno di gratitudine zeus, una volta cresciuto, la trasform\u00f2 in una stella.\nfu allevato da melissa, che lo nutr\u00ec con latte di capra.\n\n\n=== l'ascesa al trono degli dei ===\nraggiunta l'et\u00e0 adulta, zeus costrinse crono a rigettare prima la pietra che l'aveva sostituito, poi i suoi fratelli e sorelle nell'ordine inverso rispetto a quello in cui erano stati ingeriti. secondo alcune versioni della leggenda metide diede un emetico a crono per costringerlo a vomitare i figli, mentre secondo altre ancora zeus squarci\u00f2 lo stomaco del padre. a questo punto zeus liber\u00f2 dalla loro prigione nel tartaro anche i fratelli di crono: gli ecatonchiri e i ciclopi. insieme, zeus e i suoi fratelli e sorelle, gli ecatonchiri e i ciclopi rovesciarono dal trono crono e gli altri titani grazie alla terribile battaglia chiamata titanomachia. i titani sconfitti furono da allora confinati nell'oscuro regno sotterraneo del tartaro. atlante, in quanto capo dei titani che avevano combattuto contro zeus, fu condannato a reggere il cielo sulle sue spalle.\ndopo la battaglia contro i titani zeus si spart\u00ec il mondo con i suoi fratelli maggiori poseidone e ade sorteggiando i tre regni: zeus ebbe in sorte i cieli e l'aria, poseidone le acque e ad ade tocc\u00f2 il mondo dei morti. l'antica terra, gaia, non pot\u00e9 essere concessa ad alcuno, ma venne condivisa da tutti e tre a seconda delle loro capacit\u00e0.\nfuribondi perch\u00e9 zeus aveva confinato nel tartaro i loro fratelli titani, i giganti si ribellarono agli d\u00e8i olimpi e scatenarono a loro volta la gigantomachia, cominciando a scagliare massi e tizzoni ardenti verso il cielo. era profetizz\u00f2 che \u00ab [...] i giganti non sarebbero mai stati sconfitti da un dio, ma soltanto da un mortale che vestiva con pelli di leone, e solo con una certa erba che rendeva invulnerabili.\u00bb. l'uomo fu identificato con eracle, e zeus, vagando in una regione indicatagli da atena, trov\u00f2 l'erba magica. cos\u00ec furono sconfitti anche i giganti.\ngaia si risent\u00ec per il modo in cui zeus aveva trattato i titani e i giganti, dato che erano figli suoi. cos\u00ec, poco dopo essersi impossessato del trono degli d\u00e8i, zeus dovette affrontare anche il mostro tifone, figlio di gaia e del tartaro. zeus sconfisse tifone e lo schiacci\u00f2 sotto una montagna, secondo una versione sotto l'etna.\n\n\n=== zeus ed era ===\nzeus era sia il fratello sia il marito di era. con lei ebbe ares, ebe ed efesto, anche se alcune leggende narrano che era diede vita ai suoi figli da sola. altri miti includono tra la loro discendenza anche ilizia. le numerose conquiste che zeus fece tra le ninfe e le mortali, che diedero inizio alle pi\u00f9 importanti dinastie greche, sono proverbiali. la mitografia gli attribuisce relazioni tra le divinit\u00e0 con demetra, latona, dione e maia, mentre tra le mortali con semele, io, europa e leda. (per maggiori dettagli si rimanda ai paragrafi successivi)\nmolte leggende dipingono un'era gelosissima delle conquiste amorose del marito e fiera nemica delle sue amanti e dei figli da loro generati. una volta a una ninfa di nome eco venne affidato il compito di distrarre era dalle attivit\u00e0 di zeus, parlandole in continuazione: quando la dea se ne accorse, con un incantesimo costrinse eco a ripetere le parole che udiva dagli altri.\n\n\n=== la legge divina di zeus ===\nsebbene la mitologia greca non presenti precetti e comandamenti che gli d\u00e8i consegnano agli uomini, come accade invece nella storia del popolo ebraico con il dio d'israele, zeus \u00e8 re della giustizia e presta sempre attenzione a coloro che non onorano la legge dell'ospitalit\u00e0, a chi non accoglie i forestieri, e benedice coloro che rispettano la natura e chi difende e onora gli stranieri. i greci credevano che uomini di alto valore avessero interagito con gli d\u00e8i tanto da ricevere istruzioni sacre su come comportarsi in vita. tra questi abbiamo platone, esiodo, omero e molti altri. essi nei loro dialoghi e poemi affermano il carattere degli d\u00e8i e come l'uomo debba seguirli. inoltre il mito parla di precetti esatti dati da apollo alla pizia, le cosiddette massime delfiche.\n\n\n=== altri racconti su zeus ===\nsebbene zeus si comportasse talvolta in modo severo e irascibile, era in lui presente anche un profondo senso di giustizia sacra, che probabilmente \u00e8 esemplificato al meglio negli episodi in cui fulmina capaneo per la sua arroganza e quando aiuta atreo ingannato dal fratello. inoltre proteggeva forestieri e viaggiatori da coloro che intendevano fare loro del male.\nzeus trasform\u00f2 pandareo in una statua per punirlo del furto del cane di bronzo che, quando era un bimbo, lo aveva custodito nella grotta sacra a creta.\nzeus uccise salmoneo con un fulmine per aver tentato di impersonarlo andando in giro con un carro di bronzo e gridando per imitare il rumore del tuono.\nzeus trasform\u00f2 perifa in un'aquila, dopo la sua morte, come ricompensa per essere stato un uomo onesto e giusto.\nuna ninfa di nome chelona rifiut\u00f2 di presenziare al matrimonio di zeus ed era: per punirla zeus la trasform\u00f2 in una tartaruga.\nzeus ed era trasformarono il re emo e la regina rodope di tracia in due montagne per punirli della loro vanit\u00e0.\nzeus condann\u00f2 tantalo a essere torturato in eterno nel tartaro per aver indotto con l'inganno gli d\u00e8i a mangiare le carni di suo figlio.\nzeus condann\u00f2 issione a essere legato in eterno a una ruota infuocata per aver tentato di fare sua era.\nzeus fece sprofondare i telchini in fondo al mare per aver inaridito la terra con le loro terribili magie.\nzeus accec\u00f2 il veggente fineo e mand\u00f2 le arpie a tormentarlo insozzando i suoi banchetti per punirlo di aver rivelato i segreti degli d\u00e8i.\nzeus ricompens\u00f2 tiresia con una vita tre volte pi\u00f9 lunga del normale per aver giudicato in suo favore la disputa sorta con era su quale dei due sessi provasse pi\u00f9 piacere durante l'amplesso.\nzeus pun\u00ec era appendendola a testa in gi\u00f9 dal cielo quando aveva tentato di affogare eracle mandandogli contro una tempesta.\ntra i numerosi figli che aveva avuto, eracle \u00e8 stato spesso descritto come il preferito da zeus. infatti eracle fu spesso chiamato sia dalla gente sia da vari d\u00e8i il figlio prediletto di zeus: una leggenda narra come, quando una stirpe di giganti nati dalla terra minacciava l'olimpo e l'oracolo di delfi aveva detto che solo le forze riunite di un singolo mortale e di un dio potevano fermarli, zeus scelse eracle per combattere al suo fianco e, insieme, sconfissero i mostri.\nzeus ebbe molti figli, la maggior parte da relazioni clandestine, ma si narra che la dea atena, sua figlia, sia nata senza amplesso. zeus mostrava gelosia nei confronti della moglie era, che aveva generato da sola il dio efesto, senza ricorrere ad atti sessuali, quindi zeus, decise di generare a sua volta un figlio senza bisogno di un'altra donna. cos\u00ec nacque atena, uscendo dal cranio spaccato di zeus.\n\n\n== elenco delle amanti e dei figli di zeus ==\n\noltre a questo stuolo di personaggi femminili, divini, semidivini e mortali amati e/o rapiti, il signore dell'olimpo ebbe anche un amante maschio, il bel principe adolescente del popolo dei troiani ganimede.\n\n\n== alberi genealogici di zeus ==\n\n\n=== genealogia (esiodo) ===\n\n\n=== genealogia degli inachidi ===\n\n     uomo     donna     divinit\u00e0\n\n\n=== genealogia dei perseidi ===\n\n\n== nella cultura di massa ==\nzeus \u00e8 l'antagonista principale dei videogiochi god of war ii e god of war iii. in god of war ii zeus tradisce kratos, uccidendolo. questo, dopo essere stato salvato da gaia, si dirige presso l'isola delle moire dove, dopo averle uccise, ritorna indietro nel tempo, nel momento in cui zeus l'ha tradito. in god of war iii, zeus \u00e8 l'ultima divinit\u00e0 olimpica a cadere per mano di kratos. infatti la sua morte riporta l'antica grecia al caos primordiale.\nzeus compare anche nel nuovo videogioco del sie santa monica studio, god of war sotto forma di visione quando kratos raggiunge il regno di helheim.\nzeus appare nel film scontro di titani, nel suo remake scontro tra titani e in la furia dei titani, sequel del secondo.\ncompare anche nel celebre classico disney hercules.\nzeus appare nella serie televisiva c'era una volta, al ventunesimo episodio della quinta stagione, dove riporta in vita capitan uncino come ricompensa per aver sconfitto ade.\nnel film wonder woman l'omonima protagonista \u00e8 figlia di zeus.\nnei libri di percy jackson e gli dei dell'olimpo di rick riordan, appare il padre divino della semidea greca talia grace; nei capitoli paralleli di percy jackson e gli eroi dell'olimpo, zeus \u00e8 fondamentale, insieme al resto degli dei, per la sconfitta dei giganti figli di gea. la forma romana di zeus, giove, si rivela anche essere il padre di jason grace, il fratello minore di talia. nel libro le sfide di apollo, sempre di riordan, il divino zeus punisce apollo rendendolo mortale, dopo i fatti degli eroi dell'olimpo.\nnel videogioco apotheon \u00e8 il principale antagonista insieme al resto degli dei.\nnel manga di record of ragnarok, zeus \u00e8 uno degli dei che combatte al torneo del ragnarok.\nzeus compare nel film thor: love and thunder (facente parte del mcu) ed \u00e8 interpretato da russell crowe.\nzeus \u00e8 una delle divinit\u00e0 giocabili in smite\n\n\n== note ==\n\n\n== bibliografia ==\nin lingua inglese:\n\nwalter burkert, greek religion [\"la religione greca\"], specialmente il capitolo iii.ii.1, harvard university press, (1977) 1985;\narthur bernard cook, zeus: a study in ancient religion, [\"zeus: uno studio sulla religione antica\"], 3 voll., 1914-1925, bibilo & tannen, new york, 1964:\nvolume i: zeus, god of the bright sky [\"zeus, il dio del cielo luminoso\"], biblo-moser, 1964, isbn 0-8196-0148-9 (ristampa).\nvolume ii: zeus, god of the dark sky (thunder and lightning) [\"zeus, il dio del cielo oscuro: il tuono e la folgore\"], biblo-moser, 1964, isbn 0-8196-0156-x.\nvolume iii: zeus, god of the dark sky (earthquakes, clouds, wind, dew, rain, meteorites) [\"zeus, il dio del cielo oscuro: terremoti, nuvole, vento, rugiada, pioggia e meteoriti\"].\nmaurice druon, the memoirs of zeus [\"le memorie di zeus\"], (tr. humphrey hare), charles scribner's and sons. 1964;\nlewis richard farnell, cults of the greek states [\"i culti delle citt\u00e0-stato greche\"], 5 voll., oxford, clarendon 1896-1909;\nlewis richard farnell, greek hero cults and ideas of immortality [\"i culti degli eroi greci e il concetto di immortalit\u00e0\"], 1921;\nrobert graves, the greek myths [\"i miti greci\"], penguin books ltd., 1960;\nwilliam mitford, the history of greece [\"la storia della grecia\"], 1784, cf. v.1, capitolo ii;\nclifford h. moore, the religious thought of the greeks [\"il pensiero religioso dei greci\"], 1916;\nmartin p. nilsson, greek popular religion [\"la religione popolare greca\"], 1940, vedi;\nmartin p. nilsson, history of greek religion [\"storia della religione greca\"], 1949;\nerwin rohde, psyche: the cult of souls and belief in immortality among the greeks [\"psiche: il culto delle anime e la fede nell'immortalit\u00e0 tra i greci\"], 1925;\n smith, zeus, in william smith (a cura di), \"dizionario delle biografie e della mitologia greca e romana\", iii vol., 1870,  p. 1321.\nmarco tullio cicerone, de natvra deorvm, 45-44 a.c.\n\n\n== altri progetti ==\n\n wikiquote contiene citazioni di o su zeus\n wikizionario contiene il lemma di dizionario \u00abzeus\u00bb\n wikimedia commons contiene immagini o altri file su zeus\n\n\n== collegamenti esterni ==\n\n zeus, su treccani.it \u2013 enciclopedie on line, istituto dell'enciclopedia italiana. \n z\u00e8us, su sapere.it, de agostini. \n(en) zeus, su enciclopedia britannica, encyclop\u00e6dia britannica, inc. \n(en) zeus, su theoi project. \n(en) zeus, su homepage.mac.com, greek mythology link. racconti mitologici su zeus.\n(en) zeus, su theoi.com, theoi project. leggende su zeus e immagini del dio nell'arte classica.\n(en) the cult of zeus, su theoi.com, theoi project. url consultato il 15 febbraio 2007 (archiviato dall'url originale il 29 novembre 2005). il culto di zeus e immagini di statue.\n(en) immagini dell'altare di zeus, su everythingimportant.org. url consultato il 15 febbraio 2007 (archiviato dall'url originale il 5 febbraio 2007).\n(en) immagini di riti in onore di zeus e di templi greci, su news.nationalgeographic.com, dal national geographic, gennaio 2017."