"zadar (uttal: [\u02c8zadar], italienska: zara, se \u00e4ven andra namn) \u00e4r en stad och stadskommun i kroatien. zadars stadskommun har 75 062 (2011) inv\u00e5nare varav 71 471 i t\u00e4torten. staden \u00e4r den administrativa, kulturella och ekonomiska orten i zadars l\u00e4n. sett till inv\u00e5narantalet \u00e4r zadar landskapet dalmatiens n\u00e4st st\u00f6rsta och kroatiens femte st\u00f6rsta stad.zadar \u00e4r en turist-, industri- och utbildningsort bel\u00e4gen vid adriatiska havet i norra dalmatien. staden \u00e4r dalmatiens historiska huvudort med r\u00f6tter fr\u00e5n \u00e5tminstone 800-talet f.kr., en av de \u00e4ldsta kontinuerligt bebodda st\u00e4derna i kroatien. zadar har under sin l\u00e5nga historia f\u00f6rv\u00e4rvat \u00e5tskilliga byggnadsverk och kulturskatter. stadens historiska defensiva system fr\u00e5n 1500\u2013 och 1600-talet \u00e4r sedan \u00e5r 2017 upptaget p\u00e5 unescos v\u00e4rldsarvslista.\n\n\n== etymologi ==\nzadar grundades som en liburnisk bos\u00e4ttning p\u00e5 900-talet f.v.t.. liburnerna kallade staden jader, jadra och jadera. detta namn \u00e4r troligtvis relaterat till en hydrografisk term myntad av ett f\u00f6rindoeuropeiskt medelhavsfolk som bebodde omr\u00e5det innan liburnerna. de antika grekerna kallade staden \u03af\u03b4\u03b1\u03c3\u03c3\u03b1 (idassa) som troligtvis var en transkription av liburnernas ben\u00e4mning. p\u00e5 100-talet f.v.t. hade zadar intagits av romarna som kallade staden iader och iadera. p\u00e5 dalmatiska kallades staden jadra och jadera som genom en fonetisk omvandling (ja \u2192 za) uttalades zadra och zadera. denna f\u00f6r\u00e4ndring \u00e5terspeglas i det kroatiska namnet zadar (p\u00e5 1100-talet nedtecknat som zader).\ndet dalmatiska namnet jadra och jadera \u00f6verf\u00f6rdes till andra spr\u00e5k och dialekter s\u00e5som jatara och zara (venetianska), giara (tuskanska), jadres (fornfranska), j\u0101dhara (\u062c\u0627\u0630\u064e\u0631\u0629) och j\u0101dara (\u062c\u0627\u062f\u064e\u0631\u0629) (arabiska), jazara, jara och sarra (katalanska). det latinska namnet iader och iadera finns \u00e4ven nedtecknat som diadora vilket troligtvis \u00e4r en felaktig transkribering av \"di iadora\" (fr\u00e5n iadora). fr\u00e5n och med det venetianska makt\u00f6vertagandet \u00e5r 1420 till och med parisfreden \u00e5r 1947 var det venetianska/italienska namnet zara stadens officiella namn. f\u00f6rst d\u00e4refter blev det kroatiska zadar stadens officiella namn.\n\n\n== historia ==\n\n\n=== f\u00f6rhistoria ===\nzadar-omr\u00e5det har varit befolkat sedan f\u00f6rhistorisk tid. arkeologiska fynd fr\u00e5n yngre sten\u00e5ldern som p\u00e5tr\u00e4ffats i stadsdelarna arbanasi och puntamika \u00e4r de \u00e4ldsta sp\u00e5ren av m\u00e4nsklig existens i det omr\u00e5de som faller under stadens jurisdiktion. f\u00f6re illyrerna beboddes omr\u00e5det av ett forntida medelhavsfolk med en f\u00f6rindoeuropeisk kultur. denna kultur assimilerades med indoeurop\u00e9erna som bosatte sig i omr\u00e5det p\u00e5 3000\u20131000-talet f.v.t. ur denna assimilation skapades senare en ny etnisk enhet \u2013 liburnerna. zadar grundades av liburnerna och sp\u00e5r sina r\u00f6tter fr\u00e5n \u00e5tminstone 800-talet f.v.t.\n\n\n=== antiken ===\nden illyriska folkstammen liburnerna var goda sj\u00f6- och k\u00f6pm\u00e4n och fick senare rykte om sig som sj\u00f6r\u00f6vare. p\u00e5 600-talet f.v.t. hade zadar blivit ett viktigt centrum f\u00f6r liburnernas handelsaktiviteter med fenicierna, etruskerna, de antika grekerna och andra medelhavsfolk. det finns inga exakta uppgifter men stadens inv\u00e5narantal uppskattas vid tiden ha uppg\u00e5tt till drygt 2 000 inv\u00e5nare. fr\u00e5n 800-talet till 500-talet f.v.t. fanns en viss kulturell gemenskap vid adriatiska havet f\u00f6renad under liburnisk \u00f6verh\u00f6ghet. liburnernas ekonomiska och politiska auktoritet varade under flera \u00e5rhundraden och byggde p\u00e5 deras marina \u00f6verh\u00f6ghet. p\u00e5 grund av sitt geografiska l\u00e4ge utvecklades zadar till huvuds\u00e4te f\u00f6r den liburniska talassokratin och innehade en ledande roll i liburnernas tetradekapolis \u2013 en politisk union best\u00e5ende av 14 liburniska st\u00e4der som var underkastade scardona (skradin).\nzadars inv\u00e5nare, p\u00e5 grekiska kallade iadasinoi, omn\u00e4mns f\u00f6r f\u00f6rsta g\u00e5ngen p\u00e5 en grekisk inskription fr\u00e5n \u00e5r 384 f.v.t. funnen i stari grad (den d\u00e5tida grekiska kolonin pharos) p\u00e5 \u00f6n hvar. inskriptionen ber\u00e4ttar om ett stort sj\u00f6slag vid pharos mellan hvars lokalinv\u00e5nare och grekiska kolonisat\u00f6rer. enligt inskriptionen var zadars inv\u00e5nare allierade med hvar-borna och ingick tillsammans med dem i en adriatisk koalition mot de grekiska kolonisat\u00f6rerna. inf\u00f6r det stora sj\u00f6slaget utgick 300 skepp och 10 000 m\u00e4n fr\u00e5n zadar f\u00f6r att bel\u00e4gra pharos men slogs tillbaka av dionysus flotta som anl\u00e4nt till platsen fr\u00e5n den grekiska kolonin syrakousai (syrakusa). den grekiska segern m\u00f6jliggjorde fortsatt grekisk kolonisation och expansion i adriatiska havet.\nunder 200-talet f.v.t. b\u00f6rjade romarna gradvis att inta det \u00f6stadriatiska omr\u00e5det och ansluta de nya territorierna till romerska riket (se illyriska krigen). liburnerna och romarna var inledningsvis konkurrenter och fiender i adriatiska havet men f\u00f6r att skydda sina sj\u00f6- och handelsf\u00f6rbindelser intog liburnerna en passiv roll under flera \u00e5rtionden av krig mellan romarna och andra illyriska folkstammar. romarna kallade territoriet \u00f6ster om adriatiska havet f\u00f6r illyricum. i samband med romarnas expansion var illyricum f\u00f6rst ett romersk protektorat f\u00f6r att senare inlemmas i riket som romersk provins. det var dock f\u00f6rst i mitten av 100-talet f.v.t. som romarna bef\u00e4ste makten i det liburniska omr\u00e5det.\n\u00e5r 49 f.v.t. drogs den liburniska flottan in i det romerska inb\u00f6rdeskriget d\u00e4r de stridande partnerna var julius caesar och pompejus. liburnerna deltog i kriget av tv\u00e5ng men \u00e4ven av egenintresse. de liburniska st\u00e4derna  iader (zadar), aenona (nin) och curicum (krk) s\u00e4llade sig till caesar medan staden issa (vis) och \u00f6vriga liburner tog parti f\u00f6r pompejus. \u00e5r 49 f.v.t. stod ett stort och viktigt sj\u00f6slag vid \u00f6n krk. de tv\u00e5 parterna var \"zadars flotta\" (best\u00e5ende av romerska skepp och skepp fr\u00e5n flera liburniska st\u00e4der) och den \"liburniska flottan\" som st\u00f6ddes av pompejus. i slaget led zadars flotta nederlag. f\u00f6r att bel\u00f6na sina anh\u00e4ngare tilldelade caesar \u00e5r 48 f.v.t. staden zadar (och salona) status som romersk koloni. zadars formella namn blev d\u00e4refter colonia iulia iader (julius koloni iader). under den n\u00e4stf\u00f6ljande perioden i zadars historia f\u00f6rekom en gradvis inflyttning av m\u00e4nniskor fr\u00e5n den apenninska halv\u00f6n. de nyanl\u00e4nda, de flesta pensionerade legion\u00e4rer och krigsveteraner, organiserade sig i s\u00e5 kallade conventus civium romanorum som var en typ av sammanslutning f\u00f6r romare bosatta utomlands eller i nya kolonier. den romerska \u00f6verh\u00f6gheten ledde till att zadar och dess befolkning gradvis romaniserades. i slutet av \u00e5rhundradet hade liburnerna f\u00f6rlorat sin marina sj\u00e4lvst\u00e4ndighet och deras gal\u00e4rer och manskap hade inf\u00f6rlivats i den regulj\u00e4ra romerska flottan.\n\nredan under det romerska styrets tidiga dagar erh\u00f6ll zadar en romersk urban pr\u00e4gel och karakt\u00e4r. staden organiserades i enlighet med romersk tradition. zadar fick en rektangul\u00e4r gatuplan med en cardo maximus och decumanus maximus, ett forum, thermae och ett avlopps- och vattenf\u00f6rs\u00f6rjningssystem som fick sitt vatten fr\u00e5n vranasj\u00f6n via en cirka 40 kilometer l\u00e5ng akvedukt. under det romerska styret utvecklades zadar till en av de mest v\u00e4lm\u00e5ende st\u00e4derna vid den \u00f6stra adriatiska kusten och dess st\u00e4llning som en av de viktigaste kustst\u00e4derna i denna del av europa bestod under m\u00e5nga \u00e5rhundraden. efter att den romerska provinsen illyricum delats i tv\u00e5 provinser (dalmatien och pannonien) ingick zadar i provinsen dalmatien. zadar hade ingen betydande roll i den romerska administrationen av dalmatien \u00e4ven om arkeologiska fyndigheter vittnar om att staden hade en betydande kulturell och ekonomisk tillv\u00e4xt.\ni b\u00f6rjan av v\u00e5r tider\u00e4kning b\u00f6rjade kristendomen att sprida sig i romerska riket och ersatte gradvis den \u00e4ldre romerska religionen. redan i slutet av 200-talet hade zadar en egen biskop och ett lokalt kristet trossamfund. ett nytt religi\u00f6st centrum best\u00e5ende av en basilika, ett dopkapell och andra byggnader relaterade till kristendomsut\u00f6vning uppf\u00f6rdes i den norra delen av torget forum \u2013 en plats som ditintills varit central f\u00f6r stadens romerska trosut\u00f6vning. i slutet 400-talet kan staden zadar med omgivningar enligt vissa uppskattningar ha haft uppemot 10 000 inv\u00e5nare som etniskt i huvudsak var en blandning av ursprungsbefolkningen liburner och romerska kolonister.\nefter romerska rikets slutgiltiga delning \u00e5r 395 kom zadar att tillh\u00f6ra det v\u00e4stromerska riket. under folkvandringstiden och i samband med de \u00e5terkommande barbarinvasionerna mot v\u00e4stromerska riket stagnerade staden. \u00e5r 441 och 447 h\u00e4rjades dalmatien av hunnerna och \u00e5r 476 avsattes romulus augustus som var den siste kejsaren av v\u00e4strom. denna h\u00e4ndelse markerade slutet p\u00e5 antiken och b\u00f6rjan p\u00e5 en ny epok \u2013 medeltiden.\n\n\n=== medeltiden ===\nefter v\u00e4stromerska rikets fall \u00e5r 476 uppr\u00e4ttade ostrogoterna \u00e5r 493 ett kungarike p\u00e5 den apenninska halv\u00f6n. i samband med det nya rikets territoriella expansion inf\u00f6rlivades dalmatien och staden zadar i \u00f6stgotiska riket (formellt kallat kungariket italien) i slutet av 400-talet. under det ostrogotiska styret stagnerade zadar ytterligare vilket bland annat yttrade sig i att civila byggnader f\u00f6rf\u00f6ll. p\u00e5 500-talet drabbades zadar d\u00e4rtill av en f\u00f6r\u00f6dande jordb\u00e4vning som f\u00f6rst\u00f6rde stora delar av den \u00e4ldre romerska bebyggelsen. vid \u00e5teruppbyggnaden anv\u00e4ndes material fr\u00e5n de raserade romerska byggnadsverken. jordb\u00e4vningen ledde till avfolkning och f\u00f6r\u00e4ndrade stadens demografiska struktur d\u00e5 den senare gradvis \u00e5terbefolkades med m\u00e4nniskor fr\u00e5n zadars inland. under det drygt sex decennier l\u00e5nga gotiska styret beh\u00f6ll zadar de romerska stadsinstitutionerna.\ni ett f\u00f6rs\u00f6k \u00e5teruppr\u00e4tta den romerska hedern inledde den \u00f6stromerske kejsar justinianus i \u00e5r 536 en stor milit\u00e4rkampanj med avsikt att \u00e5terta de forna v\u00e4stromerska territorierna (se gotiska kriget). kriget mot ostrogoterna ledde till att zadar \u00e5r 553 tillf\u00f6ll \u00f6stromerska riket.\ni samband med folkvandringstiden b\u00f6rjade slaviska stammar under 500-talet gradvis att bos\u00e4tta sig i syd\u00f6stra europa och under 600-talet hade de fr\u00e5n norr och nord\u00f6st tr\u00e4ngt allt n\u00e4rmare den adriatiska kusten d\u00e4r de kom i kontakt med de romerska kustst\u00e4derna. \u00e5r 568 invaderades dalmatien av avarerna som plundrade och h\u00e4rjade i flera dalmatiska st\u00e4der. n\u00e5gon g\u00e5ng under 600-talets f\u00f6rsta h\u00e4lft (det exakta datumet \u00e4r omtvistat) raserade avarerna i allians med slaverna det \u00f6stromerska dalmatiens politiska huvudstad salona. tack vare sina f\u00f6rsvarsverk och f\u00f6rdelaktiga geografiska l\u00e4ge klarade sig zadar bra under denna turbulenta period. liksom de andra romerska kustst\u00e4derna beh\u00f6ll zadar sin autonomi, romerska kultur och dalmatiska spr\u00e5k (se de dalmatiska stadsstaterna). salonas f\u00f6rst\u00f6relse ledde till att zadar uts\u00e5gs till den bysantinska provinsen dalmatiens nya s\u00e4te. stadens position som dalmatiens politiska och ekonomiska centrum bestod d\u00e4refter till \u00e5r 1918. genom avarernas framtr\u00e4ngning var den bysantinska \u00f6verh\u00f6gheten inledningsvis reducerad till ett f\u00e5tal dalmatiska st\u00e4der, inklusive deras omgivningar och n\u00e4rliggande \u00f6ar. zadar var en av de dalmatiska stadsstaterna och den bysantinska \u00f6verh\u00f6gheten bestod i att staden betalade tribut till bysans i utbyte mot beskydd och skattel\u00e4ttnader.\navarerna som hade raserat salona uppr\u00e4ttade senare ett rike (avarkhaganatet) p\u00e5 det b\u00f6rdiga pannoniska b\u00e4ckenet och visade f\u00f6ga intresse f\u00f6r det karga dalmatien d\u00e4r bysans st\u00e4rkte sin makt. zadars prior fick jurisdiktion \u00f6ver hela det bysantinska dalmatien och staden gick in i en blomstringstid. under medeltiden var zadars ekonomi orienterad mot havet och fiske och sj\u00f6handel utgjorde de viktigaste n\u00e4ringsgrenarna. tack vare sin ager publicus, municipala struktur och strategiska position som dalmatiens politiska huvudstad blev zadar den viktigaste staden mellan kvarner- och ka\u0161telaviken.\nden gradvisa slaviska invandringen till omr\u00e5det n\u00e5dde sin kulmen under 700\u2013800-talet d\u00e5 kroatiska stammar slog f\u00e4ste i omr\u00e5det och uppr\u00e4ttade ett furstend\u00f6me (se furstend\u00f6met kroatien). den illyriska populationen tr\u00e4ngdes undan och/eller assimilerades gradvis med de romerska kustst\u00e4derna fortsatt var knuta till \u00f6strom. en politisk dispyt mellan frankerriket och bysans om herrav\u00e4ldet \u00f6ver de dalmatiska kustst\u00e4derna ledde i b\u00f6rjan av 800-talet att zadar kortvarigt styrdes av frankerna. under dispyten intog zadars biskop donatus och stadens hertig pavao en medlande roll mellan de stridande parterna. i samband med freden i aachen \u00e5r 812 tillf\u00f6ll staden bysantinska riket. i det f\u00f6rsta och andra \u00e5rtiondet av 900-talet b\u00f6rjade det kroatiska riket att expandera och under kung tomislav i grundades kungariket kroatien \u00e5r 925 genom en f\u00f6rening av de tv\u00e5 kroatiska furstend\u00f6mena dalmatien och pannonien.\n\nrepubliken venedigs framv\u00e4xt som en viktig sj\u00f6makt i adriatiska havet utgjorde ett hot mot de dalmatiska kustst\u00e4derna. med anledning av det venetianska hotet l\u00e4t \u00f6strom stationera en kejserlig guvern\u00f6r liksom ett stort antal milit\u00e4ra trupper i zadar. \u00e5r 998 inf\u00f6rlivades zadar i republiken venedig sedan staden s\u00f6kt skydd hos venetianarna mot sj\u00f6r\u00f6vare och kort d\u00e4refter hamnade st\u00f6rre delen av den dalmatiska kusten under venedigs kontroll. zadar \u00e5tertogs dock av det kroatiska riket redan \u00e5r 1069. sedan den siste kroatiske kungen dmitar zvonimir stupat i strid ingick det kroatiska riket \u00e5r 1099 i personalunion med kungariket ungern (se pacta conventa) och kort d\u00e4refter (\u00e5r 1105) erk\u00e4ndes kung koloman som regent av zadar. de f\u00f6ljande \u00e5rhundradena pr\u00e4glades av en maktkamp mellan det ungersk-kroatiska kungariket och venedig \u00f6ver herrav\u00e4ldet \u00f6ver zadar. \u00e5ren 1111\u20131183 f\u00f6rs\u00f6kte venedig vid upprepade tillf\u00e4llen att inta zadar \u2013 dock utan st\u00f6rre framg\u00e5ngar. v\u00e4ndpunkten kom \u00e5r 1202 under korst\u00e5gen d\u00e5 venedig, i geng\u00e4ld f\u00f6r transport till egypten, \u00f6vertygade korsfararna att invadera zadar \u00e5t venedig (se slaget om zara). staden bel\u00e4grades av korsriddarna och staden f\u00f6ll \u00e5ter i venedigs h\u00e4nder. ungern reagerade snabbt genom att f\u00f6rs\u00f6ka \u00e5terta staden men det skulle dr\u00f6ja till \u00e5r 1358 och freden i zadar innan staden blev ungersk-kroatiskt igen. det ungerska styret h\u00f6ll dock inte l\u00e4ngre \u00e4n till \u00e5r 1409 d\u00e5 venedig k\u00f6pte loss stora delar av den dalmatiska kusten av ungern f\u00f6r 100 000 dukater.\n\n\n=== venetianskt, franskt och \u00f6sterrikiskt styre ===\ni b\u00f6rjan av 1500-talet hade de osmanska turkarna brett ut sig i syd\u00f6stra europa. de tr\u00e4ngde in i det dalmatiska inlandet och utgjorde ett hot mot de d\u00e5 venetianska kustst\u00e4derna. osmanerna tr\u00e4ngde fram till zadars utkanter men lyckades aldrig inta staden. zadar f\u00f6rblev en f\u00e4stning som \u00f6vervakade den adriatiska sj\u00f6farten och handeln till- och fr\u00e5n venedig. zadar var under venedigs kontroll starkt centralstyrt till skillnad fr\u00e5n tiden d\u00e5 ungrarna och kroaterna hade styrt staden och d\u00e5 staden \u00e5tnj\u00f6t relativt sj\u00e4lvstyre. det venetianska centralstyret skapade missn\u00f6je bland stadens befolkning. trots detta lyckades venedig styra staden fram till \u00e5r 1797 d\u00e5 republiken upph\u00f6rde att existera efter att den intagits och uppl\u00f6sts av napoleon i:s styrkor. efter napoleons \u00f6vertagande hamnade zadar i det av fransm\u00e4nnen skapade illyriska provinserna. efter napoleons fall blev dalmatien en \u00f6sterrikisk provins \u00e5r 1813. \u00e5r 1815 skapades den \u00f6sterrikiska provinsen kungariket dalmatien med zadar som huvudstad och s\u00e4te f\u00f6r det dalmatiska parlamentet. staden f\u00f6rblev d\u00e4refter en del av \u00f6sterrike och sedermera \u00f6sterrike-ungern fram till f\u00f6rsta v\u00e4rldskrigets slut och \u00f6sterrike-ungerns uppl\u00f6sning \u00e5r 1918.\n\n\n=== italienskt styre och andra v\u00e4rldskriget ===\nefter f\u00f6rsta v\u00e4rldskrigets slut inf\u00f6rlivades zadar (p\u00e5 italienska zara) och mindre delar av dalmatien, i enlighet med londonf\u00f6rdraget 1915, med italien genom rapallof\u00f6rdraget 1920 och staden blev en italiensk enklav vid den \u00f6stra adriatiska kusten. zadar utsattes f\u00f6r italienisering och vid fascisternas makt\u00f6vertagande i italien \u00e5r 1922 flydde delar av den kroatiska befolkningen fr\u00e5n staden d\u00e5 fascisterna f\u00f6rtryckte kroatisk kultur och det kroatiska spr\u00e5ket. \u00e5r 1941 tog italien kontroll \u00f6ver st\u00f6rre delar av dalmatien genom ett f\u00f6rdrag med den d\u00e5 sj\u00e4lvst\u00e4ndiga kroatiska lydstaten oberoende staten kroatien (ndh). den kroatiska befolkningen i zadar utsattes under italienarna f\u00f6r systematisk tv\u00e5ngsassimilering vilket bland annat fick partisanr\u00f6relsen att f\u00e5 v\u00e4xande st\u00f6d i b\u00e5de zadar och i \u00f6vriga dalmatien. \u00e5r 1943, efter mussolinis fall och tyskt \u00f6vertagande av staden, bombades zadar av allierat flyg, vilket fick f\u00f6r\u00f6dande konsekvenser \u2013  b\u00e5de materiellt och humanit\u00e4rt. under de allierades flygbombningar av zadar totalf\u00f6rst\u00f6rdes uppskattningsvis 60 procent av stadens byggnader, omkring 1 000 m\u00e4nniskor d\u00f6dades och kulturskatter (bland annat 1100-talskyrkan sankta maria) f\u00f6rst\u00f6rdes. staden f\u00f6rblev italiensk, dock under tysk kontroll, fram till \u00e5r 1944 d\u00e5 den \u00f6vertogs av de kommunistiska partisanerna med josip broz tito som dess ledare. formellt f\u00f6rblev staden italiensk till \u00e5r 1947. partisanernas \u00f6vertagande medf\u00f6rde att stadens italienska och italiensspr\u00e5kiga befolkning drevs p\u00e5 flykt f\u00f6r att inte \u00e5terv\u00e4nda. \u00e4n idag finns i italien en inofficiell borgm\u00e4stare samt kommunfullm\u00e4ktige som aktivt arbetar f\u00f6r att zadar \u00e5ter ska bli italienskt.\n\n\n=== efterkrigstiden ===\n\u00e5ren efter andra v\u00e4rldskriget \u00e5teruppbyggdes den h\u00e5rt raserade staden. den nya jugoslaviska regimen p\u00e5b\u00f6rjade ett massivt industrialiseringsprojekt och ett flertal industrier v\u00e4xte fram i regionen. d\u00e4rtill anlades en ny landsv\u00e4g l\u00e4ngs den dalmatiska kusten \u2013 den s\u00e5 kallade adriamagistralen. den ekonomiska tillv\u00e4xten ledde till att inv\u00e5narantalet \u00f6kade dratstiskt och den ekonomiska standarden f\u00f6rb\u00e4ttrades mycket tack vare den \u00f6kande turismen till omr\u00e5det. kriget hade dock satt djupa sp\u00e5r i zadar och bidrog starkt till att staden f\u00f6rlorade sin tidigare status i dalmatien. detta m\u00e4rktes tydligt d\u00e5 split blev den stad i dalmatien som v\u00e4xte mest vilket ledde till att zadar till f\u00f6rm\u00e5n f\u00f6r split f\u00f6rlorade sin status som dalmatiens huvudort.\n\n\n=== modern tid ===\nefter titos d\u00f6d \u00e5r 1980 f\u00f6ljde en tid av politisk instabilitet och oro. trots detta var zadar ett popul\u00e4rt turistm\u00e5l och drog in stora summor utl\u00e4ndskt kapital fr\u00e5n utl\u00e4ndska bes\u00f6kare. i samband med kommunismens sammanbrott i \u00f6steuropa b\u00f6rjade den federala staten jugoslavien att knaka i fogarna. allt fler m\u00e4nniskor kr\u00e4vde sj\u00e4lvst\u00e4ndighet, inf\u00f6rande av demokrati och marknadsekonomi i flera av de olika republikerna som ing\u00e5tt i federationen. efter en folkomr\u00f6stning utropade kroatien \u00e5r 1991 sj\u00e4lvst\u00e4ndighet fr\u00e5n jugoslavien. den ensidiga sj\u00e4lvst\u00e4ndighetsf\u00f6rklaringen ogillades av centralregeringen i belgrad och av lokala serber i kroatien. m\u00e5nga serber i byarna utanf\u00f6r zadar gjorde uppror mot den kroatiska staten. vad som inledningsvis var en politisk kris utvecklades snart till ett krig (se kroatiska sj\u00e4lvst\u00e4ndighetskriget). kriget blev ett h\u00e5rt slag mot stadens ekonomi. det samtidiga inf\u00f6randet av marknadsekonomi med privatiseringar av statliga f\u00f6retag ledde till konkurser och ekonomisk stagnation. dessutom medf\u00f6rde oroligheterna att turismen avtog kraftigt. \u00e5r 1991 bel\u00e4grades zadar av den d\u00e5 serbiskkontrollerade jugoslaviska folkarm\u00e9n (jna) och intensivt bombardemang av staden f\u00f6ljde. serbernas intention med att inta ta zadar var att f\u00e5 en utg\u00e5ng till adriatiska havet och inf\u00f6rliva staden med den serbiska utbrytarrepubliken krajina. zadar blev under bel\u00e4gringen avsk\u00e4rmad fr\u00e5n omv\u00e4rlden och under tv\u00e5 \u00e5rs tid utsatt f\u00f6r massivt bombardemang fr\u00e5n den jugoslaviska arm\u00e9n. stadens enda kontakt med zagreb gick via en korridor som uppr\u00e4ttats p\u00e5 \u00f6n pag. fr\u00e5n pag gick f\u00e4rjor till och fr\u00e5n fastlandet d\u00e5 bron som f\u00f6rbinder \u00f6n med fastlandet f\u00f6rst\u00f6rts av serbiskt artilleri. d\u00f6dl\u00e4get br\u00f6ts d\u00e5 den kroatiska arm\u00e9n inledde operation maslenica i januari 1993 och befriade staden och dess omnejd. zadar f\u00f6rblev d\u00e4refter kroatisk.\n\u00e5r 1995 ingick kroatien och det kvarvarande jugoslavien ett fredsavtal (se erdutavtalet) som formellt innebar ett slut p\u00e5 det kroatiska sj\u00e4lvst\u00e4ndighetskriget. f\u00f6r zadar och landet i stort v\u00e4ntade nya tider med ett intensivt anpassningsarbete mot demokrati och marknadsekonomi. en omfattande restaurering av zadar med omnejd inleddes, delvis med hj\u00e4lp fr\u00e5n utlandet, med syfte att \u00e5teruppliva den viktiga turistn\u00e4ringen. m\u00e5nga av de statliga storf\u00f6retagen privatiserades under b\u00f6rjan av 1990-talet men flera av dessa gick senare i konkurs eller k\u00f6ptes upp av utl\u00e4ndska storbolag. stora k\u00f6pcentra v\u00e4xte fram samtidigt som investeringarna i ny infrastruktur, nya badstr\u00e4nder och n\u00e4ringsliv f\u00f6r\u00e4ndrade zadar i rask takt.\n\n\n== geografi och klimat ==\nzadars geografiska position \u00e4r 45\u00b0 06' 51\" nordlig latitud och 15\u00b0 13' 40\" \u00f6stlig longitud. staden \u00e4r bel\u00e4gen i l\u00e5gl\u00e4nt terr\u00e4ng n\u00e4rmast havet (zadar-biograds kustland), nordv\u00e4st om mikroregionen ravni kotari. stadskommunen zadar t\u00e4cker en yta p\u00e5 193,82 kvadratkilometer i norra dalmatien som inkluderar b\u00e5de fastland och \u00f6ar. stadens historiska stadsk\u00e4rna \u00e4r bel\u00e4gen p\u00e5 den nordligaste delen av en utskjutande halv\u00f6 som genom zadarkanalen \u00e4r \u00e5tskild fr\u00e5n \u00f6n ugljan. inloppet mellan halv\u00f6n och fastlandet skapar en naturlig djupvattenhamn.i zadar r\u00e5der medelhavsklimat. enligt k\u00f6ppens klimatklassifikation har staden fuktigt subtropiskt klimat (cfa) som k\u00e4nnetecknas av varma och fuktiga somrar och milda till kyliga vintrar. m\u00e5naderna juli\u2013augusti \u00e4r de varmaste m\u00e5naderna och den genomsnittliga medeltemperaturen uppg\u00e5r d\u00e5 till \u00f6ver 20 \u00b0c. under m\u00e5naderna december\u2013april ligger den genomsnittliga medeltemperaturen under 10 \u00b0c. sn\u00f6fall under vinterm\u00e5naderna f\u00f6rekommer men \u00e4r ovanliga. den mest nederb\u00f6rdsrika m\u00e5naderna \u00e4r oktober\u2013december.normala temperaturer och nederb\u00f6rd i zadar:\n\n\n== politik och administration ==\n\n\n=== politisk ledning ===\nzadars stadsfullm\u00e4ktige \u00e4r stadens h\u00f6gsta beslutande organ. det best\u00e5r av 31 r\u00e5d (mandatperioden 2017\u20132021). r\u00e5den v\u00e4ljs i allm\u00e4nna och direkta lokala val och deras mandatperiod l\u00f6per \u00f6ver fyra \u00e5r. stadsfullm\u00e4ktige sammantr\u00e4der i zadars stadshus.\nmandatf\u00f6rdelningen i zadars stadsfullm\u00e4ktige f\u00f6r mandatperioden 2017\u20132021\n\n\n=== administrativ och geografisk indelning ===\nzadars stadskommun best\u00e5r av 15 samh\u00e4llen inklusive t\u00e4torten zadar. dessa \u00e4r: babindub (31 inv\u00e5nare), brgulje (48 inv\u00e5nare), crno (537 inv\u00e5nare), ist (182 inv\u00e5nare), ko\u017eino (815 inv\u00e5nare), mali i\u017e (215 inv\u00e5nare), molat (107 inv\u00e5nare), olib (140 inv\u00e5nare), petr\u010dane (601 inv\u00e5nare), premuda (64 inv\u00e5nare), rava (117 inv\u00e5nare), silba (292 inv\u00e5nare), veli i\u017e (400 inv\u00e5nare), zadar (71 471 inv\u00e5nare) och zapuntel (42 inv\u00e5nare).stadskommunen zadar delas administrativt in i 37 lokaln\u00e4mndsomr\u00e5den som styrs av en lokaln\u00e4mndsstyrelse vars medlemmar v\u00e4ljs f\u00f6r en mandatperiod p\u00e5 fyra \u00e5r. f\u00f6ljande 21 lokaln\u00e4mndsomr\u00e5den ligger inom t\u00e4torten zadar: arbanasi, bili brig, bokanjac, brodarica, crvene ku\u0107e, diklo, dra\u010devac, ga\u017eenica, jazine i, jazine ii, maslina, novi bokanjac, poluotok, plo\u010da, puntamika, ri\u010dina, smiljevac, stanovi, vidikovac, vi\u0161njik och vo\u0161tarnica.\n\n\n== ekonomi och infrastruktur ==\n\n\n=== ekonomi ===\nfr\u00e5n andra v\u00e4rldskriget till det kroatiska sj\u00e4lvst\u00e4ndighetskriget i b\u00f6rjan av 1990-talet hade zadar en stark ekonomisk industribaserad utveckling. kroatiens sj\u00e4lvst\u00e4ndighet och uttr\u00e4de ur den federala staten jugoslavien, det p\u00e5f\u00f6ljande sj\u00e4lvst\u00e4ndighetskriget och \u00f6verg\u00e5ngen till marknadsekonomi slog h\u00e5rt mot den lokala ekonomin. efter \u00e5r av stagnation b\u00f6rjade zadars ekonomi fr\u00e5n \u00e5r 2000-talet att visa tecken p\u00e5 \u00e5terh\u00e4mtning och utveckling. stadens geografiska position, en internationell flygplats (zadars flygplats), n\u00e4rheten till motorv\u00e4g a1 och ga\u017eenica-hamnen (b\u00e5de gods- och passagerartrafik) har gjort zadar mer tillg\u00e4ngligt och lockat till sig s\u00e5v\u00e4l nationella som internationella investerare. de viktigaste lokala n\u00e4ringsgrenarna inkluderar turism, transport, sj\u00f6handel, jordbruk, fiske och fiskodling. \u00e4ven metallindustrin och den maskintekniska branschen med tillverkning av bland annat kemikalier utg\u00f6r tillsammans med bankverksamhet en viktig stomme i den lokala ekonomin. n\u00e5gra av de st\u00f6rsta f\u00f6retagen med huvudkontor i zadar \u00e4r tankerska plovidba (sj\u00f6transport), cromaris och maraska (livsmedelstillverkning), sas strojogradnja (maskintillverkning) och otp banka (finansbranschen).\n\n\n=== transport och kommunikationer ===\n\n\n==== busstrafik ====\nall busstrafik (lokal, nationell och internationell busstrafik) i zadar utg\u00e5r fr\u00e5n zadars busstation. den centrala busstationen \u00e4r bel\u00e4gen p\u00e5 adressen ante star\u010devi\u0107a 1 i stadsdelen ri\u010dina, bredvid j\u00e4rnv\u00e4gsstationen, drygt tv\u00e5 kilometer syd\u00f6st om gamla stan.\nzadars stadsbusstrafik trafikeras av det lokala bussbolaget liburnija. bussbolagets fordonsflotta best\u00e5r av 50 bussar. stadsbusstrafiken best\u00e5r av 12 linjer som n\u00e5r ut till hela staden och trafikeras av 22 bussar. d\u00e4rtill trafikerar bussbolaget linjer som n\u00e5r ut till hela zadars l\u00e4n, inklusive \u00f6arna ugljan, pa\u0161man, dugi otok och i\u017e.\n\n\n==== flygtrafik ====\nzadars flygplats \u00e4r en internationell flygplats med in- och utrikesf\u00f6rbindelser. den \u00e4r bel\u00e4gen i zemunik donji, cirka 11\u201312 kilometer \u00f6ster om zadars centrum. flygtrafiken \u00e4r n\u00e4stan uteslutande s\u00e4songbetonad med ankomster och avg\u00e5ngar fr\u00e4mst under april\u2013oktober. den internationella trafiken till flygplatsen trafikeras till stora delar av l\u00e5gprisflygbolag. genom flygplatsen \u00e4r zadar f\u00f6rbunden med trettiotalet europeiska st\u00e4der, d\u00e4ribland stockholm, g\u00f6teborg och k\u00f6penhamn. fr\u00e5n flygplatsen avg\u00e5r flygbussar till zadar. d\u00e4r finns \u00e4ven en taxistation och hyrbilsm\u00f6jligheter. resan fr\u00e5n flygplatsen till stadscentrum med motorfordon tar cirka 20 minuter. alternativa internationella flygplatser som alla ligger inom en radie p\u00e5 mindre \u00e4n 300 kilometer och f\u00e4rdv\u00e4g p\u00e5 mindre \u00e4n 3 timmar med motorfordon fr\u00e5n stadscentrum \u00e4r splits flygplats (cirka 130 kilometer), rijekas flygplats (cirka 226 kilometer) och zagrebs flygplats (cirka 295 kilometer).\n\n\n==== j\u00e4rnv\u00e4gstrafik ====\nzadars j\u00e4rnv\u00e4gsstation \u00e4r bel\u00e4gen p\u00e5 adressen ante star\u010devi\u0107a 3 i stadsdelen ri\u010dina, bredvid den centrala busstationen, drygt tv\u00e5 kilometer syd\u00f6st om gamla stan. fr\u00e5n j\u00e4rnv\u00e4gsstationen utg\u00e5r trafik via j\u00e4rnv\u00e4gslinjen knin\u2013zadar och likabanan norrut mot zagreb eller via dalmatienbanan s\u00f6derut mot split.\n\n\n==== sj\u00f6fart ====\nga\u017eenica-hamnen i stadsdelen ga\u017eenica, drygt 3,5 kilometer syd\u00f6st om zadars stadsk\u00e4rna, \u00e4r b\u00e5de en gods- och passagerarhamn. tidigare utgick all passagerartrafik och f\u00e4rjor till bland annat zadars sk\u00e4rg\u00e5rd fr\u00e5n zadars hamn som ligger vid solh\u00e4lsningen i nordv\u00e4stra delen av gamla stan. \u00e5r 2015 invigdes den nya passagerarhamnen i ga\u017eenica och \u00e5r 2019 invigdes den nya terminalbyggnaden. sedan dess utg\u00e5r n\u00e4stan all passagerartrafik fr\u00e5n ga\u017eenica-hamnen. omlokaliseringen av passagerartrafiken fr\u00e5n zadars hamn till ga\u017eenica har avlastat zadars historiska stadsk\u00e4rna och befriat den fr\u00e5n den tr\u00e4ngsel som tidigare uppstod under sommarm\u00e5naderna. den centrala hamnen anv\u00e4nds idag f\u00f6r mottagande av lyxkryssningsfartyg, yachter och  turistb\u00e5tar.\n\n\n==== v\u00e4gn\u00e4t ====\nvid zadar finns anslutningsv\u00e4g (landsv\u00e4g 424) till motorv\u00e4g a1 som i nordlig riktning leder mot huvudstaden zagreb och i sydlig riktning mot \u0161ibenik, split och i f\u00f6rl\u00e4ngningen dubrovnik. landsv\u00e4g 306 f\u00f6rbinder zadar i nordlig riktning med staden nin och \u00f6n vir. adriatiska kustv\u00e4gen som passerar zadar leder i sydlig riktning mot bibinje och flera dalmatiska kustorter.\n\n\n== demografi ==\n\n\n=== k\u00f6nsf\u00f6rdelning, etniska och religi\u00f6sa grupper ===\nav stadens 75 062 inv\u00e5nare \u00e4r 39 329 kvinnor och 35 733 m\u00e4n (2011).majoriteten av inv\u00e5narna (70 674 personer eller 94,15 procent av befolkningen) \u00e4r kroater. de st\u00f6rsta etniska minoriteten i zadars stadskommun \u00e4r serberna (2 168 personer eller 2,89 procent av befolkningen). ingen av stadens \u00f6vriga minoriteter (d\u00e4ribland albaner, bosniaker, italienare, montenegriner, tyskar, ungrare, \u00f6sterrikare etcetera) uppg\u00e5r som etnisk grupp till mer \u00e4n 1 procent av befolkningen.\n\nitalienarna har historiskt utgjort en betydande etnisk grupp i zadar. \u00e5ren 1920\u20131947 tillh\u00f6rde staden italien men i samband med parisfreden \u00e5r 1947 tillf\u00f6ll zadar d\u00e5varande jugoslavien. efter det jugoslaviska makt\u00f6vertagandet och under 1900-talets andra h\u00e4lft minskande antalet italienare markant. i folkr\u00e4kningen 2011 uppgick deras antal till 90 personer eller 0,12 procent av befolkningen.en majoritet av zadars inv\u00e5nare (66 474 personer eller 88,56 procent av befolkningen) bek\u00e4nner sig till den romersk-katolska tron. i staden finns flera romersk-katolska kyrkor och en serbisk-ortodox kyrka.\n\n\n=== befolkningsutveckling ===\n\n\n=== spr\u00e5k och dialekter ===\nzadar ligger i det \u010dakaviska dialektomr\u00e5det. p\u00e5 \u00f6arna n\u00e4rmast zadar talas traditionellt mellan\u010dakavisk dialekt med ikaviskt-ekaviskt uttal. p\u00e5 fastlandet och ett band l\u00e4ngs med kusten talas traditionellt syd\u010dakavisk dialekt med ikaviskt uttal. den \u010dakaviska dialekten har f\u00e4rgat det officiella och formella spr\u00e5ket som baseras p\u00e5 standardkroatiska som i sin tur grundar sig p\u00e5 \u0161tokavisk dialekt med ijekavisk uttal.\n\n\n== kultur och samh\u00e4lle ==\n\n\n=== arkitektur, stadsbild och byggnadsverk (urval) ===\nzadar fick sin urbana struktur i antikens rom under julius caesar och kejsar augustus regeringstid. bland annat byggdes stora f\u00f6rsvarsverk upp i form av stadsmurar som under \u00e5rhundradena har tillbyggts och delvis st\u00e5r kvar \u00e4n idag. i det romerska zadars v\u00e4stra del anlades ett forum och senare uppf\u00f6rdes en basilika p\u00e5 platsen. zadar hade \u00e4ven en amfiteater samt vattenkanalsystem och akvedukt som f\u00f6rs\u00f6rjde staden med f\u00e4rskt vatten. delar av dessa har bevarats och finns kvar \u00e4n idag. senare, under tidig medeltid, uppf\u00f6rdes kyrkor och kloster i staden i takt med att kristendomen fick st\u00f6rre spridning i det romerska imperiet.\nunder medeltidens h\u00f6jdpunkt i b\u00f6rjan av det nya \u00e5rtusendet blev zadar en storstad p\u00e5 vid den adriatiska kusten med en v\u00e4xande befolkning och \u00f6kad politisk betydelse. under den venetianska administration p\u00e5 1500-talet ut\u00f6kades och f\u00f6rst\u00e4rktes de defensiva f\u00f6rsvarsmurarna. i samband med det tillkom muren mot fastlandet f\u00f6r att skydda staden mot de osmanska turkarna. under 1800-talets f\u00f6rsta h\u00e4lft, d\u00e5 staden blev \u00f6sterrikisk, anlades parker och flera av f\u00f6rsvarsverken gjordes om till promenadstr\u00e5k vilket innebar att stadsmurarna bevarades. efter bombningarna under andra v\u00e4rldskriget f\u00f6r\u00e4ndrades stadens arkitektur avsev\u00e4rt och ett omfattande restaureringsarbete p\u00e5gick under efterkrigstidens f\u00f6rsta \u00e5r f\u00f6r att r\u00e4dda s\u00e5 m\u00e5nga av de historiska byggnaderna som m\u00f6jligt. bland annat restaurerades stadsportarna och 1100-talskyrkan sankta maria \u00e5teruppbyggdes.\n\n\n==== allm\u00e4nna byggnader och landm\u00e4rken ====\n\n\n==== bef\u00e4stningsverk ====\nzadars stadsmur \u2013 zadar var tidigt en bef\u00e4st stad. en stadsmur b\u00f6rjade uppf\u00f6ras redan under det f\u00f6rsta \u00e5rtusendet. den nuvarande  v\u00e4rldsarvslistade stadsmuren uppf\u00f6rdes p\u00e5 1100\u20131200-talet, f\u00f6rst\u00e4rktes p\u00e5 1600-talet och revs delvis p\u00e5 1800-talet. de delar som idag finns kvar \u00e4r till st\u00f6rsta del fr\u00e5n 1500\u20131600-talet \u00e4ven om vissa sektioner \u00e4r \u00e4ldre \u00e4n s\u00e5.\nlandsporten \u2013 zadars st\u00f6rsta stadsport. uppf\u00f6rdes \u00e5r 1543 och leder fr\u00e5n landsidan till den halv\u00f6 som utg\u00f6r gamla stan. stadsporten anses vara ett av de finaste exemplen p\u00e5 venetiansk ren\u00e4ssansarkitektur i zadar.\nlilla arsenalen \u2013 kulturminnesm\u00e4rkt byggnad som ursprungligen var en arsenal. byggnaden renoverades \u00e5r 2016 och tj\u00e4nar sedan \u00e5r 2017 som multimedialt bes\u00f6kscenter.\nkaptenstornet \u2013 ett femkantigt torn \u00f6ster om fem brunnarnas torg i den s\u00f6dra delen av gamla stan.\n\n\n==== gator, torg och platser ====\nfem brunnarnas torg \u2013 ett torg mellan stadsmurarna och grimani-bastionen i den s\u00f6dra delen av gamla stan. torget \u00e4r uppkallat efter de fem symmetriskt uppradade brunnarna som anlades under den osmanska bel\u00e4gringen p\u00e5 1500-talet. ovanp\u00e5 den intilliggande bastionen finns en av kroatiens \u00e4ldsta parker.\nfolkets torg \u2013 gamla stans centralpunkt och zadars centrala torg. vid torget ligger flera historiska byggnader.\nforum \u2013 det romerska zadars huvudtorg. torget anlades mellan det f\u00f6rsta \u00e5rhundradet innan v\u00e5r tider\u00e4kning och andra \u00e5rhundradet. vid det nuvarande torget finns grunderna efter offentliga romerska byggnader och en del ursprunglig stenl\u00e4ggning.\nfo\u0161a \u2013 en historisk hamn som anlades p\u00e5 1500-talet vid landsporten. fo\u0161a som \u00e4r en av stadens symboler och turistattraktioner str\u00e4cker sig fr\u00e5n landsporten till universitetet.\nkalelarga \u2013 sedan urminnes tider zadars huvudgata. dagens riktning och proportioner antog gatan under romartiden d\u00e5 den utgjorde stadens decumanus maximus. idag stadens fr\u00e4msta shoppinggata.\npetar zorani\u0107s torg \u2013 torget som \u00e4r uppkallat efter den lokale ren\u00e4ssanspoeten och f\u00f6rfattaren petar zorani\u0107 \u00e4r bel\u00e4get i den s\u00f6dra delen av gamla stan. petar zorani\u0107-torget \u00e4r inte s\u00e4llan utomhusscen f\u00f6r olika evenemang.\nzadars hamnpromenad \u2013 hamnpromenaden l\u00f6per i syd\u00f6stlig\u2013nordv\u00e4stlig riktning l\u00e4ngs med gamla stans v\u00e4stra sida. vid den palmprydda hamnpromenadens norra sida finns zadars hamn och konstinstallationerna havsorgeln och solh\u00e4lsningen.\n\n\n==== palats och h\u00f6grest\u00e5ndshus ====\ncedulin-palatset \u2013 det kulturm\u00e4rkta palatset fr\u00e5n 1200-talet \u00e4r bel\u00e4get vid nya porten som \u00e4r den \u00f6stra ing\u00e5ngen till gamla stan. i det representativa palatset har staden zadars turistinformationscenter sina lokaler.\ngrisogono vovo-palatset \u2013 palats i gamla stan uppkallat efter grisogono-\u00e4tten som \u00e4r en av de \u00e4ldsta k\u00e4nda adelsfamiljerna i zadar. \u00e4tten hade flera grenar, d\u00e4ribland den som h\u00e4rstammar fr\u00e5n ren\u00e4ssanskonstn\u00e4ren federico grisogono (1472\u20131538). dennes palats ligger intill sankt symeons kyrka och bestod ursprungligen av tv\u00e5 byggnader i romansk stil. under 1400-talets andra h\u00e4lft f\u00f6renades palatset andra del medan innerg\u00e5rden stod f\u00e4rdig p\u00e5 1500-talet. palatset har en innerg\u00e5rd med en cistern, en portik och gallerier. fasaden domineras av f\u00f6nster och balkonger i dekorativ stil med venetiansk blommig gotisk stil. palatset \u00e5terspeglar ren\u00e4ssansens levande kultur och de m\u00e4nniskor som odlade sin musikaliska natur och som levde byggnaden.\njustitiepalatset \u2013\nnassis- och petrizio-palatset \u2013 de b\u00e5da palatsen \u00e4r goda exempel p\u00e5 senmedeltida palats som har innerg\u00e5rdar med arkader och en centralt placerad brunn. d\u00e4rtill har palatsen f\u00f6nster dekorerade med stiliserade blommor vilket \u00e4r typisk f\u00f6r den venetianska gotiken. det antas att arkitektdetaljerna p\u00e5 nassis-palatset utformades i slutet av 1400-talet av den k\u00e4nde m\u00e4staren marko andriji\u0107 fr\u00e5n kor\u010dula. nassis-palatset \u00e4r bel\u00e4get vid sankt dominicus kyrka och petrizio-palatset vid sankt symeons kyrka i gamla stan.\nrektorspalatset \u2013 palatset \u00e4r bel\u00e4get i gamla stan och finns omn\u00e4mnt i historiska k\u00e4llor fr\u00e5n 1200-talet. under det \u00f6sterrikiska och sedermera \u00f6sterrikisk-ungerska styret anv\u00e4ndes byggnaden av den provinsiella dalmatiska regeringen. byggnaden har \u00e4ven nyttjats som stadsbibliotek, konserthus och balett- och musikskola. idag \u00e4r det multimedialt anpassat och anv\u00e4nds f\u00f6r exklusiva konserter, teaterf\u00f6rest\u00e4llningar, utst\u00e4llningar och f\u00f6rel\u00e4sningar.\n\n\n==== parker och gr\u00f6nomr\u00e5den ====\ni zadar finns flera parker och gr\u00f6nomr\u00e5den. de tre mest centrala parkerna (drottning jelena madijevkas park, jarulaparken och vladimir nazors park) ligger i direkt anslutning till varandra, syd\u00f6st om gamla stan. de allm\u00e4nna parkerna och gr\u00f6nomr\u00e5dena sk\u00f6ts av det kommunala bolaget \"nasadi d.o.o.\".\ndrottning jelena madijevkas park \u2013 anlagd under den \u00f6sterrikiska administrationen \u00e5r 1829. zadars \u00e4ldsta park och tillika en av kroatiens \u00e4ldsta parker. bel\u00e4gen syd\u00f6st om gamla stan.\njarulaparken \u2013 bel\u00e4gen \u00f6ster om gamla stan.\nmusapstans skogspark \u2013 ett naturomr\u00e5de och skogspark med gamla frodiga tr\u00e4d och popul\u00e4ra vandrings- och cykelleder. musapstans skogspark \u00e4r bel\u00e4gen \u00f6ster om zadars t\u00e4tort och orten murvica.\nrivaparken \u2013 parken str\u00e4cker sig l\u00e4ngs med zadars hamnpromenad och \u00e4r 800 meter l\u00e5ng.\nvladimir nazors park \u2013 anlagd under den \u00f6sterrikiska administrationen \u00e5ren 1888\u20131890. t\u00e4cker en yta av 5,5 hektar och \u00e4r zadars st\u00f6rsta stadspark.\nvruljeparken \u2013 en drygt 5 hektar stor park bel\u00e4gen p\u00e5 fastlandet, nord\u00f6st om halv\u00f6n som utg\u00f6r gamla stan. i parken trivs m\u00e5nga v\u00e4xtarter som inte v\u00e4xer annorst\u00e4des i dalmatien. anledningen \u00e4r att det i parken finns flera b\u00e4ckar och d\u00e4rmed tillg\u00e5ng till rinnande s\u00f6tvatten som \u00e4r ovanligt i det dalmatiska kustlandskapet.\nv\u00e5r fru av h\u00e4lsans park \u2013 en liten park anlagd under 1800-talets andra h\u00e4lft. bel\u00e4gen vid v\u00e5r fru av h\u00e4lsans kyrka i den norra delen av gamla stan.\n\n\n==== religi\u00f6sa byggnader och platser ====\ni zadar finns flera romersk-katolska kyrkor och en serbisk-ortodox kyrka. m\u00e5nga av kyrkobyggnaderna, om \u00e4n ombyggda, har mycket gamla r\u00f6tter och \u00e4r inte s\u00e4llan uppf\u00f6rda p\u00e5 f\u00f6rkristna kultplatser. de har ett kulturhistoriskt v\u00e4rde och \u00e4r d\u00e4rf\u00f6r kulturminnesm\u00e4rkta. zadars biskopskomplex \u00e4r ett tentativt v\u00e4rldsarv som omfattar ett tre hektar stort omr\u00e5de i gamla stan. flera av de nedan beskrivna kyrkobyggnaderna ing\u00e5r i zadars biskopskomplex.\nsankt andreas och sankt petrus den \u00e4ldres kyrka \u2013 kyrkobyggnaden \u00e4r ett exempel p\u00e5 en s\u00e5 kallad dubbelkyrka.  med delar fr\u00e5n 400-talet representerar kyrkan tillsammans med zadars katedral ett av den f\u00f6rsta tidigkristna kultobjekten inom det d\u00e5 muromg\u00e4rdade romerska zadar.\nsankt chrysogonus kyrka \u2013 kyrkan invigdes \u00e5r 1175 och \u00e4r till\u00e4gnad zadars skyddhelgon sankt chrysogonus. den b\u00e4r stildrag fr\u00e5n romaniken och uppf\u00f6rdes p\u00e5 platsen f\u00f6r ett romerskt emporium (marknadsplats) och den tidigkristna helige antonius eremitens kyrka fr\u00e5n 500-talet. \u00e5r 1387 gravsattes den kroatisk-ungerska drottningen jelena kotromani\u0107 i kyrkan. hennes kvarlevor f\u00f6rdes dock senare till basilikan i ungerska sz\u00e9kesfeh\u00e9rv\u00e1r.\nsankt dominicus kloster och kyrka \u2013 dominikanernas kloster och klosterkyrka \u00e4r bel\u00e4gna strax v\u00e4ster om landsporten i gamla stan. klosterbyggnaden b\u00e4r sina r\u00f6tter fr\u00e5n \u00e5r 1244. kyrkan invigdes \u00e5r 1280 och b\u00e4r stildrag fr\u00e5n gotiken.\nsankt donatus kyrka \u2013 kyrkan uppf\u00f6rdes p\u00e5 800-talet och byggdes p\u00e5 platsen f\u00f6r ett gammalt romerskt tempel till\u00e4gnat gudinnan juno. inledningsvis till\u00e4gnades kyrkan den heliga treenigheten men d\u00f6ptes senare om f\u00f6r att hedra dess grundare \u2013 biskop donatus. sankt donatus-kyrkan \u00e4r m\u00f6jligtvis zadars mest k\u00e4nda kyrkobyggnad och en av stadens symboler. den avbildas i grafisk form och miniatyrkopior i olika material s\u00e4ljs ofta som souvenirer. kyrkobyggnaden st\u00e5r vid forum och \u00e4r ett av de b\u00e4sta exemplen p\u00e5 bysantinsk arkitektur i zadar. sankt donatus kyrka \u00e4r sedan l\u00e4nge dekonsekrerad och till f\u00f6ljd av byggnadens extraordin\u00e4ra akustiska egenskaper anv\u00e4nds den ofta till musikaliska evenemang.\nprofeten sankt elias kyrka \u2013 zadars enda serbisk-ortodoxa kyrka uppf\u00f6rdes p\u00e5 1500-talet p\u00e5 platsen f\u00f6r en medeltida romersk-katolsk kyrka med samma namn. den byggdes om i slutet av 1700-talet och b\u00e4r stildrag fr\u00e5n senbarocken. kyrkans skattkammare inneh\u00e5ller en rik kollektion av ikoner fr\u00e5n 1500\u20131700-talet.\nsankt franciskus kloster och kyrka \u2013 franciskanernas kloster och klosterkyrka uppf\u00f6rdes p\u00e5 1200-talet och \u00e4r bel\u00e4gna i den nordv\u00e4stra delen av gamla stan. kyrkan invigdes \u00e5r 1280 och b\u00e4r stildrag fr\u00e5n gotiken. \u00e5r 1358 undertecknades freden i zadar i dess sakristia.\nsankt mikaels kloster och kyrka \u2013 franciskanerna av tredjeordens kloster och klosterkyrka \u00e4r bel\u00e4gen i den mellersta delen av gamla stan. den ursprungligen romanska kyrkan fr\u00e5n 1100-talet antog p\u00e5 1300-talet gotiska stildrag. i kyrkans innehav finns flera v\u00e4rdefulla m\u00e5lningar.\nsankt symeons kyrka \u2013 ursprungligen en tidigkristen kyrka (omn\u00e4mnd \u00e5r 1190). senare ombyggd i gotiskt stil. nuvarande utformning i s\u00e5 kallad provinsiell barock. i kyrkan finns sankt symeons skrin \u2013 ett relikvarium som tillkom \u00e5ren 1377\u20131380 p\u00e5 uppdrag av den ungersk-kroatiska drottningen elisabet. sarkofagen s\u00e4gs inneh\u00e5lla sankt symeons kvarlevor.\nsankta anastasias katedral \u2013 zadars romersk-katolska katedral. den uppf\u00f6rdes i omg\u00e5ngar under 1100- och 1200-talet men vilar p\u00e5 grunderna av en \u00e4ldre kyrka fr\u00e5n 800-talet och 1000-talet. katedralen b\u00e4r stildrag fr\u00e5n romaniken och \u00e4r dalmatiens st\u00f6rsta kyrkobyggnad.\nsankta marias benediktinkloster och kyrka \u2013 klostret uppf\u00f6rdes \u00e5r 1066 och klosterkyrkan \u00e5r 1091. kyrkan uppf\u00f6rdes ursprungligen i f\u00f6rromansk stil men b\u00e4r idag stildrag fr\u00e5n ren\u00e4ssansen. i klostret finns den permanenta utst\u00e4llningen \"zadars guld och silver\" \u2013 en samling best\u00e5ende av omkring 200 objekt fr\u00e5n 700\u20131700-talet.\nstomorica-kyrkan \u2013 en kyrkoruin bel\u00e4gen i den v\u00e4stra delen av gamla stan. av den forna f\u00f6rromanska kyrkan kvarst\u00e5r endast grunden som till sin utformning p\u00e5minner om en nyckel \u2013 enligt traditionen sankte pers nycklar.\nv\u00e5r fru av h\u00e4lsans kyrka \u2013 ursprungligen uppf\u00f6rd p\u00e5 1700-talet.\n\n\n==== statyer, skulpturer och offentlig konst ====\nhavsorgeln \u2013 en internationellt prisbel\u00f6nad konstinstallation och turistattraktion p\u00e5 zadars strandpromenad i den nordv\u00e4stra delen av gamla stan. med havsv\u00e5gornas hj\u00e4lp pressas luft in i r\u00f6r som finns inbyggda under hamntrapporna mot havet. av energin ger r\u00f6ren ifr\u00e5n sig slumpm\u00e4ssiga men harmoniska toner.\nsolh\u00e4lsningen \u2013 en arkitektonisk konstinstallation och turistattraktion bel\u00e4gen bredvid havsorgeln p\u00e5 zadars strandpromenad. installationen best\u00e5r av 300 glasplattor. under glasplattorna finns solpaneler som under dagen absorberar solljus. solljuset omvandlas till energi som vid m\u00f6rkrets inbrott \u00e5terges som ljus.\nsfinxen \u2013 en replik av en egyptisk sfinx. den tillkom \u00e5r 1918 och tillverkades av den lokale konservatorn och m\u00e5laren giovanni smirich (ivan smiri\u0107). han l\u00e4t uppf\u00f6ra den i hyllning till sin f\u00f6r tidigt bortg\u00e5ngna hustru attilia. sfinxen st\u00e5r i en park i anslutning till villa attilia vid maestralviken i stadsdelen brodarica. enligt lokal s\u00e4gen uppfyller den f\u00f6r\u00e4lskade pars \u00f6nskningar.\n\n\n=== kultur, n\u00f6jen och idrott ===\n\n\n==== insignier och symboler ====\nzadars stadsvapen och stadsflagga \u00e4r stadens officiella attribut. stadsvapnets sk\u00f6ldem\u00e4rke symboliserar zadars skyddshelgon sankt chrysogonus. sankt donatus kyrka (avbildad i grafisk form eller utformad i ett material) utg\u00f6r en informell symbol f\u00f6r staden.\n\n\n==== museer, gallerier och utst\u00e4llningar ====\ni zadar finns flera museer med olika inriktningar, bland annat zadars arkeologiska museum, zadars nationalmuseum, zadars stadsmuseum, antika glasets museum, illusionsmuseet, rektorspalatset och profeten sankt elias-kyrkans skattkammare.\n\n\n==== sportut\u00f6vning och sportanl\u00e4ggningar ====\n\"\u0161portska zajednica grada zadra\" (staden zadars sportf\u00f6rening) grundades \u00e5r 1996 och \u00e4r paraplyorganisationen f\u00f6r stadens idrottsf\u00f6reningar. f\u00f6reningen som arbetar f\u00f6r och uppmuntrar till sportut\u00f6vning i zadar samlar 174 lokala idrottsf\u00f6reningar. totalt finns 53 sporter representerade inom f\u00f6reningen.kre\u0161imir \u0107osi\u0107-hallen invigdes \u00e5r 2004 och \u00e4r zadars st\u00f6rsta och fr\u00e4msta idrottsarena. stanovistadion \u00e4r stadens fr\u00e4msta fotbollsanl\u00e4ggning och jazinehallen \u00e4r en sporthall som anv\u00e4nds uteslutande f\u00f6r basket. d\u00e4rtill finns flera mindre sportobjekt i zadar, bland annat ravnices sport- och rekreationscenter, kolovares utomhusbass\u00e4nger, mocires bowlinghall, mocires skjutbana, mocires sport- och rekreationscenter, vi\u0161njiks atletiska stadion, zadars tennisbanor med flera.\ntill stadens mest framg\u00e5ngsrika sportklubbar r\u00e4knas hnk zadar (fotboll), kk zadar (basket) och rk zadar (handboll). flera internationellt k\u00e4nda sportprofiler \u00e4r f\u00f6dda i zadar, d\u00e4ribland fotbollsspelarna luka modri\u0107, danijel suba\u0161i\u0107, dominik livakovi\u0107 och dado pr\u0161o samt handbollsspelaren ivan nin\u010devi\u0107.\n\u00e5r 2009 var zadar en av st\u00e4derna som stod v\u00e4rd f\u00f6r v\u00e4rldsm\u00e4sterskapet i handboll f\u00f6r herrar.\n\n\n==== teatrar och biografer ====\nnationalteatern med r\u00f6tter fr\u00e5n \u00e5r 1945 \u00e4r zadars fr\u00e4msta teaterscen. teaterhuset \u00e4r bel\u00e4get p\u00e5 gatuadressen \u0161iroka ulica 8. zadars dockteater grundades \u00e5r 1951 och \u00e4r bel\u00e4gen p\u00e5 adressen sokolska 1. i k\u00f6pcentret city galleria finns biografen cinestar. projektbiografen \"kino zona\" visar film \u00e5ret runt p\u00e5 gatuadressen poljana \u0161ime budini\u0107a 3. under sommarm\u00e5naderna organiserar kino zona d\u00e4rtill friluftsbiograf vid poljana branka stojakovi\u0107a (branko stojakovi\u0107s torg).\n\n\n=== h\u00e4lsa och sjukv\u00e5rd ===\nzadars allm\u00e4nna sjukhus \u00e4r stadens och zadars l\u00e4ns centralsjukhus. sjukhusets huvudbyggnad \u00e4r bel\u00e4gen p\u00e5 gatuadressen ulica bo\u017ee peri\u010di\u0107a 5.\n\n\n=== utbildning och forskning ===\ni zadar finns 13 grundskolor varav 10 drivs i stadens regi och 3 \u00e4r privata gundskolor. ut\u00f6ver grundskolorna finns 16 gymnasieskolor och ett universitet (se zadars universitet).\n\n\n=== matkultur ===\nk\u00f6rsb\u00e4rslik\u00f6ren maraschino kommer ursprungligen fr\u00e5n zadar. den framst\u00e4lldes i staden redan p\u00e5 1500-talet utifr\u00e5n ett recept som tagits fram av stadens dominikanermunkar som f\u00f6retr\u00e4desvis anv\u00e4nde den som medicin. fram till \u00e5r 1945 tillverkades lik\u00f6ren av destilleriet luxardo som \u00e4gdes av italienaren giorgio luxardo och hans familj. n\u00e4r zadar intogs av kommunistiska partisaner flydde dock luxardo liksom m\u00e5nga andra italienare och italienskspr\u00e5kiga till italien och fortsatte sin tillverkning i padova. idag tillverkas kroatisk maraschino n\u00e4rmast uteslutande av stadens och kroatiens st\u00f6rsta destilleri maraska.\n\n\n== k\u00e4nda personligheter f\u00f6dda i zadar (urval) ==\njuraj dalmatinac (ca. 1410\u20131473) \u2013 skulpt\u00f6r och arkitekt\njohanna ii av neapel (1373\u20131435) \u2013 neapolitansk drottning\nluka modri\u0107 (1985\u2013) \u2013 fotbollsspelare\nemilija koki\u0107 (1968\u2013) \u2013 s\u00e5ngerska\nzoran primorac (1969\u2013) \u2013 bordtennisspelare\ndado pr\u0161o (1974\u2013) \u2013 fotbollsspelare\ngeorg von trapp (1880\u20131947) \u2013 \u00f6sterrikisk riddare och \u00f6rlogskapten, f\u00f6rebild till kapten von trapp i musikalen sound of music\n\n\n== internationella relationer ==\n\n\n=== v\u00e4norter ===\nzadar \u00e4r v\u00e4nort med f\u00f6ljande orter:\n reggio nell'emilia, italien (sedan 1972).\n romans-sur-is\u00e8re, frankrike (sedan 1985).\n f\u00fcrstenfeldbruck, tyskland (sedan 1989).\n sz\u00e9kesfeh\u00e9rv\u00e1r, ungern (sedan 1997).\n padua, italien (sedan 2003).\n iquique, chile (sedan 2003).\n dundee, storbritannien (sedan 2014).\n milwaukee, usa (sedan 2015).\n ter\u00e9zv\u00e1ros, 6:e distriktet i budapest, ungern (sedan 2015).\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r zadar.\n engelskspr\u00e5kiga wikivoyage om zadar"