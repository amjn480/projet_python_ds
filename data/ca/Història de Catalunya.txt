"catalunya \u00e9s un territori hist\u00f2ric format originalment a partir dels comtats establerts pels francs, al nord-est de la pen\u00ednsula ib\u00e8rica, en temps de carlemany. avui en dia, el mot \u00abcatalunya\u00bb s'empra sobretot per referir-se a la comunitat aut\u00f2noma de catalunya, a espanya, i la catalunya del nord, que forma el departament dels pirineus orientals a fran\u00e7a. quan parlem de la hist\u00f2ria de catalunya, com a entitat territorial, no es refereix a les delimitacions territorials de l'actual comunitat aut\u00f2noma de catalunya, sin\u00f3 a les delimitacions del territori hist\u00f2ric del principat de catalunya. per tant, en aquest article tamb\u00e9 es recull la hist\u00f2ria de la catalunya nord.\nsobre la base llatina es van superposar dos prestrats principals en la formaci\u00f3 del que ser\u00e0 catalunya: el visigot i l'\u00e0rab, amb diferent grau d'incid\u00e8ncia segons la part de catalunya (nova o vella) i diversa influ\u00e8ncia en el temps d'estada i la composici\u00f3 social.\ngran part de la hist\u00f2ria de catalunya, fins al 1714, est\u00e0 vinculada a l'establiment d'una uni\u00f3 din\u00e0stica del regne d'arag\u00f3 i el principat de catalunya que es materialitz\u00e0 pol\u00edticament en la corona d'arag\u00f3. per tant, la gran majoria dels fets hist\u00f2rics que afectaren catalunya tracten d'esdeveniments que ja havien implicat, o acaben implicant igualment, la resta dels pa\u00efsos hisp\u00e0nics de la corona d'arag\u00f3. no obstant aix\u00f2, pel car\u00e0cter confederal de la seva estructura pol\u00edtica, els esdeveniments poden haver tingut en moments diferents o, fins i tot, amb algunes difer\u00e8ncies respecte de la resta del territori. aix\u00ed, per exemple, la numeraci\u00f3 dels reis de la corona, com a sobirans de catalunya, podria no coincidir amb la numeraci\u00f3 respectiva al regne de val\u00e8ncia o al regne d'arag\u00f3 o, un altre exemple, els decrets de nova planta no s'aplicaren exactament igual ni en el temps ni en la forma ni en el contingut.\nla gran expansi\u00f3 feudal catalana es dona, per\u00f2, al segle xiii i principi del xiv, i arran de la qual la corona d'arag\u00f3 s'ampli\u00e0 amb els dominis mediterranis de mallorca, sic\u00edlia i sardenya, a m\u00e9s de val\u00e8ncia. l'expansi\u00f3 s'inici\u00e0 amb el rei jaume i, que va conquerir mallorca (1229) -d'on expuls\u00e0 la poblaci\u00f3 musulmana- i val\u00e8ncia (1238) -territori al qual es don\u00e0 l'estatut de regne i que fou repoblat majorit\u00e0riament per catalans-. posteriorment, i coincidint amb el gran desenvolupament social i econ\u00f2mic de catalunya a l'edat mitjana, els dominis catalans s'estengueren mediterr\u00e0nia enll\u00e0 fins a sic\u00edlia i sardenya.\ntanmateix, a partir de mitjan segle xiv, s'inici\u00e0 una \u00e8poca de crisi demogr\u00e0fica (desencadenada fonamentalment per la pesta negra, per\u00f2 tamb\u00e9 per les recurrents crisis agr\u00e0ries), econ\u00f2mica i pol\u00edtica, que culminar\u00e0 en el desenvolupament d'una guerra civil catalana entre 1462 i 1472.\n\n\n== la prehist\u00f2ria a catalunya ==\n\nmalgrat els esfor\u00e7os fets en els darrers vint anys, el coneixement de la prehist\u00f2ria a catalunya resulten encara superficials i incomplets. fins fa pocs anys es considerava que els primers signes clars de pres\u00e8ncia humana a l'espai geogr\u00e0fic que avui es coneix com a catalunya corresponien a la fase del paleol\u00edtic mitj\u00e0 i presentaven una antiguitat aproximada de 25.000 anys, si b\u00e9 a la catalunya nord, es conserven restes del paleol\u00edtic inferior d'una antiguitat de 450.000. ara b\u00e9, els treballs realitzats en els darrers anys a alguns jaciments importants, com la cova de la font major (l'espluga de francol\u00ed), algunes troballes fetes a salt i altres indicis detectats arreu del pa\u00eds, apunten la possibilitat d'una ocupaci\u00f3 en el paleol\u00edtic inferior de fins a 300.000 anys d'antiguitat. pel que fa al paleol\u00edtic mitj\u00e0, es conserven diferents jaciments prehist\u00f2rics al nord i sud de catalunya, com ara el cau del duc o la cova de mollet (pla de l'estany). i el paleol\u00edtic superior, que es desenvolupa fa aproximadament uns 20.000 anys, i que ha deixat restes a indrets com la bora gran d'en carreres, a seriny\u00e0, o el cau de les goges, en sant juli\u00e0 de ramis\nentre el 8000 i el 5000 ac es desenvoluparia la fase prehist\u00f2rica coneguda com a mesol\u00edtic o epipaleol\u00edtic.\nvers el 4500 ac s'iniciaria la fase del neol\u00edtic, del qual s'ha destacat que la sedentaritzaci\u00f3 presenta uns trets molt menys profunds que en altres territoris, a causa de la forta pres\u00e8ncia de bosc mediterrani, que permetria el manteniment d'una elevada activitat ca\u00e7adora i recol\u00b7lectora. es troba representat fonamentalment pels jaciments de les mines de gav\u00e0 o de la draga banyoles.\nentre els anys 2500 i 1800 ac es desenvolupar\u00e0 la fase del calcol\u00edtic, en la qual apareixeran els primers objectes de coure. li segueix l'edat del bronze, entre els anys 1800 i 700 ac, moment que coincidir\u00e0 amb l'arribada dels pobles indoeuropeus. i en el segle vii ac el territori assolir\u00e0 l'edat del ferro.\n\n\n== edat antiga ==\n\n\n=== els pobles ibers ===\n\nels ibers s\u00f3n un conjunt de pobles que, segons les fonts cl\u00e0ssiques dels historiadors, escriptors i ge\u00f2grafs grecs i romans com hecateu de milet, avi\u00e8, her\u00f2dot, estrab\u00f3, etc., identifiquen a la costa oriental de la pen\u00ednsula ib\u00e8rica amb aquest nom almenys del segle vi ac en\u00e7\u00e0: el\u00edsics, s\u00f2rdons, ceretans, airenosis, andosins, bargusis, ausetans, ind\u00edgets, castel\u00b7lans, lacetans, laietans, cessetans, ilergets, iacetans, suessetans, sedetans, ilercavons, edetans, contestans, oretans, bastetans i turdetans. tot i que les fonts cl\u00e0ssiques no sempre coincideixen en els l\u00edmits geogr\u00e0fics precisos ni en l'enumeraci\u00f3 de pobles concrets, sembla que la llengua \u00e9s el criteri fonamental que els identificava com a ibers, at\u00e8s que les inscripcions en llengua ib\u00e8rica apareixen a grans trets en el territori que les fonts cl\u00e0ssiques assignen als ibers: la zona costanera que va des del sud del llenguadoc fins a alacant, que penetra a l'interior per la vall de l'ebre, per la vall del segura i per la vall alta del guadalquivir.\nel concepte de cultura ib\u00e8rica no \u00e9s un patr\u00f3 que es repeteix de forma uniforme en cadascun dels pobles identificats com a ibers, sin\u00f3 la suma de les cultures individuals que sovint presenten trets similars, per\u00f2 que es diferencien clarament en d'altres i que a vegades comparteixen amb pobles no identificats com a ibers.\n\n\n=== l'arribada dels pobles orientals ===\n\ndes del final del segon mil\u00b7lenni, els pobles de la mediterr\u00e0nia oriental es van sentir atrets per la pen\u00ednsula ib\u00e8rica, com ho demostra la instal\u00b7laci\u00f3 de les primeres col\u00f2nies fen\u00edcies a andalusia vers el 1100 ac.\nseguint les rutes obertes pels fenicis, en el segle viii ac, es fundaren les primeres col\u00f2nies gregues a l'est de la costa mediterr\u00e0nia, com ara rhode (en l'actualitat roses i el 580, emporion (en l'actualitat emp\u00faries), tot deixant per als fenicis el sud de la costa (b\u00e0rcino seria origin\u00e0riament una posta fen\u00edcia).\n\n\n=== colonitzaci\u00f3 romana ===\n\nel per\u00edode rom\u00e0 a catalunya \u00e9s el per\u00edode seg\u00fcent al per\u00edode iber. comen\u00e7a el segle iii ac amb la romanitzaci\u00f3 i va acabar amb la invasi\u00f3 dels visigots. el territori a l'arribada dels romans estava compost per un conjunt de tribus iberes i col\u00f2nies hel\u00b7l\u00e8niques, i no seria fins segles despr\u00e9s que es formaria el que avui s'anomena principat de catalunya.\nl'ebre va ser la primera frontera militar entre cartaginesos i romans (269 ac). despr\u00e9s de la conquesta de sagunt, ciutat aliada dels romans per les tropes p\u00faniques liderades per hann\u00edbal el 218 ac va esclatar la segona guerra p\u00fanica, que duria al ple domini rom\u00e0 de la pen\u00ednsula ib\u00e8rica.\nels romans van ser els estructuradors b\u00e0sics del territori de catalunya tal com avui s'ent\u00e9n, tant en infraestructures com en creadors de ciutats. la hisp\u00e0nia citerior fou una de les dues prov\u00edncies en qu\u00e8 es va dividir la pen\u00ednsula ib\u00e8rica despr\u00e9s de la conquesta romana. va ser creada el 197 ac, i s'hi inclou l'actual territori de catalunya.\nl'increment de territori controlat per roma i l'enriquiment que aix\u00f2 produ\u00efa en els seus governants va conduir a una etapa molt convulsa entre els segles ii i i ac, que van transformar la rep\u00fablica romana en imperi rom\u00e0 quan octavi (august) va v\u00e8ncer tots els seus enemics el 31 ac.\naugust va proclamar l'imperi el 13 de gener de l'any 27 ac. en virtut d'aquesta reforma s'encarregava del proconsolat de totes aquelles prov\u00edncies que tenien acantonades legions (prenent aix\u00ed el comandament de tot l'ex\u00e8rcit) i del mateix august dependrien els oficials i soldats. entre les prov\u00edncies afectades per aquestes mesures hi havia la citerior. hisp\u00e0nia, constitu\u00efda per dues prov\u00edncies, la citerior i l'ulterior, va ser dividida en tres: tarraconense, b\u00e8tica i lusit\u00e0nia (27 ac).\nla pressi\u00f3 dels huns, que liderats per \u00e0tila va arribar a les portes de roma, va emp\u00e8nyer les tribus germ\u00e0niques cap a europa occidental. per intentar fer front a aquesta crisi, a la mort de teodosi i el gran va deixar la part occidental (en la que es trobava hisp\u00e0nia) de l'imperi al seu fill honori, i la part oriental al seu fill arcadi. la invasi\u00f3 va precipitar la caiguda de l'imperi rom\u00e0 el 476.\n\n\n== edat mitjana a catalunya ==\n\nen la historiografia europea l'edat mitjana ha estat representada com un per\u00edode de decad\u00e8ncia passant d'una societat altament tecnificada i amb xarxes de comer\u00e7 de llarga dist\u00e0ncia, de l'imperi rom\u00e0 cap a una societat m\u00e9s fragmentada, basada en l'economia de subsist\u00e8ncia basada en el feudalisme. catalunya no \u00e9s una excepci\u00f3 en aquest sentit. per altra banda l'edat mitjana culmina a catalunya amb l'assoliment progressiu d'una personalitat jur\u00eddica pr\u00f2pia, associada a un context geogr\u00e0fic determinat. i tamb\u00e9 \u00e9s el per\u00edode en qu\u00e8 neix el catal\u00e0 com a llengua diferenciada del llat\u00ed i de les altres lleng\u00fces rom\u00e0niques, i tamb\u00e9 gaudeix d'un auge com a llengua liter\u00e0ria i oficial, tant als comtats catalans com a la corona d'arag\u00f3.\n\n\n=== alta edat mitjana ===\na partir de la caiguda de l'imperi rom\u00e0 d'occident els visigots passen a controlar la hisp\u00e0nia, la septim\u00e0nia i l'aquit\u00e0nia. tanmateix, durant els segles vi, vii i viii els visigots, van perdent progressivament els control d'aquests territoris. l'arribada dels \u00e0rabs (711) a la pen\u00ednsula representa la desaparici\u00f3 formal del regne de toledo, i de facto un canvi en l'equilibri de poders a europa. els francs perden el seu ve\u00efnatge amb un poble germ\u00e0nic i s\u00f3n amena\u00e7ats directament per un imperi amb el qual no comparteixen ni llengua, ni \u00e8tnia, ni religi\u00f3.\n\n\n=== els visigots ===\n\nels gots eren un poble dels considerats b\u00e0rbars pels romans que procedent de l'est es van anar traslladant al llarg del segle iii i iv vers occident empesos pels huns. al danubi els gots es van separar en visigots i ostrogots, van adoptar la religi\u00f3 cristiana en la forma arriana, i eren de fet els m\u00e9s romanitzats de tots els pobles germ\u00e0nics que van arribar a la pen\u00ednsula ib\u00e8rica durant el segle v.\nel 410 els visigots van saquejar roma i van establir-se a barcelona el 415. poc despr\u00e9s arriben a un pacte (foedus) amb roma (418-507) segons el qual es federaven i combatrien a favor de l'imperi, enfrontant-se als huns, a qui venceren a la batalla dels camps catal\u00e0unics (451). es va establir el regne de tolosa des d'on iniciaren durant el regnat d'euric una expansi\u00f3 que els port\u00e0 a la pen\u00ednsula, arribant a dominar la hisp\u00e0nia i gran part de la g\u00e0l\u00b7lia. al llarg del segle v els francs, un poble germ\u00e0nic establert a la frontera de la gal\u00b7logerm\u00e0nica, els van anar empenyent fins a v\u00e8ncer-los a la batalla de vouill\u00e9 (507). llavors van establir la capital a narbona, barcelona un altre cop, i finalment toledo, lloc des d'on podien controlar per una banda els sueus establerts al que avui \u00e9s m\u00e9s o menys gal\u00edcia, els vascons i c\u00e0ntabres al nord i els romans d'orient establerts a la b\u00e8tica.\nen morir v\u00edtiza el 710, els seus enemics elegiren rei roderic. els fills de v\u00edtiza, partidaris d'aquila ii es refugiaren a ceuta, on governava el comte olb\u00e0, dit tamb\u00e9 juli\u00e0, sota el domini de mussa ibn nussayr. amb ells negociaren un ajut per tal de recuperar el tron i el patrimoni familiar. mentre roderic assetjava pamplona i lluitava contra els bascs revoltats, els \u00e0rabs, comandats per t\u00e0riq ibn ziyad i ajudats per olb\u00e0, passaren l'estret i s'establiren al lloc despr\u00e9s anomenat gibraltar contra l'opini\u00f3 del califa. roderic torn\u00e0 a c\u00f2rdova i reun\u00ed l'ex\u00e8rcit, i s'entaul\u00e0 la batalla de guadalete, en la que els vitizans, encarregats de les ales, abandonaren el combat, i el centre d'aquest fou destru\u00eft. les batalles es van anar succeint, i ard\u00f3, que va succeir aquila ii va concedir l'ocupaci\u00f3 de catalunya, que es va completar el 720, i mussa es va convertir en el primer val\u00ed de l'\u00e0ndalus.\nl'organitzaci\u00f3 de catalunya durant el per\u00edode de domini visig\u00f2tic va continuar sent la mateixa que durant el domini rom\u00e0, i l'impacte demogr\u00e0fic molt limitat at\u00e8s que els visigots eren relativament poca poblaci\u00f3 respecte als hispanoromans, a m\u00e9s que van establir-se preferentment al centre de la pen\u00ednsula deixant potser guarnicions militars en llocs claus.\nla di\u00f2cesi de tarragona i la narbonense sembla que eren el marc de refer\u00e8ncia administratiu. la revolta de paulus al 673, personatge d'origen grec, \u00e9s el primer intent de crear un estat en aquests territoris, el rei vamba ho va impedir aprofitant que era a prop de catalunya amb un ex\u00e8rcit per reprimir els vascons. el judici a paulus, general visigot, s'ha conservat.\nel llegat dels visigots principalment \u00e9s el dret rom\u00e0 compilat junt amb el visigot, el codi d'euric, o el liber iudicum van tenir una gran repercussi\u00f3 al llarg de tota l'\u00e8poca medieval. per\u00f2 tamb\u00e9 van quedar alguns noms propis com \u201calfred\u201d o \u201carnau\u201d i for\u00e7a vocabulari, sobretot militar, per\u00f2 tamb\u00e9 alguns com \u201cmaduixa\u201d, \u201cbru\u201d, \u201cbogada\u201d i top\u00f2nims com \u201cgeltr\u00fa\u201d o \u201careny\u201d.\nsegons l'historiador ferran soldevila aqu\u00ed ja es troben certes caracter\u00edstiques de la hist\u00f2ria de catalunya: el frac\u00e0s de l'intent de creaci\u00f3 d'un regne a banda i banda dels pirineus, el fet estrat\u00e8gic de la meseta (altipl\u00e0) central com punt de partida d'organitzaci\u00f3 militar i pol\u00edtica i la conflictivitat de barcelona.\n\n\n== els \u00e0rabs ==\n\nen la primavera del 713 abd-al-aziz ibn mussa, fill de mussa ibn nussayr, governador de kairuan, firmava un pacte de capitulaci\u00f3 amb el noble teodomir, pel qual aquest reconeixeria la sobirania isl\u00e0mica i passava administrar un ampli territori que abastava les conques dels rius segura i vinalop\u00f3, la futura cora de tudmir, amb el seu centre a oriola. aquest \u00e9s el punt de partida de la islamitzaci\u00f3 del xarq al-\u00e0ndalus, per la costa mediterr\u00e0nia ib\u00e8rica.\nel 773, abd-ar-rahman i proclama l'emirat de c\u00f2rdova, independitzant pol\u00edticament als musulmans de l'\u00e0ndalus. tamb\u00e9 es consoliden com a territoris independents la taifa de turtuixa i la taifa de l\u00e0rida.\n\nabd-ar-rahman iii consider\u00e0 adient la seua autoproclamaci\u00f3 com a califa, \u00e9s a dir, com a cap pol\u00edtic i religi\u00f3s dels musulmans i successor de mahoma, basant-se en quatre fets: ser descendent del profeta (branca omeia), haver liquidat les revoltes internes, frenar les ambicions dels nuclis cristians del nord peninsular i la creaci\u00f3 del califat fatimita en egipte oposat als califes abb\u00e0ssides de bagdad. \u00e9s l'etapa pol\u00edtica de la pres\u00e8ncia isl\u00e0mica a la pen\u00ednsula ib\u00e8rica de major esplendor, encara que de curta durada at\u00e8s que acab\u00e0 en el 1010 amb la fitna o guerra civil pel tron, que es desencaden\u00e0 entre els partidaris de l'\u00faltim califa leg\u00edtim hixam ii, i els successors del seu primer ministre o h\u00e0jib, almansor. en el rerefons tamb\u00e9 existien problemes amb l'excessiva pressi\u00f3 fiscal necess\u00e0ria per a finan\u00e7ar el cost dels esfor\u00e7os b\u00e8l\u00b7lics. oficialment, aix\u00f2 no obstant, el califat segu\u00ed existint fins a l'any 1031, en qu\u00e8 fou abolit donant lloc a la fragmentaci\u00f3 de l'estat omeia en multitud de regnes coneguts com a taifes.\nla divisi\u00f3 en taifes es va reproduir en diverses ocasions, creant-se m\u00e9s taifes. tamb\u00e9 se succe\u00efren diferents invasions des del nord d'\u00e0frica, com la dels almor\u00e0vits (1090-1102), els almohades (1145-1146) i els benimerins (1224).\n\n\n== francs ==\n\nel terme g\u00f2tia es va fer servir per designar els territoris que serien els comtats catalans per part dels francs, o tamb\u00e9 com a sin\u00f2nim d'hisp\u00e0nia, fins a la independ\u00e8ncia dels comtats respecte a l'imperi franc. segurament tamb\u00e9 formava part del territori la septim\u00e0nia. el terme tamb\u00e9 es va estendre per definici\u00f3 als habitants aut\u00f2ctons dels pirineus en contraposici\u00f3 als hispani (la resta de la pen\u00ednsula).\ncarlemany va establir una s\u00e8rie de comtats als territoris entorn dels pirineus per actuar com a frontera militar entre l'imperi carolingi i el califat de c\u00f2rdova, territori historiogr\u00e0ficament i en algunes cr\u00f2niques franques com a \"marca hisp\u00e0nica\". era una terra fronterera, amb continus canvis organitzatius i pactes amb els ve\u00efns \u00e0rabs. aquesta marca, neix despr\u00e9s d'un avan\u00e7 pr\u00e0cticament imparable dels moros fins a la batalla de poitiers (732). els comtats que feien frontera amb el poder\u00f3s emirat de c\u00f2rdova, van ser el nucli territorial i pol\u00edtic del que seria posteriorment catalunya.\ndestaquen els comtats com a nuclis territorials i el paper de l'esgl\u00e9sia, a trav\u00e9s dels seus monestirs (com el de ripoll, per exemple). els primers comtes depenien totalment dels carolingis per\u00f2 a mesura que passaven els anys es van anar independitzant. de la mateixa manera, previsiblement aquests primers comtes no eren originaris de les terres que governaven sin\u00f3 d'arreu de l'imperi. a la llarga es passaria de comtes forans a comtes naturals del pa\u00eds essent guifr\u00e9 el pel\u00f3s, potser el primer d'aquests.\nguifr\u00e9 el pel\u00f3s reun\u00ed els comtats d'urgell, cerdanya, barcelona i girona, progressivament m\u00e9s aut\u00f2noms dels francs. amb borrell ii, comte de barcelona, es considera que aquests comtats arriben a la seva independ\u00e8ncia envers el regne franc en tant que borrell considera trencat el vincle de vassallatge que el lligava al rei franc quan aquest no l'ajud\u00e0 davant l'atac d'al-mansur a la ciutat de barcelona el 985.\nla societat d'aquesta \u00e8poca era fortament rural. cada nucli de poblaci\u00f3 produ\u00efa el que necessitava, hi havia poc excedent i poc comer\u00e7, tret de a les ciutats. barcelona va anar guanyant import\u00e0ncia.\n\n\n=== formaci\u00f3 i consolidaci\u00f3 del catal\u00e0 a l'edat mitjana ===\n\ndurant aquest per\u00edode s'evidencien els canvis del llat\u00ed vulgar que desembocaren a la formaci\u00f3 de les lleng\u00fces rom\u00e0niques. gr\u00e0cies a l'esfor\u00e7 de carlemany es produ\u00ed dins l'imperi carolingi, del qual formava part la \"marca\", una renaixen\u00e7a intel\u00b7lectual (la \"renovatio carolingea\") que promovia el renaixement de la cultura llatina cristiana. per a fer-ho efectiu, es propos\u00e0 el restabliment del llat\u00ed culte. el resultat d'aquest intent va ser que la immensa majoria de la gent no entenia el que li deien, i va comen\u00e7ar a prendre consci\u00e8ncia que aquell llat\u00ed que es creien que parlaven havia evolucionat fins al punt de convertir-se en una llengua completament diferent. dissortadament, i encara que es pensa que la llengua catalana va seguir una evoluci\u00f3 paral\u00b7lela a la de la resta de les lleng\u00fces rom\u00e0niques, la documentaci\u00f3 que n'ha perviscut no \u00e9s directa, i no explicita la consci\u00e8ncia de diferenciaci\u00f3 entre el llat\u00ed i el primitiu roman\u00e7 catal\u00e0. diversos indicis, fan pensar que el catal\u00e0 ja era parlat en aquest rac\u00f3 de la pen\u00ednsula cap al segle viii. \u00e9s a dir, el llat\u00ed parlat a catalunya des dels primers segles de la nostra era havia evolucionat prou per a diferenciar-se de la llengua vulgar de roma i ser notablement diferent.\n\n\n=== baixa edat mitjana ===\nla derrota aragonesa a la batalla de muret el 13 de setembre de 1213 i la mort del rei pere el cat\u00f2lic signific\u00e0 la fi de l'expansi\u00f3 de la corona d'arag\u00f3 al llenguadoc. en endavant l'expansi\u00f3 es dirigir\u00e0 a val\u00e8ncia i a les illes balears i la resta del mediterrani.\n\nla baixa edat mitjana \u00e9s l'\u00e8poca de m\u00e0xima esplendor catalana i de la corona d'arag\u00f3. els monarques catalanoaragonesos (especialment jaume el conqueridor o jaume i) van conquerir als \u00e0rabs gran part dels seus territoris, expandint el catal\u00e0 com a idioma de cultura. a m\u00e9s, unes potents armades van expandir-se per la mediterr\u00e0nia, fins al punt que la llegenda diu que \"ni un peix gosava nedar sense les quatre barres\". s'escriuen les quatre grans cr\u00f2niques catalanes, tirant lo blanc, curial e g\u00fcelfa, i apareixen personatges com ramon llull i el per\u00edode del segle d'or valenci\u00e0.\nen el tr\u00e0nsit d'un sistema feudal a un estat mon\u00e0rquic, es va anar configurant un sistema pol\u00edtic que tenia com a base el pactisme, \u00e9s a dir, la limitaci\u00f3 del poder reial per part de les corts, on eren representats la noblesa, el clergat i la burgesia urbana. aquest sistema constitucional don\u00e0 lloc al a unes institucions de govern sorgides a partir del segle xiii, en el cas del principat de catalunya, s'establ\u00ed la diputaci\u00f3 del general el 1359, coneguda tamb\u00e9 com a generalitat de catalunya), que va adquirir progressivament un paper pol\u00edtic. el govern es feia a trav\u00e9s de la cort general de catalunya (1218) i les administracions locals, entre les quals destaca el consell de cent de barcelona.\nles vegueries eren el sistema m\u00e9s arrelat de divisi\u00f3 administrativa tant en la baixa edat mitjana com en tota la moderna, estaven sota les ordres d'un veguer, nomenat pel rei. amb el pas de l'edat moderna i l'allunyament de la cort reial els conflictes jurisdiccionals es van agreujar i complicar at\u00e8s que molts llocs estaven sota diversa administraci\u00f3 senyorial, religiosa o de la generalitat, i com que les corts cada vegada eren convocades amb menys assidu\u00eftat, els representants de les viles i els veguers perdien poder. aix\u00f2 va fer que moltes disputes es resolgueren, paral\u00b7lelament a l'audi\u00e8ncia i mitjan\u00e7ant bandolers.\na la mort del rei mart\u00ed l'hum\u00e0 (1410), el darrer monarca del casal de barcelona, representants del principat de catalunya i dels regnes d'arag\u00f3 i de val\u00e8ncia van dur a terme l'elecci\u00f3 del nou monarca entre els diversos pretendents a la corona d'arag\u00f3 al comprom\u00eds de casp, l'any 1412. finalment van sortir victori\u00f3s ferran de trast\u00e0mara enfront de jaume d'urgell, que no accept\u00e0 el resultat, es revolt\u00e0 i va ser empresonat fins a la seva mort.\nla m\u00e0xima extensi\u00f3 que ocup\u00e0 la corona d'arag\u00f3 \u00e9s durant el segle xiv i segle xv, quan, a part dels dominis peninsulars, es posseeixen les balears, sardenya, el regne de sic\u00edlia, el regne de n\u00e0pols, i els ducats d'atenes i neop\u00e0tria.\nel successor de ferran, alfons iv el magn\u00e0nim, va impulsar una nova etapa d'expansi\u00f3 catalano-aragonesa, aquesta vegada sobre el regne de n\u00e0pols, sobre el qual finalment va aconseguir conquerir el 1443. al mateix temps, per\u00f2, es va agreujar la crisi social del principat de catalunya, tant al camp com a les ciutats. el conflicte pol\u00edtic a barcelona va sorgir per les disputes pel control del consell de cent entre dues faccions pol\u00edtiques, la biga i la busca, les quals cercaven una soluci\u00f3 a la crisi econ\u00f2mica. mentrestant, els pagesos de remen\u00e7a plenament sotmesos als abusos feudals coneguts com a mals usos van comen\u00e7ar a organitzar-se com a sindicat remen\u00e7a contra les pressions senyorials, buscant la protecci\u00f3 del monarca. el germ\u00e0 d'alfons, joan ii sense fe, trob\u00e0 una ferma oposici\u00f3 de les institucions catalanes i de diverses faccions pol\u00edtiques.\nl'oposici\u00f3 de les institucions catalanes a les pol\u00edtiques de joan ii va donar com a resultat el seu suport al fill de joan, carles, pr\u00edncep de viana sobre els seus drets din\u00e0stics negats. en resposta a la detenci\u00f3 de carles pel seu pare, la generalitat va establir un \u00f2rgan pol\u00edtic, el consell del principat, amb el qual, sota l'amena\u00e7a d'un conflicte, joan es va veure obligat a negociar. la capitulaci\u00f3 de vilafranca (1461) va obligar a alliberar carles de la pres\u00f3 i a nomenar-lo lloctinent de catalunya, mentre que el rei necessitaria el perm\u00eds de la generalitat per entrar al principat. el contingut de la capitulaci\u00f3 va representar una culminaci\u00f3 i consolidaci\u00f3 del pactisme i del sistema constitucional de catalunya. no obstant aix\u00f2, l'oposici\u00f3 de joan ii a l'acord, la mort de carles poc despr\u00e9s i l'esclat de la revolta dels remences el 1462 van provocar la guerra civil catalana de deu anys que va deixar el pa\u00eds esgotat i devastat. el 1472, l'\u00faltim governant separat de catalunya, el rei renat d'anjou (\"el bo\"), va perdre la guerra contra el rei joan.\nel conflicte de la remen\u00e7a no va arribar a cap conclusi\u00f3 definitiva i el 1493 fran\u00e7a va retornar els comtats del rossell\u00f3 i la cerdanya, que havia ocupat durant el conflicte. ferran ii el cat\u00f2lic va reformar profundament les institucions catalanes, va recuperar sense guerra els comtats nord-catalans, va augmentar la participaci\u00f3 activa a it\u00e0lia i finalment va resoldre els principals greuges dels remences amb la sentencia arbitral de guadalupe de 1486, a canvi de diverses concessions econ\u00f2miques per part dels pagesos. la sent\u00e8ncia va permetre l'inici del dret a contractar lliurement acords emfit\u00e8utics, que seria un factor important en la prosperitat general del camp catal\u00e0 al llarg dels segles seg\u00fcents. en el marc de les reformes institucionals del rei ferran, l'any 1481 les corts catalanes van aprovar la constituci\u00f3 de l'observan\u00e7a, que establia la te\u00f2rica submissi\u00f3 del poder reial a les lleis del principat de catalunya.\n\n\n== edat moderna de catalunya ==\n\namb el matrimoni d'isabel de castella i ferran ii el cat\u00f2lic, tots dos de la casa castellana dels trast\u00e0mara, el 1479 els destins de les dues corones s'uniren. algunes interpretacions provients de la historiografia espanyolista volen veure aqu\u00ed el naixement d'espanya. tot i aix\u00f2, no es pot ignorar que els estats de la corona d'arag\u00f3 va mantenir totes les seves institucions, fins als decrets de nova planta. de fet, el primer rei anomenat nom\u00e9s de les espanyes (en plural) ser\u00e0 jos\u00e9 bonaparte el 1808, per l'estatut de baiona. el seu antecessor, carles iv d'espanya, encara feia servir tot el reguitzell de t\u00edtols, inclosos els algarves, jerusalem i gibraltar. no ser\u00e0 fins a la constituci\u00f3 espanyola de 1978 que es parlar\u00e0 nom\u00e9s de regne d'espanya. l'auge de l'imperi hisp\u00e0nic (amb el domini de mig europa i el descobriment d'am\u00e8rica) i la crisi interna catalana van portar a una certa castellanitzaci\u00f3 de la societat catalana.\nl'edat moderna de catalunya \u00e9s una \u00e8poca molt convulsa, caracteritzada per els continus conflictes contra el poder reial: guerra civil catalana (1462-1472), segona revolta remen\u00e7a (1485-1486), guerra dels segadors (1640-1652) i finalment la guerra de successi\u00f3 (1700-1714). durant el final d'aquest per\u00edode es produ\u00ed la fragmentaci\u00f3 del pa\u00eds i l'anul\u00b7laci\u00f3 de les institucions, lleis i sobirania de catalunya.\nva ser amb felip iv que la tensi\u00f3 entre l'absolutisme dels habsburg i la tradici\u00f3 pactista va acabar esclatant al principat de catalunya en l'anomenada guerra dels segadors (1640-1652, i enmig de la guerra dels trenta anys), a causa de les reformes inconstitucionals que volia impulsar el valido comte-duc d'olivares en mat\u00e8ria pol\u00edtica i fiscal. catalunya va arribar a destronar-lo i coronar com a rei llu\u00eds xiii de fran\u00e7a, per\u00f2 els ex\u00e8rcits de l'habsburg acabaren imposant-se contra els ex\u00e8rcits catalans. com a conseq\u00fc\u00e8ncia, els comtats (l'actual catalunya nord) foren separats de la resta d'aquest pa\u00eds i cedit a la monarquia francesa. el 1659, arran del tractat dels pirineus entre les corones espanyola i francesa, catalunya perd\u00e9 una 5a part del territori i poblaci\u00f3 en passar sota administraci\u00f3 francesa el rossell\u00f3, el capcir, la fenolleda, el conflent i la meitat de la cerdanya (menys ll\u00edvia).\nel rei felip v va decretar els decrets de nova planta, una vegada derrotats els estats de la corona d'arag\u00f3 a la guerra de successi\u00f3 espanyola, que marginava el catal\u00e0 i gravava l'economia local. les vegueries es van substituir per corregiments, sota comandament militar, despr\u00e9s de la desfeta de 1714, tal com tota catalunya quedava sota el comandament d'un capit\u00e0 general. el nou r\u00e8gim va afavorir els qui l'havien donat suport, els anomenats botiflers (en contraposici\u00f3, els fidels a la causa austriacista que eren anomenats vigatans). un d'aquests il\u00b7lustres botiflers va ser en pere anton veciana al qual s'atribueix la formaci\u00f3 dels les esquadres de catalunya el 1719, que es convertiria aix\u00ed en la primera policia catalana. aquest cos, reorganitzat a partir de 1721 serviria per perseguir la muni\u00f3 de guerrilles antiborb\u00f2niques que restaven pel pa\u00eds.\na final de segle xviii tindr\u00e0 lloc, merc\u00e8s a l'empenta de la societat catalana, la renaixen\u00e7a econ\u00f2mica del pa\u00eds que preparar\u00e0 la revoluci\u00f3 industrial de catalunya al segle seg\u00fcent i el naixement del catalanisme pol\u00edtic (1898).\n\n\n=== guerra dels segadors ===\n\nla crisi econ\u00f2mica, els nous impostos i les noves necessitats militars fan que es produeixi un intent del mateix principat de anar-se'n de la monarquia hisp\u00e0nica. les raons de fons s\u00f3n de dos tipus, en primer lloc per les anomenades \"causes antigues\" (reducci\u00f3 dels privilegis medievals de la noblesa des de la uni\u00f3 de la corona d'arag\u00f3 i castella, la no convocat\u00f2ria i presid\u00e8ncia de les corts catalanes, la introducci\u00f3 d'alguns dels impostos que es pagaven a castella, i la introducci\u00f3 a catalunya de la inquisici\u00f3 espanyola nova en substituci\u00f3 de la vella inquisici\u00f3 que ja operava des de l'edat mitjana, i que va ser el model pel qual es va implantar la inquisici\u00f3 a castella en l'\u00e8poca dels reis cat\u00f2lics). i en segon lloc per la pol\u00edtica centralitzadora del comte-duc d'olivares, que pretenia unificar els regnes d'arag\u00f3 i castella, reorganitzar i pujar el pagament d'impostos per mantenir la guerra dels trenta anys. es pot resumir els principals problemes en la crisi econ\u00f2mica, el malestar de la guerra, els intents castellans de imposar les seves tradicions en la corona d'arag\u00f3 i la petici\u00f3 de nous impostos i lleves per mantenir l'esfor\u00e7 militar durant la guerra.\ndurant la guerra existent entre fran\u00e7a i espanya des de 1635, els francesos van envair el rossell\u00f3 al comandament de cond\u00e9 i es van apoderar de la vila i la pla\u00e7a de salses. les corts catalanes van aixecar un ex\u00e8rcit de 13.000 homes, amb ajuda de soldats reials, un ex\u00e8rcit de 24.000 soldats al comandament del virrei de santa coloma i de francescs de tamarit, que va recuperar la pla\u00e7a el 6 de gener de 1640, despr\u00e9s del que olivares va pretendre portar la guerra a l'interior de fran\u00e7a i for\u00e7ar la pau. amb aquesta intenci\u00f3 es va ordenar una lleva for\u00e7osa d'uns 5.000 soldats catalans, enervant encara m\u00e9s els \u00e0nims, de manera que a mitjans de mar\u00e7 els consellers (pau claris) i la diputaci\u00f3 van iniciar negociacions secretes amb el cardenal richelieu, primer ministre de fran\u00e7a, que van ser ratificades a final de maig. el 1640 comen\u00e7a la revolta d'independ\u00e8ncia a portugal amb suport de fran\u00e7a i anglaterra. un gran \u00e8xit per a la diplom\u00e0cia internacional francesa que obre un nou front per les tropes del rei d'espanya, que ja havia vist com comen\u00e7ava una revolta a n\u00e0pols i sic\u00edlia. el 22 de maig (1640) van arribar a barcelona 3.000 camperols del vall\u00e8s armats. de retorn a l'empord\u00e0, van assassinar als oficials del rei refugiats en els convents obligant-los a retrocedir cap al rossell\u00f3 cometent aquests, actes de venjan\u00e7a a calonge, palafrugell, roses i altres pobles.\nel 6 de juny, que era la festivitat de corpus (dia que posteriorment ha estat recordat amb el nom de corpus de sang), els segadors van entrar a la ciutat de barcelona a la recerca de treball a la sega, sent acompanyats per rebels armats, cometent assassinats.\nl'ambaixador franc\u00e8s, du plessis besancon, es va reunir a barcelona amb el president de la generalitat de catalunya, pau claris, amb la intenci\u00f3 de treure el principat en l'alian\u00e7a d'unificaci\u00f3 entre la corona de arag\u00f3 i castella. es va arribar a un acord mitjan\u00e7ant la signatura del tractat el 16 desembre de 1641 i catalunya i les seves corts van nomenar al rei llu\u00eds xiii de fran\u00e7a princeps de catalunya. el 4 de desembre de 1642 va morir richelieu i, pocs mesos despr\u00e9s, el rei llu\u00eds xiii. per la seva banda, felip iv va prescindir del comte duc d'olivares. tot aix\u00f2 va marcar un canvi de tend\u00e8ncia en la guerra i, encara que les tropes franceses van entrar a catalunya com aliats dels catalans, aviat va ser evident per aquests que els soldats francesos es comportaven de la mateixa manera a com ho havien fet els de felip iv. un any despr\u00e9s van ser recuperades lleida i les comarques lleidatanes, que no van tornar a caure en mans franceses. el 1648 acaba la guerra dels 30 anys amb la pau de westf\u00e0lia, el que deixa lliures a les tropes del rei per intervenir en catalunya. el 1649 els reialistes van avan\u00e7ar fins a gaireb\u00e9 barcelona, on el comportament dels francesos va fer inclinar la balan\u00e7a novament a favor de felip iv produint fins i tot diverses conspiracions en aquest sentit, i cal destacar la protagonitzada per la senyora hip\u00f2lita d'arag\u00f3, baronessa d'albi.\nel 1651 joan d'\u00e0ustria inici\u00e0 el setge de barcelona recuperant en menys d'un any matar\u00f3, canet de mar, calella, blanes, sant feliu de gu\u00edxols i palam\u00f3s. la diputaci\u00f3 del general va recon\u00e8ixer a felip iv, provocant la fugida de margarit (president de la diputaci\u00f3 despr\u00e9s de la mort de clar\u00eds) i els seus partidaris a fran\u00e7a. la ciutat, en estat de pesta despr\u00e9s d'un any de setge, es va rendir, poc despr\u00e9s, el 3 de gener de 1653, felip iv va confirmar les lleis i constituci\u00f3 del principat. la fi de la guerra es va saldar amb l'annexi\u00f3 del rossell\u00f3, el conflent, el vallespir i part de la cerdanya a la corona francesa, annexi\u00f3 confirmada en el tractat dels pirineus (1659), encara que en la catalunya del nord sota administraci\u00f3 francesa els furs catalans van ser derogats el 1660 i l'\u00fas del catal\u00e0 poc despr\u00e9s, incomplint el rei llu\u00eds xiv de fran\u00e7a aquest tractat.\n\n\n=== tractat dels pirineus i partici\u00f3 de catalunya ===\n\nel tractat dels pirineus o pau dels pirineus va ser signat el 7 de novembre del 1659 per part dels representants de felip iv de castella i iii d'arag\u00f3, luis de haro i pedro coloma, i els de llu\u00eds xiv de fran\u00e7a, cardenal mazzarino i hugues de lionne, a l'illa dels faisans (al riu bidasoa, als l\u00edmits del pa\u00eds basc nord), tot posant fi al litigi de la guerra dels trenta anys. una de les conseq\u00fc\u00e8ncies d'aquest tractat va ser la cessi\u00f3 al regne de fran\u00e7a del comtat del rossell\u00f3 i part del de la cerdanya.felip iv va negociar aquest tractat sense consultar les corts catalanes ni els afectats. de fet, els ho va amagar oficialment fins a les corts de barcelona de 1702, tot i que va ser p\u00fablic i notori des de 1660, tal com consta al dietari de la generalitat, on la diputaci\u00f3 va haver de fer una ambaixada al virrei per a \"donar-li l'enhorabona de la feli\u00e7 nova de l'ajustament de les paus entre espanya y fran\u00e7a\". els territoris afectats van conspirar durant anys per tornar a unir-se amb el principat, i les autoritats catalanes tamb\u00e9 es van resistir a acceptar la partici\u00f3, que no va poder fer efectiva fins al 1720.\nel territori catal\u00e0 es dividia aix\u00ed en contra de la voluntat de les institucions catalanes, contra el jurament per les illes, pel qual les terres de l'antic regne de mallorca no podien separar-se de les de la corona d'arag\u00f3, per la voluntat de la monarquia hisp\u00e0nica de cedir els territoris del nord de catalunya a canvi de mantenir les possessions a flandes. a difer\u00e8ncia de gibraltar o menorca, cedides a anglaterra el 1713 pel tractat d'utrecht, cap govern espanyol ha demanat la restituci\u00f3 dels territoris nord-catalans cedits en el tractat dels pirineus. sovint es considera al tractat dels pirineus com a part dels tractats de westf\u00e0lia, del que es considera una conseq\u00fc\u00e8ncia.\n\n\n=== l'11 de setembre de 1714 i l'abolici\u00f3 de les institucions, lleis i la sobirania de catalunya ===\n\ndurant la guerra de successi\u00f3 catalunya, com la resta d'estats de la corona d'arag\u00f3, es va decantar a favor de l'arxiduc carles, qui va ser reconegut a barcelona el 1705 com a rei de la monarquia hisp\u00e0nica amb el t\u00edtol de carles iii, i all\u00ed va situar la seva cort. la fidelitat de catalunya a la causa austriacista la convertir\u00e0 en l'\u00faltim reducte \u2014juntament amb el regne de mallorca\u2014 de la resist\u00e8ncia a l'avan\u00e7 de felip v, fins i tot despr\u00e9s que s'haguessin signat els tractats d'utrecht-rastatt (1713-1714) que van posar fi a la guerra a europa. despr\u00e9s de la capitulaci\u00f3 de barcelona el 12 de setembre de 1714 el rei va promulgar el decret de nova planta que va obrir una nova etapa en la hist\u00f2ria de catalunya.\nl'11 de setembre de 1714 tingu\u00e9 lloc la darrera defensa de barcelona despr\u00e9s de 14 mesos de setge davant el duc de berwick durant la guerra de successi\u00f3 en la qual els borbons (felip v) i els \u00e0ustries (amb l'arxiduc carles) varen lluitar per tota europa per la corona d'espanya, on va adquirir car\u00e0cter de guerra civil, ja que els partidaris d'ambd\u00f3s candidats estaven repartits per tot el territori, concentrant-se els filipistes a la part de la corona de castella (castella, andalusia i nord-oest de la pen\u00ednsula), i els austriacistes a la corona d'arag\u00f3 (regne d'arag\u00f3, principat de catalunya, regne de val\u00e8ncia i regne de mallorca). amb la vict\u00f2ria de felip v, s'implant\u00e0 un sistema pol\u00edtic uniforme a gaireb\u00e9 tots els seus dominis, que a partir d'aquell moment comprengueren, a m\u00e9s de la corona de castella, la d'arag\u00f3. es van derogar els privilegis nobiliaris, els furs locals i les institucions d'autogovern abans respectades per la casa d'\u00e0ustria a tots els regnes declarats austriacistes (menorca, llavors sota domini angl\u00e8s, se'n va escapar temporalment). per aix\u00f2, l'11 de setembre tamb\u00e9 es recorda la conseg\u00fcent abolici\u00f3 de les institucions i llibertats civils catalanes.\n\n\n=== la nova planta absolutista de catalunya ===\n\nel 16 de gener de 1716 es va publicar el reial decret de 16-i-1716 que establia el nou sistema de govern absolutista, establint la nova planta de la reial audi\u00e8ncia de catalunya (borb\u00f2nica) seguint el model castell\u00e0. el dret civil catal\u00e0, el dret penal i el processal \u2013m\u00e9s severs els catalans que els castellans\u2013 quedaren restablerts per defecte en no pronunciar-se sobre aquests en el reial decret de 16-i-1716 i establir en l'article 42 que quedaven com a subsidiaris: \u00aben tot all\u00f2 que no estigui en els cap\u00edtols precedents d'aquest decret, s'observen les constitucions que abans hi havia a catalunya; entenent-se que s\u00f3n de nou establertes per aquest decret, i que tenen la mateixa for\u00e7a i vigor que l'individual manat per ell\u00bb. havent estat abolit el dret p\u00fablic, la reial audi\u00e8ncia quedava presidida pel capit\u00e0 general de catalunya que aquest recollia les atribucions dels antics virreis. en el govern local tamb\u00e9 s'aplicaren les lleis castellanes, quedant abolides les tradicionals vegueries, que foren substitu\u00efdes per dotze corregiments al capdavant dels quals hi havia un corregidor escollit pel rei, i es prohibia el sometent. per defecte, es mantingu\u00e9 el consolat de mar i la jurisdicci\u00f3 que aquest exercia. el catal\u00e0 fou substitu\u00eft pel castell\u00e0, que des de llavors passava a ser oficial i obligatori a l'administraci\u00f3 i a la judicatura.\n\n\n=== l'inici de l'estat-naci\u00f3 espanyol ===\n\npartint del p\u00f2sit pol\u00edtic del comte-duc d'olivares i l'absolutisme d'en felip v, l'assimilaci\u00f3 de la corona d'arag\u00f3 per la corona castellana mitjan\u00e7ant els decrets de nova planta fou el primer pas en la creaci\u00f3 de l'estat-naci\u00f3 espanyol. i com altres estats naci\u00f3 europeus en formaci\u00f3, tampoc fou sobre una base \u00e8tnica uniforme, sin\u00f3 mitjan\u00e7ant la imposici\u00f3 de les caracter\u00edstiques pol\u00edtiques i culturals de l'\u00e8tnia dominant, en aquest cas la castellana, sobre les de les altres \u00e8tnies, esdevingues minories nacionals a assimilar mitjan\u00e7ant pol\u00edtiques nacionalistes. aquestes pol\u00edtiques nacionalistes, en ocasions molt agressives, i encara vigents, han sigut i s\u00f3n la llavor dels reiterats conflictes territorials dins l'estat.\n\n\n== edat contempor\u00e0nia de catalunya ==\n\nla hist\u00f2ria contempor\u00e0nia de catalunya s'inicia el segle xix amb la guerra del franc\u00e8s (1808-1814).\nen l'\u00e0mbit institucional \u00e9s una fita destacada la construcci\u00f3 de l'estat liberal a espanya i la conseg\u00fcent crisi del sistema d'antic r\u00e8gim.\nen l'\u00e0mbit econ\u00f2mic, catalunya, a difer\u00e8ncia de la resta de l'estat, exceptuant el pa\u00eds basc, realitza de forma sorprenent la revoluci\u00f3 industrial de catalunya durant el segle xix.\nen l'\u00e0mbit cultural neix la renaixen\u00e7a catalana, \u00e9s un moviment cultural catal\u00e0 del segle xix. el seu nom sorgeix de la voluntat de fer ren\u00e9ixer el catal\u00e0 com a llengua liter\u00e0ria i de cultura despr\u00e9s de segles de digl\u00f2ssia respecte al castell\u00e0 (per\u00edode anomenat gen\u00e8ricament decad\u00e8ncia).\nen l'\u00e0mbit pol\u00edtic, el segle xix, veu apar\u00e9ixer una nova for\u00e7a ideol\u00f2gica: el naixement del catalanisme pol\u00edtic.\n\n\n=== guerra del franc\u00e8s ===\n\nla guerra del franc\u00e8s fou un conflicte b\u00e8l\u00b7lic entre espanya i el primer imperi franc\u00e8s que s'inici\u00e0 el 1808 amb l'entrada de les tropes napole\u00f2niques, i que conclogu\u00e9 el 1814, amb el retorn de ferran vii d'espanya al poder. en l'an\u00e0lisi dels fets militars, no es pot parlar d'un enfrontament entre els ex\u00e8rcits franc\u00e8s i espanyol, sin\u00f3 que existeix una important pres\u00e8ncia de la guerra de guerrilles, en una dimensi\u00f3 desconeguda fins al moment.\n\n\n=== corts de c\u00e0dis i per\u00ecode absolutista del ferran vii ===\nhavent quedat el pa\u00eds sense poder central a arrel de la guerra del franc\u00e8s, es constitu\u00efren juntes de govern locals i regionals, amb funcionament aut\u00f2nom. en el cas de catalunya es constitu\u00ed una junta superior amb seu a lleida, que don\u00e0 als diputats catalans a les corts de c\u00e0dis el mandat de requerir el restabliment els furs en funci\u00f3 de com es planteg\u00e8s el nou estat espanyol. per\u00f2 a c\u00e0dis triomfaren les tend\u00e8ncies unit\u00e0ries d'influ\u00e8ncia francesa, com ara un poder central fort i una divisi\u00f3 territorial per prov\u00edncies a imitaci\u00f3 de la francesa.\nel retorn del ferran vii anul\u00b7l\u00e0 els canvis plantejats, excepte pel que feia a catalunya, continuant el proc\u00e9s centralitzador:\nel 1822 es derog\u00e0 el dret penal catal\u00e0\nel 1825 s'establ\u00ed arreu d'espanya l'ensenyament uniforme en castell\u00e0\nel 1829 es public\u00e0 el codi de comer\u00e7 espanyol, a imitaci\u00f3 del franc\u00e8s, anul\u00b7lant el dret mercantil catal\u00e0 i el llibre del consolat del mar\n\n\n=== construcci\u00f3 de l'estat liberal a espanya ===\n\nla construcci\u00f3 de l'estat liberal a espanya va comen\u00e7ar a partir de la mort, el 1833, de ferran vii, monarca absolutista. aquest arribar\u00e0 fins a la revoluci\u00f3 de 1868. es narra, doncs, el complex i imperfecte proc\u00e9s de modernitzaci\u00f3 de les estructures socials i de la transformaci\u00f3 de l'estat espanyol en un sentit liberal i constitucionalista. les condicions institucionals pr\u00f2pies d'una economia de mercat moderna van quedar finalment establertes, superant-se, doncs, la societat d'antic r\u00e8gim.\n\u00e9s durant aquest per\u00ecode que es recupera la divisi\u00f3 provincial promoguda per les corts de c\u00e0dis, i es prossegu\u00ed el proc\u00e9s centralitzador espanyol, amb mesures diverses de les que es poden assenyalar algunes: \nel 1834 es crea el tribunal suprem a madrid, i es torna a exigir l'escolaritzaci\u00f3 en castell\u00e0.\nel 1837 va ser el darrer cop que s'encuny\u00e0 moneda catalana.\nel 1938 es prohibeix que els epitafis dels cementiris siguin en catal\u00e0.\nel 1845 es suprim\u00ed el cadastre, que venia a ser una mena de concert econ\u00f2mic, i s'imposaren els tributs generals.\nel 1845 s'imposaren els consums i les quintes\nel 1862 la nova llei del notariat prohib\u00ed les escriptures p\u00fabliques en catal\u00e0.\n\n\n=== la crisi de la monarquia absoluta ===\nl'economia catalana havia estat seriosament afectada per les guerres del final del segle xviii i el principi del xix car aquestes produeixen despeses extraordin\u00e0ries immenses sense increments proporcionals a la tributaci\u00f3 ordin\u00e0ria, i deprimeixen l'activitat econ\u00f2mica i, per tant, motiven la caiguda de la recaptaci\u00f3. els desequilibris es fan molt grans i l'estat ha de rec\u00f3rrer a l'endeutament massiu. el per\u00edode de guerres que es va iniciar a espanya el 1793 va presentar una situaci\u00f3 d'aquesta naturalesa, agreujada per la mateixa continu\u00eftat dels conflictes.\naix\u00ed, de l'any 1793 al 1807, la despesa anual de l'estat es va duplicar, mentre que els ingressos interiors es van mantenir estables i l'augment de les transfer\u00e8ncies dels territoris americans de l'imperi no va aconseguir assolir els equilibris perduts. la traducci\u00f3 m\u00e9s patent va ser l'emissi\u00f3 massiva de vales reales -a mig cam\u00ed entre diner fiduciari i t\u00edtols del deute-, que es van depreciar r\u00e0pidament, i l'endeutament.\n\n\n=== liberalisme i carlisme ===\n\nel carlisme va ser un moviment pol\u00edtic ultraconservador a espanya, que pretenia d'establir una branca alternativa dels borbons al tron d'espanya. ideol\u00f2gicament, el carlisme \u00e9s tradicional, anti-\"liberal\" i reaccionari. va n\u00e9ixer el 1833 i el seu lema de d\u00e9u-p\u00e0tria-furs-rei, avui ho reflecteixen i actualitzen com federalisme/confederaci\u00f3-socialisme-autogesti\u00f3. el seu suport social provenia tradicionalment de les \u00e0rees rurals, at\u00e8s que molts pagesos veien amena\u00e7ada la seva forma tradicional de viure amb l'entrada dels principis econ\u00f2mics liberals al camp, a causa de les successives desamoritzacions i tamb\u00e9 dels constants atacs per a privar-los dels comunals. el suport del baix clergat al primer moviment carl\u00ed tamb\u00e9 fou considerable, per la seva defensa d'un catolicisme militant, at\u00e8s que l'esgl\u00e9sia llavors no admetia la llibertat de culte, aix\u00ed com tampoc la la\u00efcitat de l'estat. altrament, aix\u00ed com els furs bascos i navarresos, en el marc de catalunya cal considerar tamb\u00e9 el rerefons de recuperaci\u00f3 dels furs perduts despr\u00e9s del decret de nova planta, segons la promesa del pretendent carles maria isidre de borb\u00f3.\n\n\n=== guerres carlines ===\n\nles guerres carlines (dites tamb\u00e9 popularment en catal\u00e0 carlinades) foren tres guerres que tingueren lloc a espanya al segle xix. foren l'origen del moviment pol\u00edtic carl\u00ed.durant el trienni liberal (1820-23), els sectors absolutistes van organitzar les partides reialistes, que van disposar d'un ampli suport a les comarques interiors de catalunya. la insurrecci\u00f3 va reprendre amb la guerra dels malcontents (1827).\n\nla primera guerra carlina (1833-1839) es va iniciar a la mort de ferran vii. aquest conflicte va enfrontar els carlins, partidaris dels drets din\u00e0stics de carles maria isidre, germ\u00e0 del monarca difunt, i els isabelins o cristins, defensors dels drets de la seva filla isabel ii, com a resultat de la proclamaci\u00f3 de la pragm\u00e0tica sanci\u00f3 (1830), que havia abolit la llei s\u00e0lica dels borbons, segons la qual la successi\u00f3 havia de ser sempre masculina.\nla segona guerra carlina (1846-1849), va tenir lloc a catalunya, on es va anomenar tamb\u00e9 guerra dels matiners.\nel desembarcament carl\u00ed de sant carles de la r\u00e0pita o ortegada, l'intent de cop d'estat protagonitzat per jaime ortega el 1860.\ndurant la tercera guerra carlina (1872-1876), les forces carlistes van arribar a ocupar algunes ciutats de la catalunya interior. isabel ii d'espanya era a l'exili i el rei amadeu i, monarca des del 1871, no era gaire popular. carles vii, net de carles maria isidre de borb\u00f3, va prometre a catalans, valencians i aragonesos el retorn dels furs i les constitucions que havia abolit felip v.\n\n\n=== sexenni democr\u00e0tic ===\n\nel sexenni democr\u00e0tic o sexenni revolucionari \u00e9s un per\u00edode hist\u00f2ric del regne constitucional d'espanya compr\u00e8s entre la revoluci\u00f3 de 1868 que supos\u00e0 la fi del regnat d'isabel ii d'espanya i la restauraci\u00f3 de la dinastia borb\u00f2nica el gener del 1875. aquesta etapa de la hist\u00f2ria espanyola es pot considerar un fet hom\u00f2leg a la primavera dels pobles que visqueren les nacions europees; arribada, com molts altres fets o corrents, amb un cert retard a la pen\u00ednsula.\n\n\n==== revoluci\u00f3 de 1868 ====\n\nl'any 1866, tot un conjunt d'opositors al r\u00e8gim mon\u00e0rquic d'isabel ii acordaren l'anomenat tractat d'ostende, tractat amb el qual pretenien posar fi a la dinastia borb\u00f2nica aix\u00ed com amb el seu contemporani govern corrupte de narv\u00e1ez. com a resultat d'aquest pacte, al setembre de 1868, a cadis, s'inici\u00e0 la coneguda revoluci\u00f3 de 1868, tamb\u00e9 dita \"la gloriosa\". a part de ser un aixecament militar liderat per joan prim i francisco serrano, cal tenir present el suport de la poblaci\u00f3, car en molts pobles la ciutadania ocup\u00e0 els carrers amb el crit de \"morin els borbons\". havent triomfat l'aixecament i despr\u00e9s de la redacci\u00f3 de la constituci\u00f3 de 1869, la constituci\u00f3 m\u00e9s liberal del sxix, de seguida sorg\u00ed el problema de en quina figura havia de recaure la monarquia espanyola. finalment, amadeu de savoia, membre de la fam\u00edlia reial italiana que havia dut a terme la reunificaci\u00f3 del seu estat, fou elegit com a nou monarca constitucional -\u00e9s a dir, rei que regna, per\u00f2 que no governa- l'any 1871. no obstant aix\u00f2, el regnat d'amadeu i dur\u00e0 fins al 1873, moment en qu\u00e8 abdic\u00e0 en vistes de la manca de suport dels diferents partits pol\u00edtics, de les sublevacions populars decebudes, a m\u00e9s de la tercera guerra carlina la qual havia estat detonada per la seva elecci\u00f3 com a rei en comptes del pretendent carl\u00ed. a la seva marxa es va proclamar la primera rep\u00fablica espanyola.\n\n\n=== primera rep\u00fablica espanyola ===\n\nla primera rep\u00fablica espanyola (febrer 1873 \u2013 gener 1874) va ser el primer per\u00edode en la hist\u00f2ria d'espanya en el qual l'elecci\u00f3, tant del cap d'estat com del cap de govern era democr\u00e0tica. el rei amadeu de savoia abdic\u00e0 el dia 11 de febrer de 1873. al mateix temps el poble de madrid va prendre els principals punts de la ciutat en suport dels diputats republicans que aconseguiren l'endem\u00e0 la proclamaci\u00f3 de la rep\u00fablica. el republicanisme est\u00e0 dividit entre els que volen una rep\u00fablica unit\u00e0ria (un \u00fanic govern per a tot el pa\u00eds) i els que volen la rep\u00fablica federal (estats aut\u00f2noms que es posen d'acord per a crear un estat de rang superior). des de febrer fins a juny, la presid\u00e8ncia recau sobre estanislau figueras, home relativament feble, a qui donen suport els unitaris. al juny, les corts constituents, que preparen una nova constituci\u00f3 republicana federal, nomenen de president francesc pi i margall (republic\u00e0 federal). aquest result\u00e0 un valu\u00f3s intel\u00b7lectual i capa\u00e7 home d'estat per\u00f2 que es va veure sobrepassat pels esdeveniments.\nfins a 1931 els republicans espanyols celebraven l'11 de febrer l'aniversari de la primera rep\u00fablica; posteriorment la commemoraci\u00f3 es va traslladar al 14 d'abril, aniversari de la proclamaci\u00f3 de la segona rep\u00fablica, dia que entre 1932 i 1938 va ser festa nacional.\n\n\n=== restauraci\u00f3 mon\u00e0rquica ===\n\nla restauraci\u00f3 borb\u00f2nica fou el per\u00edode de la hist\u00f2ria d'espanya compr\u00e8s entre el pronunciament del general arsenio mart\u00ednez campos el 1874 que pos\u00e0 fi a la primera rep\u00fablica espanyola, i la proclamaci\u00f3 de la segona rep\u00fablica el 14 d'abril de 1931.\nel pronunciament de mart\u00ednez campos el 1874 restabl\u00ed la monarquia espanyola i la dinastia borb\u00f2nica en el fill d'isabel ii, el rei alfons xii d'espanya. el per\u00edode es caracteritza per una certa estabilitat institucional, la conformaci\u00f3 d'un model liberal de l'estat i la incorporaci\u00f3 dels moviments socials i pol\u00edtics, fruit de la revoluci\u00f3 industrial, que comen\u00e7a la seva decad\u00e8ncia amb la dictadura de miguel primo de rivera en 1923.\nla rep\u00fablica espanyola es trob\u00e0 amb un gran nombre de dificultats; en primer lloc, la gran majoria de pol\u00edtics i de la poblaci\u00f3 en desconfiaven mentre que la jerarquia eclesi\u00e0stica, els carlins i altres conservadors hi estaven clarament en contra; per altra banda, els camperols veieren en la rep\u00fablica la possibilitat d'una reforma agr\u00e0ria, fet que els governs republicans ni es van plantejar, i els obrers sortiren a ocupar els carrers; a tot aix\u00f2 cal afegir-hi a m\u00e9s a m\u00e9s, les confrontacions entre els republicans unitaris i els federalistes i cantonalistes aix\u00ed com l'intent de catalunya de crear un estat catal\u00e0 dins de la rep\u00fablica federal espanyola.\ncom a resultat, el gener de 1874, manuel pav\u00eda va fer un pronunciament lliurant el poder al general francisco serrano, qui govern\u00e0 de forma dictatorial durant 12 mesos; finit aquest temps, arsenio mart\u00ednez-campos ant\u00f3n, realitz\u00e0 un cop d'estat a sagunt, i el 29 de desembre de 1874 es proclam\u00e0 rei alfons xii, fill d'isabel ii, amb qu\u00e8 es tornava a la monarquia borb\u00f2nica que va iniciar l'\u00e8poca de la restauraci\u00f3.\n\n\n=== revoluci\u00f3 industrial de catalunya ===\n\nla revoluci\u00f3 industrial de catalunya, o l'era del vapor, es va produir entre 1840 i 1891, fet que va convertir catalunya en un dels territoris de major dinamisme industrial i va incorporar-se al grup redu\u00eft de les regions europees que van assolir abans del 1860 uns nivells d'industrialitzaci\u00f3 elevats. la revoluci\u00f3 industrial va ser possible per la renaixen\u00e7a econ\u00f2mica que va experimentar la societat i l'economia catalana durant el segle xviii. l'augment de la demanda i la transformaci\u00f3 del sistema productiu, amb una mobilitzaci\u00f3 important d'iniciativa, treball i capital van ser elements centrals.\ndurant la primera etapa del proc\u00e9s d'industrialitzaci\u00f3, des de l'acabament de la revoluci\u00f3 liberal fins a la virada nacionalista del capitalisme espanyol (1891), les relacions econ\u00f2miques amb la resta d'estat espanyol es van intensificar molt decididament. la integraci\u00f3 econ\u00f2mica va progressar al mateix temps que es va avan\u00e7ar en la unificaci\u00f3 de l'\u00e0mbit administratiu, fiscal i financer. el desenvolupament de les infraestructures modernes, especialment gr\u00e0cies a la construcci\u00f3 de la xarxa ferrovi\u00e0ria, va incentivar aquesta din\u00e0mica.\nel creixement econ\u00f2mic catal\u00e0 va ser resultat, en gran part, de la r\u00e0pida integraci\u00f3 a l'economia espanyola. les vendes dels productes de la nova ind\u00fastria van conformar el corrent m\u00e9s actiu d'aquestes relacions. tamb\u00e9 van augmentar les connexions amb el mercat colonial de cuba i puerto rico i, b\u00e9 que de forma limitada, el tr\u00e0fic amb la resta del m\u00f3n.\n\n\n=== naixement del catalanisme cultural: la renaixen\u00e7a ===\n\nla renaixen\u00e7a \u00e9s un moviment cultural catal\u00e0 del segle xix. el seu nom sorgeix de la voluntat de fer ren\u00e9ixer el catal\u00e0 com a llengua liter\u00e0ria i de cultura despr\u00e9s de segles de digl\u00f2ssia respecte al castell\u00e0 (per\u00edode anomenat gen\u00e8ricament decad\u00e8ncia). \u00e9s paral\u00b7lel a altres similars, com el rexurdimento galego.\nsovint s'ha discutit l'oportunitat del terme renaixen\u00e7a perqu\u00e8 comporta el seu antecessor, la decad\u00e8ncia; s'ha proposat la necessitat d'aprofundir en l'estudi d'aquesta mal anomenada decad\u00e8ncia; d'altra banda s'ha negat que sigui entesa com una \u00e8poca i se subratlla que \u00e9s un moviment cultural que disposa d'est\u00edmuls inicials a la d\u00e8cada compresa entre 1830 i 1840, per\u00f2 que es desenvolupa entre 1840 i 1880. cada cop \u00e9s m\u00e9s evident la urg\u00e8ncia d'establir el moment en qu\u00e8 s'empra de manera sistem\u00e0tica el mot renaixen\u00e7a.els conceptes de llengua i p\u00e0tria queden equiparats per herder en el romanticisme alemany. la renaixen\u00e7a es consolida entorn d'una burgesia culta que troba en el romanticisme un inter\u00e8s pel propi passat. es reivindica un passat glori\u00f3s durant la formaci\u00f3 de les diferents nacions europees, a l'edat mitjana. en el transcurs del moviment que coneixem com renaixen\u00e7a, s'utilitza poc aquest terme davant renaixement, referint-se a la llengua, a la literatura i a la p\u00e0tria. el primer cop que hi ha const\u00e0ncia de l'\u00fas del terme \u00e9s quan pere de rossell\u00f3 realitza un discurs com a secretari dels jocs florals de 1869. el 1871, es fund\u00e0 la revista quinzenal la renaixensa, per\u00f2 en els seus articles es continua emprant el mot renaixement per a referir-se a la p\u00e0tria i a les lletres catalanes.\nrenaixen\u00e7a \u00e9s el per\u00edode literari que va des del final de la decad\u00e8ncia fins al modernisme, emmarcat per un moviment cultural i de conscienciaci\u00f3 catalanista m\u00e9s ampli (abasta totes les manifestacions culturals), sorgit dins la burgesia arran de les transformacions provocades per la revoluci\u00f3 industrial.\nla renaixen\u00e7a s'identifica clarament amb el redre\u00e7ament cultural catal\u00e0 i, sobretot, amb la recuperaci\u00f3 de la seva llengua.\n\n\n=== naixement del catalanisme pol\u00edtic ===\n\nel segle xix veu tamb\u00e9 la primera vertebraci\u00f3 del catalanisme com un moviment pol\u00edtic. en aquest proc\u00e9s, hi destacaren tres sectors principals:\n\nel republicanisme federal. liderat per valent\u00ed almirall amb la publicaci\u00f3 del diari catal\u00e0 i l'obra lo catalanisme.\nl'esgl\u00e9sia, a trav\u00e9s del moviment encap\u00e7alat per torras i bages i la col\u00b7laboraci\u00f3 de jacint verdaguer. la publicaci\u00f3 m\u00e9s destacada d'aquest per\u00edode \u00e9s la veu del montserrat.\nels intel\u00b7lectuals, mitjan\u00e7ant el grup liderat per \u00e0ngel guimer\u00e0 i la revista la renaixensa.el 1880 t\u00e9 lloc el primer congr\u00e9s catalanista. reclamen una escola en llengua catalana per transmetre la cultura i la llengua. aquesta demanda t\u00e9 una primera resposta el 1882 amb la creaci\u00f3 del centre catal\u00e0, constitu\u00eft per valent\u00ed almirall. el 1883 es reuneixen al segon congr\u00e9s catalanista, donant pas al primer acte oficial en catal\u00e0: el memorial de greuges. es tracta d'un escrit demanant al rei, alfons xii, certs privilegis pol\u00edtics. els components del centre catal\u00e0 volien aconseguir el suport de la burgesia, per\u00f2 aix\u00f2 fou inviable. la burgesia no feia seu el catal\u00e0 medievalitzant que parlaven i fins i tot sorg\u00ed un moviment anomenat la renaixen\u00e7a popular, burlant-se d'aquells sectors m\u00e9s cultes.\nveient que no aconseguien el suport de la burgesia, els integrants del grup de la renaixensa se separaren del centre catal\u00e0 i crearen la lliga de catalunya, aconseguint aix\u00ed el suport que cercaven. el 1888, aprofitant la visita de la reina regent a barcelona per l'exposici\u00f3 universal, redacten el missatge a la reina regent, demanant autonomia pol\u00edtica per catalunya.\nel 1891 es fund\u00e0 la uni\u00f3 catalanista, per\u00f2 no es presentaren a les eleccions, ja que ho veuen absurd per les manipulacions caciquistes i les tupinades. aquest partit redact\u00e0 les bases de manresa, un programa d'autonomia pol\u00edtica per catalunya. \u00e0ngel guimer\u00e0 pronunci\u00e0 un discurs demanant el catal\u00e0 com a llengua oficial i tot seguit la burgesia retir\u00e0 el seu suport a aquest partit per identificar la demanda de la llengua oficial amb el republicanisme.\n\n\n=== el federalisme ===\nparal\u00b7lelament al rebrot del catalanisme, sorgeix una nova manera d'entendre les relacions pol\u00edtiques: el federalisme.\nfrancesc pi i margall, un catal\u00e0 resident a madrid i un dels presidents de la primera rep\u00fablica espanyola fou el gran ide\u00f2leg del federalisme fora dels pa\u00efsos catalans, que definia que nom\u00e9s el pacte federal lliurement establert entre les diverses regions ib\u00e8riques podia garantir el respecte total a la realitat plural de la pen\u00ednsula.\na catalunya, en canvi, el federalisme va ser una de les cares que va adoptar el catalanisme pol\u00edtic. una ideologia populista i interclassista, que estava estretament relacionada amb els inicis del moviment obrer. el federalisme catal\u00e0 va viure una \u00e8poca gloriosa: el sexenni revolucionari. durant aquest per\u00edode es va produir una divisi\u00f3 entre federalistes, els moderats i els radicals. ambd\u00f3s eren partidaris de la federaci\u00f3, per\u00f2 els radicals exigien com a pas previ a la igualtat la independ\u00e8ncia, per tal de poder decidir lliurement la federaci\u00f3 posterior. els moderats preferien un federalisme impulsat des del govern central.\nel 1873, arran de la proclamaci\u00f3 de la primera rep\u00fablica espanyola, un grup de federals intransigents van intentar, des de la diputaci\u00f3 de barcelona, proclamar l'estat catal\u00e0.\n\n\n=== valent\u00ed almirall i el congr\u00e9s catalanista del 1880 ===\n\nen aquesta etapa inicial del catalanisme pol\u00edtic, la personalitat m\u00e9s not\u00f2ria \u00e9s valent\u00ed almirall, qui particip\u00e0 activament en la vida pol\u00edtica al costat dels federals intransigents o radicals oposant-se al centralisme, l'oligarquia i l'especulaci\u00f3. almirall pretenia regenerar catalunya de manera que repercut\u00eds a la resta de l'estat, que imaginava com una associaci\u00f3 de pobles a manera de la corona d'arag\u00f3.\nalmirall va intentar unir les dretes i les esquerres catalanistes, per\u00f2 no ho va aconseguir perqu\u00e8 existien massa diverg\u00e8ncies entre els dos corrents. va impulsar el primer congr\u00e9s catalanista, que es va celebrar el 1880, en el que es conjuntaren els diferents grups catalanistes: el federalisme republic\u00e0 i el corrent apol\u00edtic, el literari, el propulsor dels jocs florals i de la revista la renaixensa [sic], per\u00f2 les tend\u00e8ncies esquerranes d'almirall va fer que el grup de la renaixensa abandon\u00e9s el congr\u00e9s i trenqu\u00e9s l'entesa. tot i aix\u00f2, el congr\u00e9s va prendre tres acords cabdals: crear una entitat aglutinadora del catalanisme \u2013 el centre catal\u00e0 -, el comen\u00e7ament de gestions per constituir l'acad\u00e8mia de la llengua catalana \u2013 que tindr\u00e0 una curta vida -, i la redacci\u00f3 d'un document en defensa del catal\u00e0.\nposteriorment, valent\u00ed almirall impuls\u00e0 el segon congr\u00e9s catalanista, que es va declarar partidari de la cooficialitat del catal\u00e0 a catalunya, va proclamar l'exist\u00e8ncia de catalunya com a realitat per sobre de divisions administratives i va condemnar la milit\u00e0ncia de catalanistes a partits d'\u00e0mbit estatal. aquest \u00faltim fet impuls\u00e0 la creaci\u00f3 de partits d'\u00e0mbit \u00fanicament catal\u00e0, inexistents fins al moment. l'\u00e8poca gloriosa del centre catal\u00e0 i d'almirall va culminar amb el memorial de greuges i la publicaci\u00f3 de lo catalanisme.\nel 1887, despr\u00e9s de ser derrotat a les eleccions a la junta directiva el centre catal\u00e0, el sector m\u00e9s conservador es va escindir i, junt amb un grup d'universitaris anomenat centre escolar catalanista van crear la lliga de catalunya, els dirigents la qual, m\u00e9s tard es van integrar en un altre partit pol\u00edtic catal\u00e0, la lliga regionalista. partint de la seva iniciativa es va crear la uni\u00f3 catalanista, que englobava diverses entitats unides pel catalanisme, dividits en dues tend\u00e8ncies: la gent de \u2018la renaixensa', m\u00e9s culturalista i apol\u00edtica; i la lliga de catalunya, m\u00e9s partid\u00e0ria de participar en la vida pol\u00edtica. els catalanistes d'esquerres, almirall i els federalistes, no en formaven part. la uni\u00f3 catalanista va convocar una assemblea a manresa el 1892, on es va congregar bona part de la burgesia catalana conservadora. en aquesta assemblea es van aprovar les \u2018bases per la constituci\u00f3 regional catalana', m\u00e9s conegudes com a \u2018bases de manresa'. aquestes bases marcaven les pautes a seguir per una futura \u2018constituci\u00f3 regional catalana', \u00e9s a dir, un estatut. aquestes bases expressen els plantejaments del regionalisme conservador i tradicionalista oposat al sistema parlamentari basat en el sufragi universal. la posterior actuaci\u00f3 de la lliga regionalista es fonamenta en aquestes bases.\n\n\n== segle xx a catalunya ==\n\nentre el naixement del catalanisme pol\u00edtic (1898) i fins a la transici\u00f3 espanyola (1982).\nel segle xx a catalunya es va caracteritzar pels conflictes obrers i per la recuperaci\u00f3 de l'autonomia pol\u00edtica de catalunya despr\u00e9s de la seva abolici\u00f3 el 1714. la setmana tr\u00e0gica, la mancomunitat de catalunya, la dictadura de primo de rivera (1923-1930, la segona rep\u00fablica (1931-1939), la guerra civil (1936-1939), el franquisme (1939-1975), la transici\u00f3 (1975-1982) i el govern de jordi pujol (1980-2003). la divisi\u00f3 en comarques de catalunya va ser establerta per la generalitat de catalunya durant la segona rep\u00fablica espanyola el 1936 despr\u00e9s d'una enquesta als ajuntaments. despr\u00e9s de la dictadura franquista, fou aprovat l'estatut d'autonomia de catalunya de 1979. la generalitat restitu\u00efda va tornar a establir la divisi\u00f3 en comarques elaborada durant el per\u00edode republic\u00e0 sota el lideratge de pau vila, formant-se el 1988 les noves comarques del pla de l'estany, separat del giron\u00e8s, i amb la curiositat del vall\u00e8s occidental, \u00fanica comarca que t\u00e9 dues capitals a causa de la seva rivalitat.\n\n\n=== setmana tr\u00e0gica ===\n\nes coneix com a setmana tr\u00e0gica als esdeveniments succe\u00efts a barcelona i altres localitats catalanes, entre el 25 de juliol i el 2 d'agost de 1909. el detonant d'aquests fets va ser la mobilitzaci\u00f3 de reservistes per al seu enviament a la zona de melilla, on el dia 9 del mateix mes havia comen\u00e7at la guerra de melilla, per a molts motivada exclusivament pel descobriment l'any anterior d'unes mines propietat d'una societat controlada pel comte de romanones, el marqu\u00e8s de comillas i el comte de g\u00fcell. aquesta mobilitzaci\u00f3 \u00e9s molt mal acollida per les classes populars, ja que, a causa de la legislaci\u00f3 de reclutament, es podia quedar exempt de la incorporaci\u00f3 a files mitjan\u00e7ant el pagament de sis mil rals, quantitat que no estava a l'abast dels m\u00e9s pobres (el sou d'un obrer de l'\u00e8poca no era de m\u00e9s de 5 pessetes o 10 rals al dia). d'altra banda, els reservistes majorit\u00e0riament ja eren casats i amb fam\u00edlia a c\u00e0rrec seu.\n\nel govern de maura i el nou governador civil, evaristo crespo azor\u00edn, porta a terme una repressi\u00f3 dur\u00edssima i, pitjor, arbitr\u00e0ria. en total, entre juliol de 1909 i abril de 1910 foren detingudes 1.967 persones i 200 m\u00e9s foren expulsades a 300 kil\u00f2metres de barcelona. s'organitz\u00e0 un proc\u00e9s militar contra 1.925 individus, d'ells 214 en contum\u00e0cia, dels quals 469 foren sobrese\u00efts i 584 absolts. es dictaren 17 penes de mort, per\u00f2 nom\u00e9s 5 foren aplicades. seguint l'acusaci\u00f3 formulada en una carta que li dirigeixen els prelats de barcelona, \u00e9s detingut francesc ferrer i gu\u00e0rdia, creador de l'escola moderna, qui acusen de ser l'instigador de la revolta. malgrat les protestes internacionals, el 13 d'octubre del mateix any ferrer \u00e9s afusellat juntament amb eugenio del hoyo manj\u00f3n, antoni malet i pujol, ramon clemente i garcia i josep miquel i bar\u00f3 al castell de montju\u00efc. cap d'ells no havia estat dirigent destacat durant la revolta.\naquests afusellaments ocasionen una \u00e0mplia repulsa cap a maura a espanya i a tot europa, amb una gran campanya a la premsa estrangera, com tamb\u00e9 manifestacions i assalts a diverses ambaixades. el rei alfons xiii, alarmat per aquestes reaccions tant en l'exterior com en l'interior destitueix maura i el substitueix pel liberal segismundo moret. despr\u00e9s dels fets de la setmana tr\u00e0gica, la barcelona anarquista va rebre el sobrenom de la rosa de foc.\n\n\n=== mancomunitat de catalunya ===\n\nla mancomunitat de catalunya va ser una instituci\u00f3 que agrup\u00e0 les quatre diputacions catalanes: barcelona, girona, tarragona i lleida. es va formar el 6 d'abril del 1914, si b\u00e9 el proc\u00e9s per a la seva creaci\u00f3 va comen\u00e7ar el 1911. el congr\u00e9s dels diputats d'espanya la va aprovar, per\u00f2 amb compet\u00e8ncies molt retallades respecte al projecte enviat pel govern. en canvi, el senat d'espanya no ho va fer tancant la via legislativa. finalment el govern, necessitat del suport parlamentari dels catalanistes, es va decidir per la via del decret que el 18 de desembre del 1913 el rei sign\u00e0: el dret de mancomunitats provincials. la mancomunitat responia a una llarga demanda hist\u00f2rica dels catalans, en significar la federaci\u00f3 de les quatre diputacions catalanes i en cert sentit un retorn de la capacitat de la gesti\u00f3 administrativa de les antigues corts catalanes. tot i que havia de tenir funcions purament administratives, i les seves compet\u00e8ncies no anaven m\u00e9s enll\u00e0 de les diputacions provincials, va adquirir una gran import\u00e0ncia pol\u00edtica: representava el primer reconeixement per part de l'estat espanyol de la personalitat i de la unitat territorial de catalunya des del 1714.\nla instituci\u00f3 estava integrada per una assemblea que aplegava els 96 diputats provincials \u201336 per barcelona i 20 per les tres restants\u2013 i que es renovava, doncs, al mateix temps que aquestes \u2013per meitats, cada dos anys, per sufragi universal mascul\u00ed, a ra\u00f3 de 4 diputats per partit judicial\u2013 i pel consell, format per vuit consellers i el president. la seva acci\u00f3 pol\u00edtica va estar regida pel consens entre les diferents orientacions presents, fossin o no catalanistes. foren elegides sis assemblees generals: l'abril de 1914, mar\u00e7 de 1915, mar\u00e7 de 1917, juliol de 1919, juny de 1921 i juny de 1923. la iii assemblea general, el 1917, estava composta per 36 mon\u00e0rquics din\u00e0stics (23 liberals, 9 conservadors i 4 maurins), 28 de la lliga, 23 republicans, 6 carlins, 2 reformistes i 1 independent i la vi i darrera, el 1923, 38 catalanistes (27 de la lliga i 11 d'acci\u00f3 catalana), 29 mon\u00e0rquics, 21 republicans (15 del partit republic\u00e0 catal\u00e0 i 6 radicals lerrouxistes) i 8 de diverses, menors, adscripions pol\u00edtiques, mostrant doncs, la instituci\u00f3, una gran estabilitat pol\u00edtica.\nva ser presidida per enric prat de la riba (1914 - 1917) i despr\u00e9s per josep puig i cadafalch (1917 - 1923), militants tots dos de la lliga regionalista. a continuaci\u00f3 ho feu alfons sala (1923-1925), imposat per primo de rivera el 1923). en general, la mancomunitat va dur a terme una important tasca de creaci\u00f3 d'infraestructures de camins i ports, obres hidr\u00e0uliques, ferrocarrils, tel\u00e8fons, benefic\u00e8ncia o sanitat. tamb\u00e9 va emprendre iniciatives per augmentar els rendiments agr\u00edcoles i forestals introduint millores tecnol\u00f2giques, de serveis i educatives i va potenciar els ensenyaments tecnol\u00f2gics necessaris per a la ind\u00fastria catalana.\n\n\n=== normativitzaci\u00f3 de la llengua catalana ===\na principi del segle xx el catal\u00e0 era la llengua majorit\u00e0ria i natural de la gent, per\u00f2 no existia encara un est\u00e0ndard ni unes normes. a m\u00e9s enric prat de la riba era conscient que \"de la cultura catalana l'estat no se'n preocupa i les diputacions hem de suplir aquesta defici\u00e8ncia de l'estat fomentant el conreu i perfeccionament de la llengua\".quan es va crear l'iec es van fer dos enc\u00e0rrecs a la secci\u00f3 filol\u00f2gica liderada per pompeu fabra: sistematitzar unes regles d'escriptura i promocionar el catal\u00e0 com a llengua d'\u00fas cient\u00edfic, objectius que es van explicitar durant la constituci\u00f3 de l'iec: \"el restabliment i l'organitzaci\u00f3 de tot el que es refereix a la cultura genu\u00efnament catalana\" i \"la investigaci\u00f3 cient\u00edfica de tots els elements de la cultura catalana\". l'iec va publicar les normes ortogr\u00e0fiques el 1913, dotant el catal\u00e0 d'una ortografia formal. immediatament es van generar grans i durs debats sobre algunes de les decisions ortogr\u00e0fiques preses (el m\u00e9s aferrissat fou el d'escriure els plurals -es i no -as), per\u00f2 de mica en mica s'anaren acceptant: la mancomunitat va adoptar de seguida el catal\u00e0 de fabra i va promocionar les seves obres: totes les seves institucions l'adoptaren com a llengua vehicular, des de les diverses escoles d'educaci\u00f3 professional fins a les escoles de prim\u00e0ria.el 1916 la mancomunitat de catalunya va enviar una petici\u00f3 oficial per recon\u00e8ixer la llengua catalana com a cooficial, tot adjuntant un detallat programa de normalitzaci\u00f3 ling\u00fc\u00edstica. la proposta va provocar queixes i pressions de la real academia espa\u00f1ola, fins que el llavors president comte de romanones va dir que mai donaria aquest reconeixement al catal\u00e0, perqu\u00e8 es feia servir com a emblema pol\u00edtic.\n\n\n=== dictadura de primo de rivera ===\n\nla dictadura de primo de rivera fou el r\u00e8gim pol\u00edtic autoritari que s'instaur\u00e0 a espanya entre el 13 de setembre del 1923 i el 28 de gener del 1930 sota la direcci\u00f3 del general miguel primo de rivera y orbaneja i l'acceptaci\u00f3 per part del rei alfons xiii. en mig d'una situaci\u00f3 social amb tensions revolucion\u00e0ries (creixement del proletariat industrial i la concentraci\u00f3 urbana, creaci\u00f3 del partido comunista de espa\u00f1a el 1921, nombrosos episodis d'enfrontaments entre patrons i obrers, etc.), una crisi econ\u00f2mica des del 1919 a causa de la contracci\u00f3 dels mercats europeus durant la primera guerra mundial i la commoci\u00f3 de la societat que provoquen els fracassos de la pol\u00edtica colonial espanyola al marroc (desastre d'annual el 1921), es produeix el cop d'estat del general primo de rivera, capit\u00e0 general de catalunya, que provoc\u00e0 la dimissi\u00f3 del govern de garc\u00eda prieto. l'alternativa autorit\u00e0ria per resoldre els problemes de l'estat compt\u00e0 amb el suport de la monarquia d'alfons xiii, el suport evident de l'ex\u00e8rcit, de la burgesia, dels terratinents i dels medis eclesi\u00e0stics. el r\u00e8gim nasqu\u00e9 amb la pretensi\u00f3 de constituir-se en un sistema de govern estable, amb fonaments constitucionals propis, influ\u00eft per les maneres del feixisme itali\u00e0, tot i no identificar-s'hi.\n\n\n==== repressi\u00f3 del catalanisme ====\na catalunya va ser inicialment aplaudit pels sectors de l'alta burgesia conservadora que van donar la benvinguda a primo com a salvaguarda davant les forces radicals de l'anarquisme. en un primer moment es va permetre que la mancomunitat continu\u00e9s existint, per\u00f2 la dictadura va treballar a fons contra el catalanisme republic\u00e0, cada cop m\u00e9s radicalitzat i en al\u00e7a, prohibint partits, associacions i institucions aut\u00f2ctones. finalment, la mancomunitat de catalunya va ser definitivament suprimida l'any 1924 i prohibit l'\u00fas de la llengua i la bandera catalanes en l'administraci\u00f3 i en la vida p\u00fablica.\ncatalunya es va convertir aviat en un dels focus m\u00e9s actius i un\u00e0nimes d'oposici\u00f3 a la dictadura, ambient que va afavorir el creixement de la for\u00e7a i popularitat del catalanisme republic\u00e0 que va tenir en estat catal\u00e0 (1922) i en el seu l\u00edder francesc maci\u00e0, el lluitador m\u00e9s comprom\u00e8s. per contra, el catalanisme moderat i socialment conservador de la lliga regionalista va quedar molt desprestigiat.\n\n\n=== catalunya republicana i restauraci\u00f3 de la generalitat ===\n\npel pacte de sant sebasti\u00e0 de 17 d'agost de 1930, els partits pol\u00edtics republicans d'espanya es posaren d'acord en un disseny global per a l'imminent canvi de r\u00e8gim que inclo\u00efa l'autonomia pol\u00edtica de catalunya dins l'anhelada rep\u00fablica. arran de les eleccions municipals de 12 d'abril de 1931, que determinaren la caiguda de la monarquia, francesc maci\u00e0, l\u00edder d'esquerra republicana de catalunya -partit triomfador a catalunya- proclam\u00e0 de manera unilateral \u00abla rep\u00fablica catalana a l'espera que els altres pobles d'espanya es constitueixin com a rep\u00fabliques, per formar la confederaci\u00f3 ib\u00e8rica\u00bb el dia 14 d'abril, poques hores abans que a madrid es proced\u00eds a proclamar la segona rep\u00fablica espanyola. aquesta proclamaci\u00f3 preocup\u00e0 el govern provisional espanyol i el dia 17, maci\u00e0 arrib\u00e0 a un pacte amb els ministres fernando de los r\u00edos urruti, marcel\u00b7l\u00ed domingo, i llu\u00eds nicolau d'olwer, representants del govern provisional espanyol, en virtut del qual la rep\u00fablica catalana era rebatejada amb el nom m\u00e9s ambigu de generalitat de catalunya, en inexacta recuperaci\u00f3 del nom medieval de la diputaci\u00f3 del general. l'arxiu sonor que ens ha arribat avui dia (\u00abproclamo la rep\u00fablica catalana com a estat integrant de la federaci\u00f3 ib\u00e8rica\u00bb), no \u00e9s la proclamaci\u00f3 original, sin\u00f3 que ho \u00e9s la citada anteriorment.\n\n\n==== la generalitat provisional i l'estatut de n\u00faria ====\naquesta generalitat provisional, presidida pel mateix francesc maci\u00e0 i composta per un consell o govern, una assemblea de representants dels municipis (diputaci\u00f3 provisional de la generalitat) i uns comissaris que, en qualitat de delegats del govern, s'encarregaven dels serveis pertanyents a les suprimides diputacions provincials de girona, tarragona i lleida, mentre que s'establia la seu de la generalitat al palau de la pla\u00e7a sant jaume. els diputats catalans elaboraren un projecte d'estatut a n\u00faria aprovat en refer\u00e8ndum el 2 d'agost de 1931 i modificat i aprovat a les corts espanyoles el 12 de setembre de 1932. amb l'estatut aprovat, el 20 de novembre de 1932 es varen fer les \u00faniques eleccions al parlament de catalunya del per\u00edode republic\u00e0 per constituir les institucions i passar d'un govern provisional a un govern estatutari amb francesc maci\u00e0 ratificat com a president i llu\u00eds companys com a president del parlament.\n\n\n==== 1934 - proclamaci\u00f3 de companys ====\n\nel 25 de desembre de 1933 mor\u00ed maci\u00e0 i el parlament, nomen\u00e0 companys com a successor, qui va exercir el c\u00e0rrec fins al final de la guerra civil, excepte el par\u00e8ntesi de suspensi\u00f3 de l'estatut (bienni negre)que va d'octubre de 1934 a febrer de 1936, ocasionat pels fets del sis d'octubre. al capdavant del parlament, succe\u00efren companys joan casanovas i maristany, fins a octubre de 1938 (amb el mateix par\u00e8ntesi), i josep irla i bosch, a partir d'aquesta data. l'estatut interior de catalunya de 25 de maig de 1933 va deixar fixades les institucions auton\u00f2miques i les relacions entre elles, i es configur\u00e0 el consell executiu, encap\u00e7alat pel president de la generalitat -o per un conseller primer, com a delegat de l'anterior- i format per consellers titulars dels departaments de l'administraci\u00f3. el trasp\u00e0s dels serveis d'ordre p\u00fablic permet\u00e9 eliminar els governadors civils (11 de gener 1934), don\u00e0 lloc a la junta de seguretat de catalunya, que coordinava les accions auton\u00f2mica i estatal en aquesta \u00e0rea. el tribunal de cassaci\u00f3, amb jurisdicci\u00f3 sobre les mat\u00e8ries civils i administratives de compet\u00e8ncia auton\u00f2mica.\nel 6 d'octubre, en resposta a l'entrada de les dretes de la ceda al govern espanyol, el president companys va proclamar unilateralment un \u00abestat catal\u00e0 de la rep\u00fablica federal espanyola\u00bb per\u00f2 la insurrecci\u00f3 va ser ven\u00e7uda el mateix dia pel capit\u00e0 general de catalunya, i companys destitu\u00eft i empresonat. entre octubre de 1934 i febrer de 1936, l'estatut va ser susp\u00e8s pel govern d'espanya i la presid\u00e8ncia de la generalitat fou ocupada per persones designades pel govern espanyol amb el t\u00edtol de governadors generals de catalunya: francisco jim\u00e9nez arenas (7.10.1934-10.1.1935), manuel portela valladares (10.1-23.4.1935), el pol\u00edtic radical joan pich i pon (23.4.1935-28.10.1935), eduardo alonso alonso (28.10.1935-27.11.1935), el cedista valenci\u00e0 ignasi villalonga (27.11.1935-16.12.1935) i el lliguista f\u00e8lix escales (18.12.1935-17.2.1936). amb el triomf del front popular a les eleccions de 16 de febrer de 1936 es va aixecar la suspensi\u00f3 de l'estatut i companys va tornar a ser president de la generalitat.\n\n\n==== la generalitat en temps de guerra (1936-1939) ====\nel cop i l'aixecament militar del 18 de juliol fracass\u00e0 a catalunya gr\u00e0cies principalment a l'actuaci\u00f3 de les mil\u00edcies populars. les forces sindicals de la cnt van imposar un comit\u00e8 central de mil\u00edcies antifeixistes que actu\u00e0 de facto com un poder governamental al llarg dels mesos seg\u00fcents. el setembre de 1936 josep tarradellas com a conseller primer va formar un govern d'unitat amb forces d'esquerra i va fer el decret de col\u00b7lectivitzacions de 24 d'octubre. els fets de maig de 1937 conflicte entre anarquistes i faccions comunistes aturaren la revoluci\u00f3, i les forces republicanes concentraren l'activitat en la guerra. barcelona al final de la guerra acoll\u00ed al govern republic\u00e0 espanyol cosa que va originar molts conflictes entre els dos governs. si b\u00e9 formalment el general franco va abolir la generalitat quan entr\u00e0 el 1938 a catalunya per lleida la generalitat republicana va seguir actuant fins a l'entrada de les tropes nacionalistes el gener de 1939.\n\n\n==== actuacions de la generalitat ====\nen gran part va continuar i va ampliar la pol\u00edtica educativa de la mancomunitat de catalunya. tingu\u00e9 moltes dificultats financeres i la cessi\u00f3 de compet\u00e8ncies no es va acabar mai de fer completament. en general aquest per\u00edode va constituir un assaig i una lli\u00e7\u00f3 hist\u00f2rica per a la realitzaci\u00f3 posterior de la generalitat de 1977.\n\n\n=== la guerra civil a catalunya ===\n\nla guerra civil a catalunya s'esdevingu\u00e9, com a la resta de l'estat espanyol, amb l'al\u00e7ament de l'ex\u00e8rcit colonial del marroc (junt amb altres guarnicions a la pen\u00ednsula), el 18 de juliol de 1936 en contra de la rep\u00fablica legal i institucionalment establerta. catalunya fou l'\u00fanica zona de tota espanya que aconsegu\u00ed una llei de col\u00b7lectivitzaci\u00f3, fruit de la uni\u00f3 de totes les forces republicanes dins el consell d'economia de catalunya. es produ\u00ed el 24 d'octubre de 1936 a trav\u00e9s d'un decret anomenat, col\u00b7lectivitzaci\u00f3 i control obrer d'ind\u00fastries i comer\u00e7os. a la resta de l'espanya republicana no es pogu\u00e9 generalitzar la legislaci\u00f3 col\u00b7lectivitzadora vigent a catalunya.despr\u00e9s de la vict\u00f2ria electoral de les esquerres el febrer de 1936 (a catalunya sota la bandera del front d'esquerres de catalunya) i la substituci\u00f3 del president conservador niceto alcal\u00e1-zamora per l'esquerr\u00e0 manuel aza\u00f1a la tensi\u00f3 pol\u00edtica es va continuar incrementant. els actes violents dels dos b\u00e0ndols van culminar amb l'assassinat del l\u00edder de la dreta radical, jos\u00e9 calvo sotelo. pocs dies despr\u00e9s va tenir lloc el fallit cop d'estat contra la ii rep\u00fablica, que va desembocar en la  guerra civil. a barcelona, el cop va ser liderat pel general manuel goded, per\u00f2 l'oposici\u00f3 armada dels militants de sindicats i partits d'esquerra i la decisiva intervenci\u00f3 de la gu\u00e0rdia civil va propiciar el frac\u00e0s de la rebel\u00b7li\u00f3. a partir d'aquest moment, catalunya quedaria dins el sector no controlat pels revoltats i sota la te\u00f2rica autoritat del govern republic\u00e0.\nel desenvolupament de la guerra a catalunya es va caracteritzar en una primera fase per una situaci\u00f3 de doble poder: el de les institucions oficials (la generalitat i el govern republic\u00e0) d'una banda, i el de les mil\u00edcies populars armades coordinades per un comit\u00e8 central de mil\u00edcies antifeixistes de catalunya per un altre. es va desencadenar una onada de repressi\u00f3 contra els sectors als quals es considerava afins als revoltats, principalment  religiosos cat\u00f2lics i simpatitzants de la  lliga catalana. la poc coordinada acci\u00f3 militar es va encaminar en dues direccions: una ofensiva contra l'arag\u00f3 controlat pels revoltats, que nom\u00e9s va permetre estabilitzar el front durant un temps, i un fracassat intent de conquerir mallorca.\namb l'avan\u00e7 de la guerra es van produir tamb\u00e9 greus enfrontaments entre les organitzacions que volien donar prioritat a la revoluci\u00f3 social, principalment la cnt i el partit obrer d'unificaci\u00f3 marxista, i els qui consideraven prioritari dirigir els esfor\u00e7os al front b\u00e8l\u00b7lic i mantenir el suport dels sectors moderats. aquest segon sector integrava al govern republic\u00e0, el psuc, l'esquerra republicana de catalunya i altres partits. l'enfrontament va culminar en les  jornades de maig de 1937, durant les quals ambd\u00f3s b\u00e0ndols es van enfrontar amb les armes. la vict\u00f2ria del b\u00e0ndol governamental va suposar una major integraci\u00f3 dels anarcosindicalistes en la disciplina de l'ex\u00e8rcit popular de la rep\u00fablica i l'eliminaci\u00f3 (fins i tot f\u00edsica) del poum, inc\u00f2mode rival comunista per al pce i el psuc (i dominat pels prosovi\u00e8tics). tampoc va ser bona la col\u00b7laboraci\u00f3 entre la generalitat dirigida per companys i el govern republic\u00e0 a causa del desig d'aquest de centralitzar el comandament b\u00e8l\u00b7lic i a la tend\u00e8ncia d'aquella a excedir les seves compet\u00e8ncies estatut\u00e0ries.\nfinalment l'ex\u00e8rcit rebel va trencar en dos el front republic\u00e0 en ocupar vinar\u00f2s, el que va a\u00efllar a catalunya de la resta del territori republic\u00e0 (constitu\u00eft ja nom\u00e9s per val\u00e8ncia i la zona central). la derrota dels ex\u00e8rcits republicans a la batalla de l'ebre va permetre l'ocupaci\u00f3 de catalunya per les tropes encap\u00e7alades pel general franco entre 1938 i 1939. la vict\u00f2ria total del general\u00edsimo va suposar la fi de l'autonomia catalana i l'inici d'una llarga dictadura.\n\n\n=== el franquisme a catalunya ===\n\nel franquisme a catalunya va implantar-se entre 1939 i 1977, (les primeres eleccions democr\u00e0tiques, tingueren lloc el 15 de juny de 1977), en un context determinat per les conseq\u00fc\u00e8ncies derivades de la guerra civil espanyola i la repressi\u00f3 franquista. la dictadura, a catalunya, complement\u00e0 a m\u00e9s la supressi\u00f3 de les llibertats democr\u00e0tiques amb la repressi\u00f3 de la cultura catalana. durant el per\u00edode franquista (1939-1975), el catal\u00e0 va ser objecte d'una agressi\u00f3 brutal i va quedar redu\u00eft a l'\u00fas familiar. el castell\u00e0 va passar a ser l'\u00fanica llengua de l'ensenyament, de l'administraci\u00f3 i dels mitjans de comunicaci\u00f3. la situaci\u00f3 es va agreujar per les grans onades immigrat\u00f2ries de castellanoparlants del segle xx, sobretot les dels anys 60 i 70, procedents de la resta d'espanya, sobretot d'andalusia i extremadura, i que en gran part es van concentrar a l'\u00e0rea metropolitana de barcelona. tot aix\u00f2 va provocar un gran retroc\u00e9s de l'\u00fas social del catal\u00e0 i del seu coneixement, fins al punt que a catalunya el castell\u00e0 va superar al catal\u00e0 com a llengua materna per primera vegada en la seva hist\u00f2ria. a catalunya el factor m\u00e9s important del biling\u00fcisme social \u00e9s la immigraci\u00f3 procedent de la resta d'espanya. hom ha calculat que, sense migracions, la poblaci\u00f3 de catalunya hauria passat d'uns 2 milions de persones el 1900 a 2,4 el 2001, en comptes dels m\u00e9s de 6,1 milions censats en aquesta data (i que s\u00f3n m\u00e9s de 7 el 2008); \u00e9s a dir, la poblaci\u00f3 sense immigraci\u00f3 hauria estat el 39% de la real el 1980.\nel seu car\u00e0cter totalitari i els seus objectius unificadors significaren la imposici\u00f3 d'una sola cultura i una sola llengua, la castellana. a m\u00e9s, el tarann\u00e0 anticatal\u00e0 del r\u00e8gim va constituir un tret espec\u00edfic, per\u00f2 no va ser un obstacle decisiu perqu\u00e8 creix\u00e9s un franquisme catal\u00e0 que s'havia anat forjant durant la guerra i s'havia alimentat amb la vict\u00f2ria.el franquisme (1939-1975) va suposar a catalunya, com a la resta d'espanya, l'anul\u00b7laci\u00f3 de les llibertats democr\u00e0tiques, la prohibici\u00f3 i persecuci\u00f3 dels partits pol\u00edtics (excepte falange espanyola tradicionalista i de les jons), la clausura de la premsa no adscrita a la dictadura militar i l'eliminaci\u00f3 de les entitats d'esquerres. a m\u00e9s, es van suprimir l'estatut d'autonomia i les institucions d'ell derivades, i es va perseguir amb sistematicitat la llengua i la cultura catalanes, almenys al principi, en moltes de les seves manifestacions p\u00fabliques i fins i tot (en els primers temps) privades.\nels ven\u00e7uts van ser desvertebrats. als nombrosos morts durant la guerra cal sumar els que van ser afusellats despr\u00e9s de la vict\u00f2ria franquista, com el mateix president llu\u00eds companys, molts altres, obligats a l'exili, no tornarien al seu pa\u00eds, gran nombre dels quals no van fugir van ser empresonats, i molts m\u00e9s van ser \"depurats\" i inhabilitats per ocupar c\u00e0rrecs p\u00fablics o exercir determinades professions, el que els va deixar en p\u00e8ssima situaci\u00f3 econ\u00f2mica en una \u00e8poca ja dura de per si. un petit sector d'anarquistes i comunistes va intentar lliurar una guerra de guerrilles en unitats conegudes com a maquis. la seva acci\u00f3 m\u00e9s destacada va ser la invasi\u00f3 de la vall d'aran.\ndespr\u00e9s de la primera etapa d'economia aut\u00e0rquica, en la d\u00e8cada dels anys 1960 l'economia va entrar en una etapa de modernitzaci\u00f3 agr\u00edcola, d'increment de la ind\u00fastria i va rebre l'impacte del turisme de masses. catalunya va ser tamb\u00e9 una de les metes del moviment migratori, que va donar a barcelona i a les localitats del seu entorn un creixement accelerat. tamb\u00e9 es va desenvolupar fortament l'oposici\u00f3 antifranquista, les manifestacions m\u00e9s visibles en el moviment obrer van ser comissions obreres, des del sindicalisme i el psuc. a la d\u00e8cada dels anys 1970, el conjunt de forces democr\u00e0tiques es van unificar al voltant de l'assemblea de catalunya. el 20 novembre de 1975 va morir el dictador franco, fet que obriria un nou per\u00edode de la hist\u00f2ria de catalunya.\n\n\n=== la transici\u00f3 democr\u00e0tica i l'estatut d'autonomia ===\n\nla transici\u00f3 democr\u00e0tica espanyola, transici\u00f3 espanyola o simplement, transici\u00f3, \u00e9s el per\u00edode compr\u00e8s entre la fi de la dictadura franquista i el restabliment de les institucions democr\u00e0tiques a espanya. la constituci\u00f3 espanyola de 1978 i l'aprovaci\u00f3 de l'estatut d'autonomia quan es consolid\u00e0 l'actual sistema espanyol de delegaci\u00f3 politicoadministrativa en les comunitats aut\u00f2nomes. l'estatut d'autonomia de catalunya de 2006 estatueix en el seu pre\u00e0mbul que \u00abel parlament de catalunya, recollint el sentiment i la voluntat de la ciutadania de catalunya, ha definit catalunya com a naci\u00f3\u00bb, tot i que la vigent constituci\u00f3 espanyola limita el reconeixement de la realitat nacional de catalunya al d'una nacionalitat hist\u00f2rica. amb la mort del general franco, es va iniciar el per\u00edode conegut com a transici\u00f3 democr\u00e0tica, al llarg del qual s'anirien aconseguint les llibertats b\u00e0siques, consagrades per la constituci\u00f3 espanyola de 1978. s'hi reconeix l'exist\u00e8ncia de comunitats aut\u00f2nomes dins d'espanya, el que dona lloc a la formulaci\u00f3 de l'estat de les autonomies.\n\n\n==== restauraci\u00f3 de la generalitat contempor\u00e0nia ====\ndespr\u00e9s de les primeres eleccions generals, el 1977, es va restaurar provisionalment la generalitat, gr\u00e0cies a l'impuls de la societat civil catalana (representada per la massiva manifestaci\u00f3 que va tenir lloc a barcelona l'11 de setembre d'aquest any) i la iniciativa del govern d'adolfo su\u00e1rez, recolzada pel rei i les altes inst\u00e0ncies de l'estat. al capdavant de la generalitat restaurada es va situar josep tarradellas, que havia preservat la legalitat de l'autogovern catal\u00e0 com a president a l'exili, despr\u00e9s de declarar la seva adhesi\u00f3 al rei i al proc\u00e9s de reforma pol\u00edtica. tarradellas va constituir un govern aut\u00f2nom provisional compost per representants de les forces m\u00e9s rellevants en aquell moment. tarradellas form\u00e0 un govern de concentraci\u00f3 (1977-1980) amb dotze consellers per tal de redactar l'estatut d'autonomia de catalunya de 1979 que seria aprovat en refer\u00e8ndum el novembre de 1979. finalment va convocar eleccions al parlament de catalunya (1980) i als comicis convocats el 20 de mar\u00e7 de 1980 foren elegits els primers 135 diputats del parlament de catalunya, que qued\u00e0 constitu\u00eft el 10 d'abril. finalment amb l'elecci\u00f3 del president del parlament i del president de la generalitat qued\u00e0 format el primer govern estatutari i la generalitat de catalunya qued\u00e0 total i novament constitu\u00efda. el 1979, es va aprovar finalment un nou estatut d'autonomia de catalunya, netament superior al de 1932 en alguns aspectes com ensenyament i cultura, per\u00f2 inferior a altres com just\u00edcia, finances i ordre p\u00fablic. en ell, catalunya es defineix com \"nacionalitat\", es reconeix el catal\u00e0 com a \"llengua pr\u00f2pia de catalunya\" i aconsegueix l'oficialitat al costat del castell\u00e0. despr\u00e9s de la seva promulgaci\u00f3, van tenir lloc les primeres eleccions catalanes, que van donar la presid\u00e8ncia de la generalitat a jordi pujol, de converg\u00e8ncia i uni\u00f3, c\u00e0rrec que ostentaria, despr\u00e9s de sis triomfs electorals consecutius, fins a l'any 2003.\n\n\n== catalunya en l'actualitat ==\nentre la transici\u00f3 espanyola (1982) i avui dia. el 16 de setembre del 2005, la icann aprov\u00e0 oficialment el domini .cat, el primer domini per a una comunitat ling\u00fc\u00edstica.\nl'any 2006 s'aprov\u00e0 un nou estatut per via parlament\u00e0ria i per refer\u00e8ndum que establia una nova relaci\u00f3 bilateral i pr\u00e0cticament federal de catalunya amb espanya, per\u00f2 posteriorment el tribunal constitucional el va retallar profundament.\n\n\n=== desenvolupament auton\u00f2mic ===\nal llarg dels anys 1980 i anys 1990 es van desenvolupar diferents aspectes de la construcci\u00f3 auton\u00f2mica, entre ells el desplegament de la policia de la generalitat de catalunya, els mossos d'esquadra, la creaci\u00f3 de l'administraci\u00f3 comarcal i el tribunal superior de just\u00edcia de catalunya. tamb\u00e9 es va desenvolupar la llei de normalitzaci\u00f3 ling\u00fc\u00edstica i la immersi\u00f3 ling\u00fc\u00edstica a les escoles, per tal de fomentar el coneixement i l'\u00fas del catal\u00e0, i es va crear la corporaci\u00f3 catalana de mitjans audiovisuals, els mitjans de comunicaci\u00f3 de r\u00e0dio i televisi\u00f3 de titularitat p\u00fablica catalana (tv3 i catalunya r\u00e0dio).\nel 5 de novembre de 1992 espanya va ratificar a estrasburg la carta europea de les lleng\u00fces regionals o minorit\u00e0ries, per la qual adquireix entre altres el comprom\u00eds de recon\u00e8ixer-les, respectar-les i promoure-les.\nel 1992 barcelona va celebrar els jocs ol\u00edmpics, que van servir per donar a catalunya i a espanya un reconeixement internacional. al llarg de la d\u00e8cada dels anys 1990, l'abs\u00e8ncia de majories absolutes al govern espanyol tot just va contribuir a ampliar les compet\u00e8ncies auton\u00f2miques, malgrat el suport de ciu a l'\u00faltim govern de felipe gonz\u00e1lez (1993-1996) i al primer de jos\u00e9 mar\u00eda aznar (1996-2000).\n\n\n=== el president jordi pujol (1980-2003) ===\n\ndes dels 16 anys actu\u00e0 a la resist\u00e8ncia contra el r\u00e8gim del general franco, a trav\u00e9s d'identitats cat\u00f2liques, pol\u00edtiques o culturals, en defensa de la democr\u00e0cia, de la identitat de catalunya i sobretot de la seva llengua i de la seva cultura, perseguides per la dictadura. en una d'aquestes associacions, el grup torras i bages, hi coincid\u00ed amb l'activista pere figuera i serra. pujol va ser arretat el 1960 per les seves activitats antifranquistes, i va ser sentenciat a set anys de pres\u00f3 pels fets del palau, al palau de la m\u00fasica catalana, dels quals en va complir dos i mig a la pres\u00f3 de saragossa i un de confinament a la ciutat de girona. lider\u00e0 les campanyes contra el director de la vanguardia luis de galinsoga (coneguda com l'afer galinsoga), la dels fets del palau o la de \"volem bisbes catalans\". un cop en llibertat, va tornar a l'activitat pol\u00edtica, amb l'objectiu d'organitzar un moviment catalanista. presid\u00ed l'entitat financera banca catalana la qual fou un centre de finan\u00e7ament d'activitats culturals catalanes, com el grup enciclop\u00e8dia catalana, \u00f2mnium cultural o la llibreria ona.\nel 1974 va ser un dels fundadors de converg\u00e8ncia democr\u00e0tica de catalunya, i en va ser escollit secretari general. va \u00e9sser conseller de la generalitat de catalunya en temps del president josep tarradellas. va ser elegit president de la generalitat a les eleccions del parlament de catalunya del 1980, i reelegit a les del 1984, 1988, 1992, 1995 i 1999. el 2003, en acabar el seu darrer mandat, es va retirar de la primera l\u00ednia pol\u00edtica, deixant la direcci\u00f3 del partit en mans d'artur mas i fou nomenat president fundador de ciu, tot i que continu\u00e0 com a president de cdc. el 2008 fou proclamat de nou president de cdc, c\u00e0rrec que mantingu\u00e9 fins a l'any 2012, quan pass\u00e0 a ser president honorari de cdc. l'any 2003 feu donaci\u00f3 a la biblioteca de catalunya del fons bibliogr\u00e0fic recollit durant l'exercici del seu c\u00e0rrec de president de la generalitat, format per m\u00e9s de 16.000 documents.\n\n\n=== el primer tripartit catal\u00e0 (2003-2006) ===\n\na catalunya el mot s'empra per designar dos governs successius de la generalitat en el per\u00edode 2003 - 2010. el primer tripartit \u00e9s el que es va formar arran de les eleccions del 16 de novembre de 2003 pel partit dels socialistes de catalunya-ciutadans pel canvi (psc-cpc), esquerra republicana de catalunya-catalunya 2003 (erc) i iniciativa per catalunya verds-esquerra unida i alternativa (icv-euia) a pesar que converg\u00e8ncia i uni\u00f3 havia guanyat en nombre d'escons. aix\u00ed, el 14 de desembre de 2003 els m\u00e0xims dirigents de les tres formacions signaren l'acord per a un govern catalanista i d'esquerres a la generalitat de catalunya, tamb\u00e9 conegut com a \u00abpacte del tinell\u00bb (en refer\u00e8ncia al lloc on es va signar, el sal\u00f3 del tinell del palau reial major de barcelona), del qual sorg\u00ed un govern presidit pel socialista pasqual maragall i format per 16 consellers i conselleres (8 del psc, 6 d'erc i 2 d'icv-euia).\naquest primer govern tripartit va tenir una vida molt agitada, marcada pel proc\u00e9s d'elaboraci\u00f3 del nou estatut i sotm\u00e8s a diverses crisis de govern i pol\u00e8miques m\u00faltiples que, en certa manera, en van amagar la gesti\u00f3 di\u00e0ria. l'11 de maig de 2006, arran de l'anunci d'erc que la formaci\u00f3 demanaria el vot negatiu en el refer\u00e8ndum sobre el nou estatut, el president pasqual maragall va decidir, sense consultar-ho amb els seus socis de govern, expulsar els consellers i conselleres d'erc del govern. aquest fet va suposar el pas d'erc a l'oposici\u00f3, aix\u00ed com fortes cr\u00edtiques d'icv-euia, formaci\u00f3 que es va negar a gestionar cap de les conselleries vacants i que va condicionar el seu suport a maragall al fet que aquest convoqu\u00e9s eleccions anticipades despr\u00e9s de la realitzaci\u00f3 del refer\u00e8ndum estatutari. el 21 de juny de 2006 el president pasqual maragall anunci\u00e0 que no es tornaria a presentar com a candidat, deixant via lliure d'aquesta manera perqu\u00e8 el 26 de juny la comissi\u00f3 executiva del psc propos\u00e9s el seu primer secretari, jos\u00e9 montilla, que aleshores era ministre d'ind\u00fastria del govern espanyol, com a candidat a la presid\u00e8ncia de la generalitat de catalunya.\n\n\n=== el segon tripartit catal\u00e0 (2006-2010) ===\nel resultat de les eleccions de 2006 feu possible la reedici\u00f3 del tripartit malgrat que converg\u00e8ncia i uni\u00f3 va guanyar les eleccions en vots i escons, ja que les tres forces pol\u00edtiques que el formaven sumaren 70 escons, dos m\u00e9s dels 68 que suposen la majoria al parlament. aquesta possibilitat es materialitz\u00e0 pocs dies despr\u00e9s, quan les esmentades forces van arribar a un acord per reeditar aquesta f\u00f3rmula de govern, ara batejada com a entesa nacional pel progr\u00e9s i amb el nou candidat socialista jos\u00e9 montilla com a president. sovint s'interpreta aquesta decisi\u00f3 com a contr\u00e0ria a la voluntat del psoe, que hauria vist amb millors ulls un acord del psc amb converg\u00e8ncia i uni\u00f3, atesa la posici\u00f3 cada cop m\u00e9s independentista d'erc, tend\u00e8ncia que ha estat qualificada de \"deriva sobiranista\"; tot i aix\u00ed la postura que oficialment adopt\u00e0 el psoe fou la de respectar la lliure decisi\u00f3 del psc respecte de les seves aliances a catalunya. entre les lleis aprovades sota aquest segon tripartit destaquen la llei d'erradicaci\u00f3 de la viol\u00e8ncia masclista i la llei de serveis socials, entre altres. amb la contundent derrota a les eleccions del 28 de novembre del 2010, que pateixen especialment el psc i erc, es fa inviable una nova reedici\u00f3 del tripartit que, d'altra banda, montilla ja hi havia renunciat abans de l'inici de la campanya electoral.\n\n\n=== el president artur mas (2010-2016) ===\n\nhavent-se constitu\u00eft el parlament de la ix legislatura, el 16 de desembre de 2010, la presidenta del parlament, n\u00faria de gispert, el propos\u00e0 com a candidat a la presid\u00e8ncia de la generalitat. en el discurs d'investidura, mas reivindic\u00e0 un nou model de finan\u00e7ament per a catalunya, inspirat en el concert econ\u00f2mic, com el gran repte per als pr\u00f2xims anys i proclam\u00e0 la transici\u00f3 nacional de catalunya basada en el dret a decidir.fou investit el 129\u00e8 president de la generalitat de catalunya, el 23 de desembre de 2010, gr\u00e0cies al suport del grup parlamentari de converg\u00e8ncia i uni\u00f3, i l'abstenci\u00f3 del grup parlamentari del partit dels socialistes de catalunya en una segona volta. va prendre possessi\u00f3 del c\u00e0rrec el 27 de desembre, recollint el testimoni del seu predecessor jos\u00e9 montilla. mas va prometre exercir el c\u00e0rrec amb lleieltat al rei, la constituci\u00f3 i l'estatut i amb plena \u201cfidelitat al poble de catalunya\u201d.\n\n\n==== primer mandat (2010-2012) ====\nva nomenar el seu primer govern l'endem\u00e0 d'accedir al palau de la generalitat, que va entrar en funcionament a partir del 29 de desembre. entre els seus integrants, cal destacar la vicepresidenta del govern, joana ortega, d'udc i propers de l'entorn de mas, com ara felip puig (interior), irene rigau (ensenyament), llu\u00eds miquel recoder (territori i sostenibilitat). tamb\u00e9 hi va haver lloc per l'entrada d'independents com boi ruiz, al capdavant del departament de salut, francesc xavier mena, a empresa i ocupaci\u00f3, o tamb\u00e9 la del socialista i exconseller ferran mascarell, a la conselleria de cultura. en el seu primer discurs de cap d'any, mas va fer una crida a \u201creaccionar\u201d amb \u201cserenitat i fermesa\u201d davant les \u201camenaces\u201d contra la realitat nacional catalana. per aix\u00f2, va fer una crida a la unitat, animant a buscar els m\u00ednims comuns m\u00e9s que les difer\u00e8ncies.en la seva primera trobada com a president de la generalitat amb jos\u00e9 luis rodr\u00edguez zapatero, el febrer de 2011, zapatero li va exigir que la retallada an\u00e9s m\u00e9s enll\u00e0 del 10%. mas va sortir de la moncloa reconeixent nom\u00e9s dos acords concrets: el reconeixement a pagar un deute pendent amb catalunya del 2008 de 759 milions d'euros, i que el govern autoritzar\u00e0 una nova emissi\u00f3 de deute de la generalitat per valor de 2.500 milions en poques setmanes.\nl'obra de govern realitzada en el seu primer executiu es va veure marcada per l'adopci\u00f3 de mesures per reduir el nivell de d\u00e8ficit de la generalitat amb l'aprovaci\u00f3 de retallades pressupost\u00e0ries o b\u00e9 amb l'augment de taxes, en \u00e0mbits com la universitat o la just\u00edcia, i la implantaci\u00f3 d'algunes com la d'un euro per cada producte receptat pel servei catal\u00e0 de la salut o la taxa tur\u00edstica, malgrat haver pres com a mesura inicial del mandat la supressi\u00f3 de l'impost de succeccions. el 24 de mar\u00e7 de 2012 deix\u00e0 la secretaria general de converg\u00e8ncia democr\u00e0tica de catalunya, at\u00e8s que els estatuts del partit li impedien un nou mandat, i pass\u00e0 a presidir el partit, com a substitut de l'hist\u00f2ric jordi pujol.\narran de la hist\u00f2rica diada de l'11 de setembre de 2012, marcada per la manifestaci\u00f3 convodada per l'assemblea nacional catalana, a favor de la independ\u00e8ncia de catalunya amb prop de dos milions d'assistents segons els organitzadors, i tamb\u00e9 de la negativa del president del govern espanyol, mariano rajoy a negociar la proposta de pacte fiscal aprobada pel parlament aquell mateix any, mas i ciu es van posicionar a favor d'un estat propi per a catalunya i va convocar eleccions a la cambra catalana, pel 25 de novembre, amb el debat de l'autodeterminaci\u00f3 i del dret a decidir com a aspecte protagonista.\n\n\n==== segon mandat (2012-2016) ====\n\nels comicis, que van elegir el parlament de la x legislatura, van suposar la p\u00e8rdua de 90.489 vots per a les candidatures de converg\u00e8ncia i uni\u00f3, liderades pel president mas, que tot i guanyar les eleccions van obtenir 50 diputats dels 135 totals, 12 menys que fins llavors, en una contesa amb una participaci\u00f3 in\u00e8dita del 70% del cens electoral. per\u00f2 artur mas va firmar un acord de governabilitat amb erc, la gran guanyadora de les eleccions en quedar segona en escons per primera vegada en la hist\u00f2ria postfranquista, que inclou la celebraci\u00f3 d'un consulta sobre la independ\u00e8ncia l'any 2014.\nuna vegada constitu\u00efda la cambra catalana, la reelegida presidenta del parlament, n\u00faria de gispert, el va proposar de nou com a candidat a presidir la generalitat, el 18 de desembre. fou investit per segona vegada president de la generalitat de catalunya el 21 de desembre de 2012 per 71 vots a favor (ciu i erc) i 63 en contra (psc, pp, icv-euia, ciutadans i cup). el 24 de desembre va prendre possessi\u00f3 del c\u00e0rrec al palau de la generalitat de catalunya.en els \u00faltims anys s'ha produ\u00eft un fort creixement de l'independentisme, les consultes populars, la manifestaci\u00f3 del 10 de juliol de 2010, la manifestaci\u00f3 multitudin\u00e0ria de l'11 de setembre del 2012, provocat per la retallada del tribunal constitucional a l'estatut del 2006, i pel rebuig del govern de rajoy al pacte fiscal, la promesa electoral d'artur mas, que pretenia eliminar el d\u00e8ficit fiscal que pateix catalunya amb un sistema semblant al concert basc.\nel 2012, 2013 i 2014 es van celebrar manifestacions multitudin\u00e0ries per la independ\u00e8ncia, que van for\u00e7ar a artur mas a convocar una consulta el 9 de novembre de 2014 i unes eleccions parlament\u00e0ries considerades plebiscit\u00e0ries el 27 de setembre de 2015.\nel 9 de gener de 2016, arran de l'acord entre junts pel s\u00ed i la cup, es va anunciar que seria substitu\u00eft com a president de la generalitat per carles puigdemont i el dia 12 de gener va entrar en vigor el seu cessament.\n\n\n=== el president carles puigdemont i el cam\u00ed cap a la independ\u00e8ncia (des de 2016) ===\n\nles eleccions al parlament de catalunya corresponents a l'xi legislatura se celebraren el 27 de setembre de l'any 2015. s'anunciaren el 14 de gener de 2015, \u00e9s a dir, poc temps despr\u00e9s que les institucions espanyoles suspenguessin la consulta sobre la independ\u00e8ncia de catalunya i intentessin evitar la celebraci\u00f3 del proc\u00e9s participatiu que la substitu\u00ed. per aquest motiu, per l'independentisme, van esdevenir unes eleccions plebiscit\u00e0ries sobre la independ\u00e8ncia de catalunya. de fet, artur mas defin\u00ed aquestes eleccions com la \u00abconsulta definitiva\u00bb.\nsegons la lectura plebiscit\u00e0ria, les forces independentistes van guanyar amb 72 escons, per\u00f2 a l'independentisme li van mancar 79.667 vots per obtenir la majoria absoluta en vots. segons artur mas, els nous parlamentaris tenen \u00abun mandat democr\u00e0tic clar per comen\u00e7ar un proc\u00e9s pol\u00edtic responsable i negociat que acabar\u00e0 amb la creaci\u00f3 d'un estat independent per catalunya\u00bb.el 10 de gener de 2016 carles puigdemont i casamaj\u00f3 va ser investit president de la generalitat pel parlament de catalunya gr\u00e0cies a l'acord dut a terme el dia abans entre junts pel s\u00ed i la cup i en el qual es va anunciar que substituiria artur mas com a president de la generalitat a canvi de garantir l'estabilitat parlament\u00e0ria al govern. el 14 de gener va presentar el seu nou govern de la generalitat.\nel juny de 2017 carles puigdemont va convocar un refer\u00e8ndum d'autodeterminaci\u00f3 que es va celebrar l'1 d'octubre de 2017 i va donar m\u00e9s d'un 90% de vots a favor del s\u00ed. pocs dies despr\u00e9s va fer una declaraci\u00f3 parcial d'independ\u00e8ncia, a l'espera d'una mediaci\u00f3 internacional.\n\n\n=== proclamaci\u00f3 de la rep\u00fablica catalana ===\nel 2017 pel president de la generalitat carles puigdemont despr\u00e9s del refer\u00e8ndum sobre la independ\u00e8ncia de catalunya, va proclamar la independ\u00e8ncia de catalunya, tot i que en el mateix acte la va deixar en suspens temporal per tal d'intentar propiciar una mediaci\u00f3 internacional. posteriorment, el dia 27 d'octubre, el parlament de catalunya va proclamar la rep\u00fablica amb 70 vots favorables, 10 contraris i 2 en blanc. els fets que han esdevingut des d'aquella sessi\u00f3 del parlament (judicialitzaci\u00f3 del proc\u00e9s, empresonaments, exili i indults), han donat com a resultat un estancament del proc\u00e9s i un debat intern que ha facilitat al govern d'espanya l'estabilitzaci\u00f3 del model territorial auton\u00f2mic i el manteniment de la integritat territorial.\n\n\n== vegeu tamb\u00e9 ==\n\nhist\u00f2ria de la llengua catalana\nhist\u00f2ria dels pa\u00efsos catalans\nhist\u00f2ria de l'esgl\u00e9sia cat\u00f2lica a catalunya\ncondici\u00f3 pol\u00edtica de catal\u00e0\nllista de comtes de barcelona\nart de catalunya\ncontribucions catalanes a la ci\u00e8ncia\nllista de cat\u00e0strofes de catalunya\nllista d'invents i descobriments catalans\ncronologia de la repressi\u00f3 del catal\u00e0\nemigraci\u00f3 catalana del segle xviii a isla cristina\n\n\n== refer\u00e8ncies ==\n\n\n=== bibliografia ===\n\n\n==== obres de refer\u00e8ncia ====\nbalaguer, v\u00edctor. historia de catalu\u00f1a y de la corona de argaon (llibre electr\u00f2nic gratu\u00eft) (en castell\u00e0). ii vols.  barcelona: libreria de salvador manero, 1886, &c. \nbori y fontesta, a. historia de catalu\u00f1a (en castell\u00e0).  barcelona: imprenta de henrich y ca, 1898, p. 344. \nreig i vilardell, j. col\u00b7lecci\u00f3 de monografies de catalunya, 1890\u201393). \nbalari y jovany, j. or\u00edgines hist\u00f3ricos de catalu\u00f1a (en castell\u00e0).  barcelona: establecimiento tipogr\u00e1fico de hijos de jaime jes\u00fas, 1899. \nsoldevila, ferran. hist\u00f2ria de catalunya. iii volums, 1934-1935. isbn 978-84-8415-434-1. \nvilar, pierre (director). hist\u00f2ria de catalunya.  edicions 62, 1987. isbn 84-297-2601-2. \nllorens, montserrat; ortega, rosa; roig, joan. hist\u00f2ria de catalunya.  ed. vicens vives, 1993). isbn 84-316-2624-0. \nmestre i campi, jes\u00fas (director). diccionari d'hist\u00f2ria de catalunya.  edicions 62, 1998). isbn 84-297-3521-6. \nhern\u00e1ndez, xavier. hist\u00f2ria de catalunya.  rafael dalmau, editor, 2006. isbn 978-84-232-0696-4. \nfontana, josep. la formaci\u00f3 d'una identitat. una hist\u00f2ria de catalunya.  ed. eumo, 2014. isbn 9788497665261. \n\n\n==== cultura ====\nde riquer, mart\u00ed. hist\u00f2ria de la literatura catalana.  barcelona: edicions ariel, 1964. \nmaranges i prat, isidra. la indument\u00e0ria civil catalana: segles xiii-xv institut d'estudis catalans, 1991). isbn 8472831892. \nterry, arthur. a companion to catalan literature (en angl\u00e8s).  woodbridge, suffolk, u.k. / rochester, n.y.: tamesis, 2003. \naa.vv. hist\u00f2ria de l'art catal\u00e0.  barcelona: edicions 62, 2005. isbn 84-297-1997-0. \neaude, michael. catalonia - a cultural history (en angl\u00e8s).  oxford: oxford university press, 2008, p. 312 (landscapes of the imagination 6). isbn 9781908493255. \n\n\n==== prehist\u00f2ria i edat antiga ====\ntarradell, miquel \u00abla ciutat antiga: dels or\u00edgens urbans als visigots\u00bb. quaderns d'hist\u00f2ria econ\u00f2mica de catalunya. edicions de la magrana. institut municipal d'hist\u00f2ria. ajuntament de barcelona [barcelona], 1979, p\u00e0g. 17-22.\nmayer, marc. roma a catalunya.  barcelona: institut catal\u00e0 d'estudis mediterranis, 1992). isbn 978-84-393-2252-8. \nsanmart\u00ed, e.; nolla, j. m.. emp\u00faries, 1997. \ncarbonell i roura, eduald. el complex del pleistoc\u00e8 mitj\u00e0 del puig d'en roca. csic, 1998. isbn 8400067568. \nalonso tejada, anna; grimal navarro, alexandre. l'art rupestre del cogul. primeres imatges humanes a catalunya.  lleida,: pag\u00e8s editors, 2007. isbn 978-84-9779-593-7. \n\n\n==== edats mitjana i moderna ====\nde tejada y sp\u00ednola, francisco el\u00edas. las doctrinas pol\u00edticas en la catalu\u00f1a medieval (en castell\u00e0).  barcelona: ayma ed., 1950. \nvilar, pierre. la catalogne dans l'espagne moderne. recherches sur les fondements \u00e9conomiques des structures nationales (en franc\u00e8s). iii volums, 1962. \neliott, john. the revolt of the catalans: a study in the decline of spain (1598\u20131640) (en angl\u00e8s), 1963. isbn 0-521-27890-2. \nserra, eva. la guerra dels segadors.  barcelona: ed. bruguera, 1966, p. 111. \nsetton, kenneth m. \u00abthe catalans in greece, 1311\u20131388\u00bb. a: a history of the crusades (en angl\u00e8s). volume iii: the fourteenth and fifteenth centuries.  university of wisconsin press, 1975, p. 167\u2013224. isbn 0-299-06670-3. \nbisson, thomas no\u00ebl. the medieval crown of aragon: a short history (en angl\u00e8s).  oxford: clarendon press, 1991, p. 250. isbn 0-19-820236-9. \nferro, v\u00edctor. el dret p\u00fablic catal\u00e0. les institucions a catalunya fins al decret de nova planta.  vic: edicions eumo, 1996). isbn 84-7602-203-4. \nbisson, thomas no\u00ebl. tormented voices. power, crisis and humanity in rural catalonia 1140\u20131200 (en angl\u00e8s).  cambridge (massachusetts): harvard university press, 1998, p. 186. isbn 9780674895287. \ntorres i sans, xavier. naciones sin nacionalismo. catalu\u00f1a en la monarqu\u00eda hisp\u00e1nica (en castell\u00e0).  publicacions de la universitat de val\u00e8ncia, 2008. isbn 978-84-370-7263-0. \ncapdeferro, josep; serra, eva. la defensa de les constitucions de catalunya: el tribunal de contrafaccions (1702-1713).  generalitat de catalunya. departament de just\u00edcia, 2014. isbn 978-84-393-9203-3. \n\n\n==== edat contempor\u00e0nia ====\nvicens vives, jaume. els catalans en el segle xix.  barcelona: ed. teide, 1958. \nsobrequ\u00e9s i callic\u00f3, jaume. catalunya i la segona rep\u00fablica.  barcelona: edicions d'ara, 1983. isbn 84-248-0793-6. \nnadal i oller, jordi. hist\u00f2ria econ\u00f2mica de la catalunya contempor\u00e0nia: s. xix la formaci\u00f3 d'una societat industrial.  enciclop\u00e8dia catalana, 1994. isbn 8477390509. \nbenet, josep. l'intent franquista de genocidi cultural contra catalunya.  ed. l'abadia de montserrat, 1995. isbn 9788498831269. \nmaluquer de motes, jordi. hist\u00f2ria econ\u00f2mica de catalunya. segles xix i xx.  barcelona: edicions 62, 1998. isbn 978-84-8256-598-9. \nbalcells, a.; sabater, j. la mancomunitat de catalunya i l'autonomia.  barcelona: ed. proa, 1996. isbn 9788472833296. \nfigueres, josep maria. hist\u00f2ria contempor\u00e0nia de catalunya.  editorial uoc, 2003. isbn 8483187736. \naa.vv. la guerra civil a catalunya (1936-1939). vol. 1..  barcelona: edicions 62, 2004. isbn 84-297-5407-5. \nroglan, joaquim. 14 d'abril: la catalunya republicana (1931-1939).  cosset\u00e0nia edicions, 2006. isbn 8497912039. \nl\u00f3pez, manel. els fets del 6 d'octubre de 1934.  ed. base, 2013. isbn 978-84-15711-17-9. \n\n\n==== historiografia ====\nmill\u00e0s i vallicrosa, josep maria. textos dels historiadors \u00e0rabs referents a la catalunya carolingia.  institut d'estudis catalans, 1982. isbn 84-7283-117-5. \nsimon i tarr\u00e9s, antoni (director). diccionari enciclop\u00e8dic d'historiografia catalana.  barcelona: enciclop\u00e8dia catalana, 2003. isbn 84-412-0907-3. \ncingolani, stefano maria. \u00abseguir les vest\u00edgies dels antecessors\u00bb. llinatge, reialesa i historiografia a catalunya des de ramon berenguer iv a pere ii (1131-1285)\u00bb. a: anuario de estudios medievales, 2006. \n\n\n== enlla\u00e7os externs ==\nprograma \"hist\u00f2ries de catalunya\" de tv3 arxivat 2005-08-11 a wayback machine.\nv\u00eddeo breu hist\u00f2ria de catalunya"