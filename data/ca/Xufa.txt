"la xufa o xufla (cyperus esculentus) \u00e9s el tubercle de la xufera o xuflera, una planta viva\u00e7 de la fam\u00edlia cyperaceae, de la qual s'obt\u00e9 l'orxata de xufa a partir dels seus tubercles de naturalesa dol\u00e7a.\n\n\n== descripci\u00f3 ==\n\u00e9s una planta herb\u00e0cia de 15 a 60 cm d\u2019al\u00e7ada, glabra (llisa, sense vellositats) i generalment d\u2019un color verd clar. est\u00e0 classificada com un ge\u00f2fit rizomat\u00f3s; per tant, \u00e9s una planta amb estructures subterr\u00e0nies resistents gr\u00e0cies a les quals sobreviu les estacions desfavorables mantenint-se sota terra, i presenta una tija subterr\u00e0nia anomenada rizoma. a m\u00e9s, forma d\u2019individus gen\u00e8ticament complexos id\u00e8ntics gr\u00e0cies a les connexions que forma amb estolons. en climes temperats, normalment germina a finals d\u2019estiu i es panseix a principis d\u2019hivern.els tubercles (la xufa pr\u00f2piament) tenen una forma ovoide o el\u00b7l\u00edptica. presenta dues varietats: var. esculentum (silvestre) amb tubercles petits (no m\u00e9s de 15 mm de di\u00e0metre) i amargants i var. sativus (cultivada) amb tubercles m\u00e9s grossos (m\u00e0xim 25 mm de di\u00e0metre) i dol\u00e7os. l\u2019interior de la xufa \u00e9s de color crema en tots els seus estadis. l\u2019exterior en fases primerenques t\u00e9 una coloraci\u00f3 blanquinosa i vermellosa, i amb el temps obt\u00e9 tons marrons i grisos i forma estries transversals.les fulles es troben a la meitat inferior de la tija a\u00e8ria, ordenades en espiral, i no presenten l\u00edgula. mesuren entre 15 i 55 cm de llargada i entre 0,2 i 1 cm d\u2019amplada. presenta flors bisexuals d\u2019infloresc\u00e8ncia composta (pan\u00edcula), concretament es tracta d\u2019una antela.\nla xufa de val\u00e8ncia t\u00e9 denominaci\u00f3 d'origen protegida des del 1995.\nes pot diferenciar la xufa cultivada a la comunitat valenciana de la cultivada a \u00e0frica pels l\u00edpids trobats a la superf\u00edcie de la membrana de les xufes a causa de la difer\u00e8ncia d'estr\u00e8s h\u00eddric i t\u00e8rmic que experimenta la planta.\n\n\n== h\u00e0bitat ==\nprobablement \u00e9s origin\u00e0ria de la zona mediterr\u00e0nia i del sud-est asi\u00e0tic; actualment es troba majorment distribu\u00efda al voltant d'europa. \u00e9s una esp\u00e8cie que creix en climes humits i tropicals fins a climes temperats. per exemple en europa creix a zones on no hi ha gelades severes. tamb\u00e9 es troba limitada per zones amb sequeres. \u00e9s una planta que requereix molta llum i prospera en terres rics en nutrients.\n\n\n== composici\u00f3 nutritiva ==\nla composici\u00f3 nutricional de la xufa t\u00e9 alguns trets caracter\u00edstics \u00fanics. el seu contingut de mid\u00f3 \u00e9s molt similar al de la mandioca (tamb\u00e9 anomenada iuca) mentre que els continguts de l\u00edpids i de fibra s\u00f3n similars als de les ametlles i els festucs. el valor energ\u00e8tic de la xufa es troba al voltant de 400-413,8 kcal per cada 100 grams.el component principal en s\u00f3n els carbohidrats, amb un contingut de 43,3g per cada 100 grams de xufa. t\u00e9 un 29,9% de contingut de mid\u00f3 en pes fresc, aproximadament el doble que la patata. pel qu\u00e8 fa a la fibra aliment\u00e0ria, en t\u00e9 8,81g per cada 100g, i es tracta de fibra insoluble en un 99%. en general, aquest valor \u00e9s molt m\u00e9s elevat que el de la majoria de tubercles (que contenen al voltant de 0,66-2,55g/100g de xufa), i \u00e9s m\u00e9s similar a valors de fibra en fruits secs. el seu contingut de sacarosa (13,03g/100g) \u00e9s tamb\u00e9 molt m\u00e9s elevat que el de la resta de tubercles, que no supera els 4,77g/100g.en pes sec, la xufa cont\u00e9 un 22-45% de greixos, depenent del seu origen. d\u2019aquests greixos, un 65,9% s\u00f3n triacilglicerols, mentre que un 6% s\u00f3n glicol\u00edpids i un 2% fosfol\u00edpids. la composici\u00f3 d\u2019\u00e0cids grassos d\u2019aquests l\u00edpids \u00e9s similar a la d\u2019altres olis vegetals: la majoria s\u00f3n \u00e0cids grassos monoinsaturats. hi ha un 56-85% d'\u00e0cid oleic, un 10-20% d\u2019\u00e0cid palm\u00edtic, un 8-12% d\u2019\u00e0cid linoleic i un 0,3-5,3% d\u2019\u00e0cid este\u00e0ric. la composici\u00f3 d\u2019\u00e0cids grassos monoinsaturats de la xufa \u00e9s semblant a la de l\u2019oli d\u2019oliva. en canvi, el tubercle cont\u00e9 uns esterols diferents que els components trobats a l\u2019oli d\u2019oliva.\nel contingut de prote\u00efnes de la xufa (5,04-6,67% en pes fresc) \u00e9s superior al trobat en altres tubercles, per\u00f2 \u00e9s inferior que en els fruits secs. per exemple, el contingut proteic dels moniatos \u00e9s de menys de l\u20191%, per\u00f2 els cacauets en tenen un 25,8% , i els pinyons un 13,7%. pel qu\u00e8 fa als amino\u00e0cids, hi trobem (en ordre decreixent) \u00e0cid asp\u00e0rtic, \u00e0cid glut\u00e0mic, leucina, alanina i arginina.a m\u00e9s, cont\u00e9 altes proporcions de calci i de f\u00f2sfor,  i en nivells m\u00e9s baixos tamb\u00e9 cont\u00e9 magnesi, mangan\u00e8s, ferro, zinc i coure. s\u2019ha estudiat tamb\u00e9 que hi ha components fen\u00f2lics i antinutrients a la xufa, per\u00f2 que si se submergeixen en aigua els nivells d\u2019aquestes subst\u00e0ncies disminueixen significativament, i m\u00e9s r\u00e0pidament si l\u2019aigua \u00e9s calenta. no obstant, s\u2019ha estudiat que antinutrients com els tanins, polifenols i fitats es troben en la xufa en concentracions unes cent vegades m\u00e9s petites que en els p\u00e8sols  o altres tubercles.\n\n\n== cultiu ==\nel cultiu de la xufa es realitza des de fa milions d'anys, de fet, ja es coneixia des de l'antic egipte. a m\u00e9s, a l'antiga gr\u00e8cia, el fil\u00f2sof i bot\u00e0nic teofrast  afirmava que els egipcis menjaven aquests tubercles com a postre. \u00e9s t\u00edpic de l'horta de val\u00e8ncia (introdu\u00eft pels \u00e0rabs). per al conreu necessita terrenys solts (sorrencs), ja que aix\u00ed els tubercles queden arrodonits, i requereix una calor com la de l'estiu mediterrani com a m\u00ednim per a cr\u00e9ixer en bones condicions.\ns'ha vist que la reiteraci\u00f3 dels cultius en la mateixa terra provoca una disminuci\u00f3 del rendiment de la xufa. \u00e9s per aix\u00f2 que a l'horta de val\u00e8ncia es cultiva comunament dins una rotaci\u00f3 de cultius, alternant amb els cultius de patates, ceba primerenca, carxofa.es fa a solcs separats uns 50 cm. degut al tamissatge que pateixen els s\u00f2ls, gaireb\u00e9 no hi ha pedres, cosa que fa molt m\u00e9s f\u00e0cil la recolecci\u00f3 dels tubercles. tradicionalment es planten a la primera quinzena de maig per\u00f2 tamb\u00e9 es pot fer a l'abril. la producci\u00f3 \u00e9s d'uns 160 kg de tubercles per hect\u00e0rea. antigament es feia una plantaci\u00f3 manual, per\u00f2 actualment est\u00e0 mecanitzada. \u00e9s un conreu que habitualment no s'adoba, ja que no creix \u00f2ptimament si t\u00e9 massa nitrogen.\n\nanteriorment, la plantaci\u00f3 es feia al mes de juny, per\u00f2 es va avan\u00e7ar al mes de maig. avui dia es fa a principis de l'abril. aix\u00f2 es degut a que els tubercles necessiten calor per poder germinar (12\u00bac graus com a m\u00ednim). amb aquest avan\u00e7ament de la collita es pot aconseguir un major rendiment.els regs s\u00f3n essencials ja que aquesta planta t\u00e9 uns requeriments h\u00eddrics for\u00e7a elevats. per aix\u00f2, el primer reg es fa quan la xufa aconsegueix la mida d'entre uns 15-20 cm, m\u00e9s o menys un mes despr\u00e9s d'haver fet la plantaci\u00f3. els regs es fan per solcs, de manera que l'aigua es posa en el cap d'aquests i, per gravetat, avan\u00e7a fins l'extrem que es troba m\u00e9s avall. en aquest m\u00e8tode, el subministrament de l'aigua es talla lleugerament abans d'arribar al final del solc.finalment, la recolecci\u00f3 de la xufa es sol fer entre mitjans de novembre i desembre. \u00e9s important tenir en compte les pluges, perqu\u00e8 poden endarrerir aquest proc\u00e9s fins el gener. per fer-ho, es fa \u00fas d'una m\u00e0quina que \u00e9s una recollidora cribadora, arrossegada per un tractor.\nen la postcollita cal dur a terme un rentat per treure la terra i fer un posterior assecat, ja que en el moment de la collita el tubercle t\u00e9 un 22% d'humitat i ha d'arribar al 7%. el rendiment de la collita es troba entre els 10.000 i els 18.000 kg/ha. en els seus estadis inicials, competeix malament amb males herbes com les dels g\u00e8neres portulaca, raphanus o cladium.\nles malalties que afecten la xuflera s\u00f3n fongs dels g\u00e8neres fusarium i rhizoctonia i, sobretot, lepid\u00f2pters barrinadors tortr\u00edcids com bactra lanceolata i bactra furfurana.els punts de cultiu principals d'avui en dia s\u00f3n la prov\u00edncia de val\u00e8ncia, burkina faso i el n\u00edger.\n\n\n== usos ==\n\n\n=== usos alimentaris ===\nes pot consumir crua, torrada i el seu suc s'ha utilitzat per a fer begudes. tamb\u00e9 se'n fa farina de xufa, oli de xufa, i s'utilitza per elaborar productes sense gluten, entre d'altres usos. si s'assequen, al mullar-les durant quatre hores en aigua es tornen toves i saboroses. per les seves caracter\u00edstiques nutricionals \u00e9s considerada un superaliment.\n\n\n==== orxata de xufa ====\nl'\u00fas principal i m\u00e9s conegut de les xufes \u00e9s l'elaboraci\u00f3 d'una beguda tradicional a espanya, sobretot a la comunitat valenciana, anomenada orxata de xufa. aquesta beguda es produeix a partir de xufes, aigua i sucre. pel que fa a les seves qualitats, \u00e9s rica en carbohidrats i nivells moderats de greixos i prote\u00efnes. presenta nivells elevats d'\u00e0cid oleic i linoleic i una gran quantitat d'amino\u00e0cids i minerals. en addici\u00f3 a aix\u00f2, s'ha comprovat que pot ajudar a prevenir atacs de cor i trombosi, millorant la circulaci\u00f3 de la sang i reduir tamb\u00e9 el risc de patir c\u00e0ncer de c\u00f2lon. a m\u00e9s de comercialitzar-se a espanya, tamb\u00e9 es comercialitza a altres pa\u00efsos com m\u00e8xic, panam\u00e0, rep\u00fablica dominicana, estats units d'am\u00e8rica i al sud de fran\u00e7a.\n\n\n==== oli de xufa ====\ndes del punt comercial, el fruit produeix molt oli i aquest oli \u00e9s d\u2019una qualitat alta, fins i tot comparable a l\u2019oli d\u2019oliva, i t\u00e9 potencial de ser produ\u00eft en massa industrialment. analitzant el seu contingut d'\u00e0cids grassos, veiem que la seva composici\u00f3 \u00e9s molt similar a la de l'oli d'oliva. la proporci\u00f3 d'\u00e0cids grassos saturats de l'oli de xufa \u00e9s generalment m\u00e9s alta que en l'oli d'oliva, igual que en el cas dels \u00e0cids grassos poliinsaturats. en canvi, els seus nivells d'\u00e0cids grassos monoinsaturats s\u00f3n m\u00e9s baixos. actualment, la producci\u00f3 d\u2019oli comestible de xufa produ\u00eft amb pressi\u00f3 en fred \u00e9s molt prevalent.l\u2019\u00fas de l\u2019oli de xufa remunta a l\u2019\u00e8poca dels egipcis i m\u00e9s tard als romans bizantins, on ja s\u2019utilitzava per tractaments facials o del cabell o per les seves propietats curatives. aquest oli aporta una quantitat considerable de beneficis. el podem trobar en productes com cremes antiedat, hidratants, s\u00e8rums i b\u00e0lsams labials.\n\n\n==== pasta de xufa ====\nes pot elaborar pasta amb xufa, fent una barreja juntament amb farina de blat. tot i aix\u00ed, com la xufa no cont\u00e9 gluten, el contingut de gluten d\u2019aquesta pasta \u00e9s baix i s\u2019ha d\u2019afegir goma xantana per refor\u00e7ar-ne la fermesa. el resultat \u00e9s una pasta que un cop cuinada, t\u00e9 bona fermesa, elasticitat i color.\n\n\n==== productes sense gluten ====\nes poden elaborar productes sense gluten a partir de les xufes com per exemple pa. en aquest cas, la farina de xufa es pot utilitzar com a emulgent o com a mantega vegetal quan es combina amb farina de cigrons. a m\u00e9s, es pot utilitzar la seva farina en l'elaboraci\u00f3 d'altres productes sense gluten com galetes, millorant aix\u00ed el seu aspecte i altres caracter\u00edstiques com la duresa i la forma.\n\n\n=== altres usos ===\nla xufa pot tenir aplicacions al camp farmac\u00e8utic en diversos \u00e0mbits. entre aquestes trobem: activitat protectora en el fetge, potencial afrodis\u00edac (millora en nivells d\u2019hormones reproductives masculines i par\u00e0metres relacionats amb el semen), efecte antioxidant, acci\u00f3 antimicrobiana (estudiat contra salmonella typhi i escherichia coli), tamb\u00e9 s\u2019han pogut observar efectes contra arterioesclerosi, finalment, quant a efectes interessants en l'\u00e0mbit farmac\u00e8utic s\u2019ha observat una acci\u00f3 antiinflamat\u00f2ria.\n\n\n==== biodi\u00e8sel ====\nat\u00e8s que els tubercles de c. esculentus contenen entre un 20 i un 36% d'oli, s'ha vist que \u00e9s un bon candidat com a cultiu per a la producci\u00f3 de biodi\u00e8sel. un estudi on es va comparar la producci\u00f3 de diversos olis per a la posterior producci\u00f3 de biodi\u00e8sel va demostrar que la xufa \u00e9s capa\u00e7 de produir 1,5 tones m\u00e8triques d'oli per hect\u00e0rea. el rendiment de l'oli de xufa t\u00e9 un valor de 5,67 t/ha, que \u00e9s un rendiment molt major comparant-lo amb la resta d'olis d'altres cultius.la caracter\u00edstica de la xufa que la destaca respecte a la resta de candidats estudiats (com l'oli colza o de palma) \u00e9s la pres\u00e8ncia d'\u00e8sters de metil, que s\u00f3n un dels requisits est\u00e0ndard per a la producci\u00f3 de biocarburants. d'altra banda, aquests \u00e8sters de metil tenen poca estabilitat oxidativa i un punt d'obstrucci\u00f3 del filtre fred que \u00e9s massa alt. per aquesta ra\u00f3, la xufa \u00e9s un potencial candidat per a la producci\u00f3 de biodi\u00e8sel, tot i que s'haurien d'afegir antioxidants i depressors per a optimitzar les propietats d'aquest tubercle.\n\n\n==== esquer de pesca ====\nun altre \u00fas que t\u00e9 la xufa en zones com la gran bretanya i espanya \u00e9s com a esquer per a la pesca de carpes. els tubercles s'han de tractar per a evitar efectes adversos en els peixos. aquest tractament previ es basa a posar les xufes en remull durant 24 hores i despr\u00e9s s'han de bullir durant m\u00ednim 20 minuts fins que els tubercles estiguin completament preparats. alguns pescadors ho deixen fermentar durant 24-48 hores per augmentar la seva productivitat. les xufes sense el tractament previ poden ser t\u00f2xiques, arribant a causar la mort de les carpes. les carpes se senten molt atretes per les xufes a causa del seu alt contingut en sucres que deixa l'esquer amb una textura de gel visc\u00f3s. aquest tipus d'esquer est\u00e0 molt est\u00e8s en diferents zones i \u00e9s utilitzat durant qualsevol \u00e8poca de l'any.\n\n\n== fitopatologia ==\navui dia, el cultiu de la xufa t\u00e9 bastant rellev\u00e0ncia, degut en bona part a l'obtenci\u00f3 de tubercles comestibles a partir de la planta.\nno obstant aix\u00f2, aquests cultius es poden veure afectats per diferents malalties que afecten directament la planta com per exemple, la que \u00e9s causada pel virus del mosaic del tabac i nanisme. tots aquests factors es manifesten mitjan\u00e7ant l'aparici\u00f3 de s\u00edmptomes com l'engroguiment de les fulles i una disminuci\u00f3 dr\u00e0stica de la producci\u00f3 de tubercles. aquests posen en risc el cultiu eficient de la xufa. per poder remeiar totes aquestes malalties \u00e9s de vital import\u00e0ncia determinar l'agent etiol\u00f2gic. aix\u00f2 es pot dur a terme mitjan\u00e7ant una t\u00e8cnica que es diu high throughout sequencing (seq\u00fcenciaci\u00f3 d'alt rendiment) a partir de l'rna viral causant de la malaltia. aquesta t\u00e8cnica permet identificar nous virus. tot i aix\u00f2, les t\u00e8cniques m\u00e9s fiables seran les basades en la transcripci\u00f3 inversa i l'amplificaci\u00f3 del dna com, per exemple, la qpcr, mitjan\u00e7ant l'\u00fas de sondes espec\u00edfiques (taqman) o d'agents intercalants de dna (sybr green).tanmateix, no nom\u00e9s els virus afecten la xufa, sin\u00f3 que tamb\u00e9 poden patir malalties causades per fongs com per exemple, rosellinia necatrix. aquest fong principalment causa la putrefacci\u00f3 dels tubercles, cosa que afecta directament en la producci\u00f3 del cultiu. quan aquest fong es troba present en la planta, es manifesta mitjan\u00e7ant la formaci\u00f3 de micelis blancs que es van tornant negres de manera progressiva, provocant la putrefacci\u00f3 del tubercle. a m\u00e9s de la part subterr\u00e0nia, aquest fong pot afectar tamb\u00e9 a la part a\u00e8ria, mostrant s\u00edmptomes de descomposici\u00f3.com s'ha dit en apartats anteriors, la xufa es cultiva principalment en val\u00e8ncia. tot i aix\u00f2, fa uns anys es va veure que en alguns tubercles d'aquest tipus de planta van apar\u00e8ixer taques negres. almenys un 10% van presentar aquestes taques. encara no se sap l'agent causant, per\u00f2 es van poder observar s\u00edmptomes negatius que van afectar en la taxa de germinaci\u00f3, el seu rendiment i la mida dels tubercles. per poder erradicar aquesta malaltia, es va fer un tractament aplicant calor i un altre tractament qu\u00edmic, pel qual es va utilitzar: hipoclorit de sodi, \u00e0cid clorh\u00eddric, fosfat tris\u00f2dic i trioxistrobina. aix\u00f2 va ajudar a disminuir la taxa d'afectaci\u00f3, per\u00f2 no va aconseguir erradicar la malaltia de tots els tubercles infectats.\n\n\n== perill alimentari ==\nsegons l'ag\u00e8ncia catalana de seguretat aliment\u00e0ria: \"els perills biol\u00f2gics s\u00f3n els associats a la pres\u00e8ncia, la incorporaci\u00f3, la superviv\u00e8ncia o la proliferaci\u00f3 en l\u2019aliment d\u2019organismes vius\".per tal de veure quins s\u00f3n els perills biol\u00f2gics de la xufa ens basem en un estudi realitzat a ghana, on es consumeix la xufa de forma habitual pel seu valor nutricional i propietats afrodis\u00edaques. s\u2019han pogut observar contaminacions en els productes venuts a mercats. aquests poden representar un perill a nivell sanitari pels consumidors.\nen l\u2019estudi es va reportar la pres\u00e8ncia de diversos par\u00e0sits i 5 a\u00efllats bacterians que s\u00f3n: klebsiella oxytoca, enterobacter cloacae, enterobacter spp, proteus vulgaris i staphylococcus spp. aquests es creuen que estan for\u00e7a relacionats amb malalties gastrointestinals a l'hora de consumir menjar contaminat.la contaminaci\u00f3 del producte no es pot atribuir a un \u00fanic factor, trobem diverses raons que podrien haver causat la pres\u00e8ncia d\u2019aquests microorganismes, entre aquestes: \ncontacte directe del tubercle amb el terra de cultiu (alguns dels microorganismes es poden trobar directament a la zona plantada)\nmal tractament higi\u00e8nic (neteja no prou estricta)\nutilitzaci\u00f3 d\u2019aigua contaminada per la irrigaci\u00f3. aquesta \u00faltima es deu al fet que es van detectar microorganismes indicadors de contaminaci\u00f3 fecal (proteus vulgaris).\ncom a combinaci\u00f3 dels dos factors anteriors, la neteja que s\u2019ha fet pot haver sigut correcta, per\u00f2 si l\u2019aigua est\u00e0 contaminada disminueix l\u2019efic\u00e0cia d\u2019aquesta. \nurbanitzaci\u00f3 (una major demanda obliga els venedors a fer els procediments de forma m\u00e9s r\u00e0pida i amb menys cura, creant una major oportunitat per la contaminaci\u00f3 de la xufa).prenent els resultats de l\u2019estudi com a exemple, podem concloure que la xufa \u00e9s sensible a males pr\u00e0ctiques higi\u00e8niques. per tant, \u00e9s molt important seguir els criteris microbiol\u00f2gics per tal d\u2019evitar generar un perill a l\u2019hora de consumir-la.\n\n\n=== malalties associades ===\nuna mala manipulaci\u00f3 de la xufa pot implicar un perill pel que fa al seu consum i, per tant, un perill per a l'\u00e9sser hum\u00e0. els diferents microorganismes poden causar diverses malalties en funci\u00f3 del patogen i de la via d'infecci\u00f3. pel que fa als microorganismes presents en la xufa trobem:\n\nklebsiella oxytoca: \u00e9s un patogen oportunista que pertany a la fam\u00edlia enterobacteriaceae, en conseq\u00fc\u00e8ncia, \u00e9s un bacteri que podem en persones sanes i que aquestes no presentin cap classe de s\u00edmptoma. es tracta d'un patogen molt caracter\u00edstic en casos de colitis hemorr\u00e0gica associada a antibi\u00f2tics. aquesta s\u00edndrome es caracteritza per a l'aparici\u00f3 de s\u00edmptomes com diarrea i dolors abdominals pocs dies despr\u00e9s d'una ter\u00e0pia amb antibi\u00f2tics i/o antiinflamatoris. \u00e9s un bacteri principalment nosocomial i el podem trobar en la microbiota de l'1,6% de la poblaci\u00f3 sana. s\u00f3n pat\u00f2gens problem\u00e0tics a causa de la producci\u00f3 de citotoxines i les diverses resist\u00e8ncies a diferents antibi\u00f2tics, destacant la resist\u00e8ncia a l'ampicil\u00b7lina, cefalotina, amoxicil\u00b7lina i al trimetoprim.\nenterobacter spp (incloent-hi enterobacter cloacae): tamb\u00e9 es tracta d'un enterobacteri que pot viure en una gran multitud d'h\u00e0bitats, no nom\u00e9s en mostres fecals d'humans i animals, sin\u00f3 que tamb\u00e9 el trobem en l'aigua, plantes i aliments com la xufa. enterobacter cloacae tamb\u00e9 es tracta d'un patogen oportunista, per tant, l'\u00e9sser hum\u00e0 nom\u00e9s est\u00e0 en risc quan aquest t\u00e9 el sistema immunitari debilitat (a causa de malalties anteriors o intervencions quir\u00fargiques). \u00e9s un patogen que pot causar infeccions del tracte respiratori, infeccions en ferides quir\u00fargiques i infeccions en el tracte urinari i torrent sanguini, causant aix\u00ed una bactir\u00e8mia.\nproteus vulgaris: aquest microorganisme tamb\u00e9 forma part de la fam\u00edlia enterobacteriaceae i en la majoria dels casos el podem trobar en la microbiota d'individus sans sense que causi cap patologia. tanmateix, \u00e9s una esp\u00e8cie que sota certes condicions i est\u00edmuls com una disbiosi pot tenir un potencial paper com a patogen intestinal. les afeccions gastrointestinals directament relacionades amb aquest microorganisme s\u00f3n principalment gastroenteritis (espont\u00e0nia i per transmissi\u00f3 aliment\u00e0ria), apendicitis, infeccions nosocomials i, fins i tot, malaltia de crohn. d'altra banda, tamb\u00e9 s'ha vist que altres esp\u00e8cies de pr\u00f2teus tamb\u00e9 estan involucrades en la causa de disbiosi en pacients amb colitis ulcerosa implicant una disminuci\u00f3 dels processos d'absorci\u00f3 en la mucosa de l'intest\u00ed prim.\nstaphylococcus spp.: una gran quantitat de casos d'intoxicaci\u00f3 aliment\u00e0ria s\u00f3n causats per esp\u00e8cies de staphylococcus pel fet que s\u00f3n productors d'enterotoxines. aix\u00f2 \u00e9s causat per la ubiq\u00fcitat d'aquestes esp\u00e8cies, ja que els trobem generalment en la pell i mucoses d'humans i animals, aix\u00f2 implica que una part de la poblaci\u00f3 s\u00f3n portadors asimptom\u00e0tics i la majoria de les contaminacions ocorren durant les etapes de manipulaci\u00f3 dels aliments. les enterotoxines produ\u00efdes per estafilococs patogens s\u00f3n les causants de molts brots de malalties de transmissi\u00f3 aliment\u00e0ria degut, principalment, a la seva resist\u00e8ncia a la temperatura. aquest tipus de malalties es basen en s\u00edmptomes gastrointestinals, per\u00f2 tamb\u00e9 pot arribar a presentar trastorns en altres \u00f2rgans com els ronyons, fetge i sistema nervi\u00f3s entre altres.per tant, veiem que la majoria dels microorganismes que trobem presents en la xufa s\u00f3n oportunistes i, per tant, no causen malalties en persones sanes excepte si l'individu pateix alguna alteraci\u00f3 en la seva microbiota intestinal o sistema immunitari.\n\n\n=== resist\u00e8ncia a antibi\u00f2tics ===\nen l\u2019estudi tamb\u00e9 es menciona que dels 5 a\u00efllats bacterians, staphylococcus spp, k. oxytoca i p. vulgaris, tots tenien resist\u00e8ncia a tetraciclina. a m\u00e9s, tant k. oxytoca i p. vulgaris junt amb enterobacter spp eren resistents a l\u2019ampicil\u00b7lina. p. vuglaris per si sola va presentar resist\u00e8ncia a diversos antibi\u00f2tics d\u2019us regular al mercat ghan\u00e8s, factor que podria explicar el desenvolupament de les diverses resist\u00e8ncies observades.\nper tant, el fet de trobar microorganismes resistents en els aliments que han sigut contaminats per situacions de poca higiene nom\u00e9s promou un major ab\u00fas d\u2019antibi\u00f2tics que anir\u00e0 retroalimentant-se. per tant, \u00e9s urgent la cerca de nous m\u00e8todes per lluitar les infeccions bacterianes.tot i aix\u00f2, es va veure que els a\u00efllats tenien tots sensibilitat a tot un seguit d\u2019antibi\u00f2tics, cosa que dona al personal sanitari de la zona capacitat de lluitar contra aquestes infeccions.\n\n\n== refer\u00e8ncies ==\n\n\n== bibliografia ==\nmu\u00f1oz mar\u00edn, carmen mar\u00eda. utilizaci\u00f3n de los subproductos de la horchata de chufa en la industria c\u00e1rnica (treball de fi de grau), 2013. \nadejuyitan, j.a. \u00abtigernut processing: its food uses and health benefits\u00bb. american journal of food technology, 6, 3, 2011, p\u00e0g. 197\u2013201. doi: 10.3923/ajft.2011.197.201.\n\n\n== vegeu tamb\u00e9 ==\ncacauet\nxufa de val\u00e8ncia\ntram\u00fas\nguixa"