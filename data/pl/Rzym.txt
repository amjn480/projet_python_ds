"rzym (w\u0142. roma, \u0142ac. roma) \u2013 stolica i najwi\u0119ksze miasto w\u0142och, po\u0142o\u017cone w \u015brodkowej cz\u0119\u015bci kraju nad rzek\u0105 tyber i morzem \u015br\u00f3dziemnym, zarazem stolica regionu administracyjno-historycznego lacjum (lazio). \ncentrum administracyjne (comune speciale) ma powierzchni\u0119 1287 km\u00b2 i liczb\u0119 ludno\u015bci 2 825 661, b\u0119d\u0105c trzecim co do wielko\u015bci miastem unii europejskiej. miasto sto\u0142eczne rzym ma 4 331 856 mieszka\u0144c\u00f3w. \nrzym od staro\u017cytno\u015bci znany jest jako wieczne miasto (\u0142ac. roma aeterna), a tak\u017ce \u201estolica \u015bwiata\u201d (\u0142ac. caput mundi \u2013 dos\u0142ownie \u201eg\u0142owa \u015bwiata\u201d).\nrzym jest metropoli\u0105 o znaczeniu globalnym, a tak\u017ce du\u017cym w\u0119z\u0142em komunikacyjnym z jednym z najwi\u0119kszych mi\u0119dzynarodowych port\u00f3w lotniczych w europie, kt\u00f3ry obs\u0142uguje ponad 38 milion\u00f3w pasa\u017cer\u00f3w rocznie, rozbudowan\u0105 sieci\u0105 autostrad i linii kolei du\u017cych pr\u0119dko\u015bci. \u015bwiatowy o\u015brodek turystyczny z bardzo bogatymi zabytkami staro\u017cytno\u015bci i \u015bredniowiecza (ko\u015bcio\u0142y, bazyliki, koloseum, pa\u0142ace, akwedukty, fontanny i wiele innych budowli), niezwykle bogate muzea, nowoczesne osiedla mieszkaniowe na przedmie\u015bciach. w 1960 roku organizowa\u0142 letnie igrzyska olimpijskie. w 2017 roku rzym odwiedzi\u0142o 9,5 mln turyst\u00f3w w ci\u0105gu roku. znajduj\u0105 si\u0119 tu siedziby dw\u00f3ch organizacji onz: organizacji do spraw wy\u017cywienia i rolnictwa oraz mi\u0119dzynarodowego funduszu rozwoju rolnictwa.\nw granicach rzymu, na prawym brzegu tybru, le\u017cy miasto-pa\u0144stwo watykan, b\u0119d\u0105cy enklaw\u0105 na terytorium pa\u0144stwowym w\u0142och.\n\n\n== historia ==\n\n\n=== historia miasta w staro\u017cytno\u015bci ===\nrzym powsta\u0142 w epoce \u017celaza, jako osada latyn\u00f3w, usytuowana na szczycie palatynu. jego mieszka\u0144cy byli prostymi pasterzami owiec (oko\u0142o 800\u2013750 p.n.e.). z czasem zaj\u0119li si\u0119 rzemios\u0142em i handlem z s\u0105siadami (bogactwo rzymu pochodzi\u0142o ze sprzeda\u017cy soli pozyskiwanej w salinach u uj\u015bcia tybru). ludno\u015bci zacz\u0119\u0142o przybywa\u0107 i zasiedlono eskwilin i kapitol. wed\u0142ug tradycji, przekazanej przez liwiusza, rzym za\u0142o\u017cy\u0142 romulus 21 kwietnia 753 p.n.e. i zosta\u0142 jego pierwszym kr\u00f3lem. od tej daty liczona by\u0142a historia miasta \u2013 \u201eab urbe condita\u201d lub a.u.c. (od za\u0142o\u017cenia miasta, zobacz te\u017c kalendarz rzymski). jak podaje gajusz juliusz solinus, zdaniem niekt\u00f3rych staro\u017cytnych historyk\u00f3w pierwszym, kt\u00f3ry u\u017cy\u0142 nazwy roma, by\u0142 ewander.wedle legendy wkr\u00f3tce po za\u0142o\u017ceniu miasta rzymianie z powodu braku kobiet w mie\u015bcie postanowili je zdoby\u0107, napadaj\u0105c osad\u0119 s\u0105siednich sabin\u00f3w, po\u0142o\u017con\u0105 na wzg\u00f3rzu kwirynale. zuchwa\u0142y plan porwania sabinek powi\u00f3d\u0142 si\u0119. gdy sabinowie pr\u00f3bowali odbi\u0107 kobiety, te nam\u00f3wi\u0142y ich do zawarcia rozejmu, a potem sojuszu z rzymianami (zobacz: porwanie sabinek). w rzeczywisto\u015bci mi\u0119dzy rzymianami i sabinami faktycznie musia\u0142o doj\u015b\u0107 do unii oko\u0142o po\u0142owy viii w. p.n.e.\npo \u015bmierci romulusa w rzymie panowa\u0142o kolejno sze\u015bciu kr\u00f3l\u00f3w. tradycja podaje, \u017ce byli to: numa pompiliusz, tullus hostiliusz, ankus marcjusz, tarkwiniusz stary, serwiusz tuliusz i tarkwiniusz pyszny.\n\nnuma pompiliusz (oko\u0142o 715\u2013673 p.n.e.) w czasie swego panowania mia\u0142 wprowadzi\u0107 m.in. kult westy, a ankus marcjusz (642\u2013617 p.n.e.) rozszerzy\u0142 terytorium rzymu a\u017c do wybrze\u017cy morza tyrre\u0144skiego. tradycja wydaje si\u0119 jednak nieprawdziwa, gdy\u017c siedmiu kr\u00f3l\u00f3w stanowi\u0105cych w rzeczywisto\u015bci sze\u015b\u0107 pokole\u0144 (tarkwiniusz pyszny by\u0142 synem tarkwiniusza starego) panowa\u0142o przez ok. 225 lat. spo\u0142ecze\u0144stwo w tym czasie dzieli\u0142o si\u0119 na dwie podstawowe grupy: patrycjuszy, nale\u017c\u0105cych do arystokracji i plebejuszy, kt\u00f3rzy byli wolnymi obywatelami, ale nie mieli prawa do wsp\u00f3\u0142udzia\u0142u w administrowaniu miastem.\npatrycjusze byli prawdopodobnie potomkami latyn\u00f3w, nazywano ich (\u0142ac.) patres. tworzyli wsp\u00f3lnot\u0119 etniczn\u0105 i religijn\u0105, to znaczy byli zorganizowani w szczepy (\u0142ac. gentes), kt\u00f3re bra\u0142y udzia\u0142 w tych samych kultach, a ich dzieci \u017ceni\u0142y si\u0119 i handlowa\u0142y mi\u0119dzy sob\u0105. plebejusze natomiast pochodzili prawdopodobnie od sabin\u00f3w lub te\u017c by\u0142 to element nap\u0142ywowy. mi\u0119dzy patrycjuszami i plebejuszami mog\u0142y zachodzi\u0107 relacje tylko jednego typu \u2013 klientelistycznego, co znaczy\u0142o, \u017ce plebejusz zostawa\u0142 klientem, podporz\u0105dkowuj\u0105c si\u0119 kt\u00f3rej\u015b z rodzin patrycjuszowskich i w zamian otrzymywa\u0142 protekcj\u0119 prawn\u0105 i ekonomiczn\u0105.\n\nw takim uk\u0142adzie przyw\u00f3dcy szczep\u00f3w (\u0142ac. patres gentium) byli wielkimi w\u0142a\u015bcicielami ziemskimi, tworz\u0105cymi pot\u0119\u017cn\u0105 oligarchi\u0119, podczas gdy plebejusze sk\u0142adali si\u0119 z robotnik\u00f3w najemnych, drobnych handlarzy, rzemie\u015blnik\u00f3w i w\u0142a\u015bcicieli niewielkich poletek.\npatrycjusze byli podzieleni na kurie, a jednostk\u0105 podzia\u0142u administracyjnego by\u0142a tribus. pocz\u0105tkowo w rzymie by\u0142o ich trzy (ramnes, tities i luceres). rzymianie byli podzieleni tak\u017ce na 30 kurii. tylko patrycjusze mieli obowi\u0105zek s\u0142u\u017cby wojskowej. ka\u017cda kuria wystawia\u0142a 100 ludzi zbrojnych, a ka\u017cda tribus 100 konnych.\n\nw pewnym momencie w\u0142adz\u0119 w mie\u015bcie zdobyli etruskowie, prawdopodobnie oko\u0142o 616 p.n.e. najprawdopodobniej trzech ostatnich rzymskich kr\u00f3l\u00f3w by\u0142o pochodzenia etruskiego. oko\u0142o 565 p.n.e. zosta\u0142y zbudowane pierwsze mury dooko\u0142a miasta.\n\n\n=== republika rzymska ===\nostatni z dynastii tarkwiniuszy z przydomkiem pyszny (\u0142ac. superbus) zosta\u0142 wygnany przez mieszka\u0144c\u00f3w w 508 p.n.e. za okrucie\u0144stwo, tyrani\u0119 i despotyzm. rozczarowani w\u0142adz\u0105 kr\u00f3l\u00f3w rzymianie wprowadzili ustr\u00f3j republika\u0144ski.\noko\u0142o roku 450 p.n.e. og\u0142oszono \u201eprawa dwunastu tablic\u201d. w 390 p.n.e. rzym prze\u017cy\u0142 najazd gal\u00f3w, czyli celt\u00f3w. po tym wypadku zdecydowano si\u0119 wybudowa\u0107 nowe mury obronne, kt\u00f3re zacz\u0119to wznosi\u0107 w 378 p.n.e. (mury serwia\u0144skie). w 312 p.n.e. rozpocz\u0119to budow\u0119 pierwszej drogi rzymskiej via appia i pierwszego akweduktu. w 293 p.n.e. zosta\u0142 wprowadzony w rzymie kult eskulapa. w 289 p.n.e. za\u0142o\u017cona zosta\u0142a mennica w mie\u015bcie w pobli\u017cu \u015bwi\u0105tyni junony moneta (pami\u0119taj\u0105cej) \u2013 st\u0105d nazwa pieni\u0105dza metalowego. w 264 p.n.e. odby\u0142y si\u0119 pierwsze igrzyska gladiator\u00f3w. w 220 p.n.e. zosta\u0142a zbudowana via flaminia, kt\u00f3ra \u0142\u0105czy\u0142a rzym z adriatykiem.\n\nstaro\u017cytny rzym po\u0142o\u017cony by\u0142 na wzg\u00f3rzach (collis, mons). na p\u00f3\u0142nocy wznosi\u0142o si\u0119 wzg\u00f3rze pincius, na kt\u00f3rym znajdowa\u0142y si\u0119 s\u0142ynne ogrody lukullusa (za\u0142o\u017cone ok. 60 p.n.e.) i salustiusza (powsta\u0142e po 45 p.n.e.). w 49 n.e. za panowania klaudiusza wzg\u00f3rze to, zwane collis hortulorum (pol. wzg\u00f3rze ogrod\u00f3w) zosta\u0142o w\u0142\u0105czone w obr\u0119b mur\u00f3w rzymu. obok po\u0142o\u017cone by\u0142o wzg\u00f3rze kwiryna\u0142 ze \u015bwi\u0105tyni\u0105 kwirynusa, \u015bwi\u0105tyni\u0105 s\u0142o\u0144ca wzniesion\u0105 przez aureliana i \u015bwi\u0105tyni\u0105 flawiusz\u00f3w wzniesion\u0105 przez domicjana. kwiryna\u0142 by\u0142 dzielnic\u0105 willi i pa\u0142ac\u00f3w. na wzg\u00f3rzu wimina\u0142 cesarz dioklecjan zbudowa\u0142 termy. wzg\u00f3rze eskwilin zajmowa\u0142y m.in. ogrody mecenasa, dom z\u0142oty nerona, portyk liwii (oktawian august), termy (tytusa i trajana), \u0142uk triumfalny (galienus), akwedukty klaudiusza. na wzg\u00f3rzu celius w v w. n.e. petroniusz maksymus zbudowa\u0142 nowe forum. palatyn by\u0142 siedzib\u0105 romulusa (roma quadrata), a potem dzielnic\u0105 najbogatszych rzymian i cesarskich pa\u0142ac\u00f3w. wzg\u00f3rze kapitol by\u0142o centrum religijnym rzymu. tu znajdowa\u0142y si\u0119 \u015bwi\u0105tynia jowisza kapitoli\u0144skiego z ko\u0144ca vi w. p.n.e., gdzie przechowywano ksi\u0119gi sybilli\u0144skie, \u015bwi\u0105tynia junony i \u015bwi\u0105tynia minerwy. wzg\u00f3rze awentyn zajmowa\u0142a najbiedniejsza dzielnica rzymu. na awentynie znajdowa\u0142y si\u0119 \u015bwi\u0105tynie: cerery, libera i libery, p\u00f3\u017aniej tak\u017ce \u015bwi\u0105tynia minerwy, opiekunki rzemie\u015blnik\u00f3w, oraz archiwum gminy plebejskiej. na prawym brzegu tybru wznosi\u0142o si\u0119 wzg\u00f3rze janikulum, kt\u00f3re pozostawa\u0142o poza murami miejskimi, dopiero w iii w. n.e. cesarze aurelian i probus otoczyli cz\u0119\u015b\u0107 janikulum murami.\nludno\u015b\u0107 wiejska, kt\u00f3rej ziemie zdewastowa\u0142 hannibal w 219 p.n.e., masowo przenosi\u0142a si\u0119 do miasta, za nimi pod\u0105\u017cyli niewolnicy i wyzwole\u0144cy. ludno\u015b\u0107 rzymu szybko podnios\u0142a si\u0119 do ponad p\u00f3\u0142 miliona. imigrantom nie brakowa\u0142o pracy, miasto si\u0119 rozbudowywa\u0142o, konstruowano drogi, akwedukty, targowiska i \u015bwi\u0105tynie. a wszystko to z podatk\u00f3w, kt\u00f3re nap\u0142ywa\u0142y z prowincji. w 167 p.n.e. zosta\u0142a sprowadzona do rzymu biblioteka perseusza kr\u00f3la macedonii, a w 161 p.n.e. zostali wysiedleni z miasta greccy filozofowie. w 142 p.n.e. powsta\u0142 pierwszy kamienny most na tybrze. w okresie cesarstwa brzegi tybru by\u0142y po\u0142\u0105czone mostami: fabrycjusza, agryppy, aureliusza, cestiusza, emiliusza, nerona i probusa. w 46 p.n.e. zosta\u0142a przeprowadzona (z inicjatywy cezara) przez sosigenesa reforma kalendarza rzymskiego.\nw i w. p.n.e. armia rzymska, kt\u00f3ra by\u0142a bardziej wierna swym dow\u00f3dcom ni\u017c politykom, stworzy\u0142a okazj\u0119 takim ludziom jak gajusz mariusz, sulla, pompejusz i cezar, by mogli si\u0119gn\u0105\u0107 po w\u0142adz\u0119. w 44 p.n.e. gajusz juliusz cezar, obaliwszy rz\u0105dy senatu, proklamowa\u0142 si\u0119 dyktatorem permanentnym i miesi\u0105c p\u00f3\u017aniej zap\u0142aci\u0142 za to \u017cyciem. przez 17 lat trwa\u0142a wojna domowa, a w 27 p.n.e. august zosta\u0142 pierwszym cesarzem. by\u0142 to koniec republiki rzymskiej.\n\n\n=== cesarstwo rzymskie ===\nw 27 roku p.n.e. gajusz oktawiusz otrzyma\u0142 od senatu tytu\u0142 augusta (wywy\u017cszony przez bog\u00f3w). republika rzymska przekszta\u0142cona zosta\u0142a w pa\u0144stwo o systemie monarchicznym. decyzj\u0119 senatu przyjmuje si\u0119 za pocz\u0105tek cesarstwa rzymskiego.\nw 59 roku n.e. cesarz neron zorganizowa\u0142 igrzyska wzorowane na greckich. w 64 wybucha wielki po\u017car rzymu, po kt\u00f3rym rozpoczyna si\u0119 odbudowa miasta. rzym staje si\u0119 jeszcze pi\u0119kniejszy ni\u017c wcze\u015bniej. w 72 rozpocz\u0119to budow\u0119 koloseum, w 125 panteonu, a w 216 zostaj\u0105 uko\u0144czone termy karakalli. imperium do tego czasu rozros\u0142o si\u0119 do gigantycznych rozmiar\u00f3w. w 212 otrzymuj\u0105 obywatelstwo rzymskie wszyscy jego mieszka\u0144cy. w 247 celebrowano pierwsze tysi\u0105clecie rzymu. w latach 70. iii w. n.e. zbudowano nowe mury miasta, zwane murami aureliana.\ndo najstarszych cz\u0119\u015bci miasta nale\u017c\u0105:\n\nforum romanum\nforum boarium\npole marsowe\nvia appia.ok. 324 r. nad grobem \u015bwi\u0119tego piotra przez konstantyna wielkiego wybudowana zosta\u0142a wczesnochrze\u015bcija\u0144ska pi\u0119cionawowa bazylika. \u015bwi\u0105tynia o wymiarach 122,0 \u00d7 64,0 m zako\u0144czona by\u0142a poprzeczn\u0105 naw\u0105 \u2013 transeptem z przylegaj\u0105c\u0105 do niej absyd\u0105 w osi nawy g\u0142\u00f3wnej. od wschodu poprzedza\u0142o j\u0105 du\u017ce atrium z fontann\u0105. w xvi w. zast\u0105piona zosta\u0142a obecn\u0105 bazylik\u0105 \u015bw. piotra.\nw roku 330 cesarz konstantyn wielki przeni\u00f3s\u0142 stolic\u0119 cesarstwa rzymskiego do konstantynopola.\nw 395 r. zmar\u0142 teodozjusz i wielki \u2013 ostatni cesarz, kt\u00f3ry rz\u0105dzi\u0142 ca\u0142ym imperium. po jego \u015bmierci cesarstwo podzielone zosta\u0142o mi\u0119dzy jego dw\u00f3ch syn\u00f3w \u2013 na wschodniorzymskie ze stolic\u0105 w konstantynopolu i zachodniorzymskie ze stolic\u0105 w mediolanie, a potem w rawennie. imperium wschodnie \u2013 greckie przypad\u0142o arkadiuszowi, zachodnie \u2013 \u0142aci\u0144sko-roma\u0144skie otrzyma\u0142 honoriusz.\nod tego czasu rola rzymu ulega\u0142a dalszej marginalizacji. miasto zosta\u0142o zdobyte przez wizygot\u00f3w pod wodz\u0105 alaryka w 410 r. i przez p\u00f3\u0142nocnoafryka\u0144skich wandal\u00f3w w 455 roku. za symboliczn\u0105 dat\u0119 upadku cesarstwa przyjmuje si\u0119 4 wrze\u015bnia 476 r., kiedy to odoaker, dow\u00f3dca germa\u0144skich najemnik\u00f3w w s\u0142u\u017cbie rzymu, obali\u0142 cesarza romulusa augustulusa i zosta\u0142 obwo\u0142any przez wojsko kr\u00f3lem.\n\n\n=== \u015bredniowiecze ===\npo upadku zbudowanego przez rzymian imperium, miasto, razem z reszt\u0105 italii, przechodzi\u0142o z r\u0105k do r\u0105k. w 500 roku dla upami\u0119tnienia wizyty teodoryka wielkiego zorganizowano ostatni adventus, czyli uroczysty ceremonia\u0142 rzymski, realizowany z okazji przybycia cesarza do miasta. w 525 r. na polecenie papie\u017ca jana i dionizjusz ma\u0142y ustali\u0142 dat\u0119 narodzin jezusa chrystusa w nowej tabeli paschalnej wzorowanej na tabeli cyryla aleksandryjskiego. wprowadzony system obliczania czasu od narodzenia jezusa chrystusa a nie od za\u0142o\u017cenia rzymu by\u0142 ostatnim znakiem ca\u0142kowitego upadku cesarstwa rzymskiego.\nw 546 roku rzym zdoby\u0142 kr\u00f3l ostrogot\u00f3w totila, za\u015b p\u00f3\u017aniej na ponad 200 lat miasto znalaz\u0142o si\u0119 pod panowaniem cesarstwa bizantyjskiego. w po\u0142owie viii w. sta\u0142 si\u0119 stolic\u0105 pa\u0144stwa ko\u015bcielnego i siedzib\u0105 papie\u017cy. w 846 roku bazylika \u015bw. piotra zosta\u0142a ograbiona przez arabskich pirat\u00f3w, w zwi\u0105zku z czym papie\u017c leon iv nakaza\u0142 zbudowa\u0107 wok\u00f3\u0142 niej mury obronne. w ten spos\u00f3b powsta\u0142o tzw. \u201emiasto leonowe\u201d. w \u015bredniowieczu zale\u017cno\u015b\u0107 od papiestwa by\u0142a silniejsza b\u0105d\u017a s\u0142absza, siedziba papiestwa by\u0142a te\u017c wielokrotnie przenoszona, m.in. do awinionu.\n\n\n=== historia nowo\u017cytna rzymu ===\nw czasie wojny ligi z cognac niemiecko-hiszpa\u0144skie wojska karola v zdoby\u0142y i z\u0142upi\u0142y rzym (6\u201314 maja 1527). wydarzenia te przesz\u0142y do historii jako sacco di roma. barbarzy\u0144skie zniszczenie miasta po\u0142o\u017cy\u0142o kres epoce odrodzenia w rzymie. w latach 1809-1814 napoleon i wcieli\u0142 miasto do francji, nast\u0119pnie metropolia trafi\u0142a ponownie pod w\u0142adz\u0119 papie\u017cy. wreszcie w efekcie wojen zjednoczeniowych i likwidacji ponad 1000-letniego pa\u0144stwa papieskiego, w 1871 rzym sta\u0142 si\u0119 stolic\u0105 zjednoczonych w\u0142och. w 1929 traktaty latera\u0144skie ustanowi\u0142y mi\u0119dzy papiestwem a faszystowskim rz\u0105dem kr\u00f3lestwa w\u0142och odr\u0119bno\u015b\u0107 pa\u0144stwa watyka\u0144skiego, uznaj\u0105c jego niezale\u017cno\u015b\u0107 i niepodleg\u0142o\u015b\u0107.\n\n\n== geografia ==\n\n\n=== klimat ===\nrzym znajduje si\u0119 w strefie klimatu subtropikalnego typu \u015br\u00f3dziemnomorskiego, z \u0142agodnymi zimami i ciep\u0142ymi, miejscami gor\u0105cymi latami. \u015brednia roczna temperatura wynosi 21 \u00b0c w dzie\u0144 i 11 \u00b0c w nocy.\n\u015brednia temperatura najch\u0142odniejszych miesi\u0119cy \u2013 grudnia, stycznia i lutego wynosi 13 \u00b0c w dzie\u0144 i 4 \u00b0c w nocy, zima pod wzgl\u0119dem temperatury i nas\u0142onecznienia przypomina nieco pa\u017adziernik w polsce. okres z letnimi temperaturami trwa p\u00f3\u0142 roku, od maja do pa\u017adziernika. dwa miesi\u0105ce \u2013 kwiecie\u0144 i listopad maj\u0105 charakter przej\u015bciowy, ze \u015bredni\u0105 temperatur\u0105 oko\u0142o 17\u201319 \u00b0c w ci\u0105gu dnia i 8 \u00b0c podczas nocy, pod wzgl\u0119dem temperatury i nas\u0142onecznienia przypominaj\u0105 nieco maj i wrzesie\u0144 w polsce.\nrzym ma 70\u201380 dni deszczowych rocznie dla warto\u015bci \u22651 mm oraz oko\u0142o 130 dni deszczowych dla warto\u015bci \u22650,1 mm, od \u015brednio 2\u20137 dni deszczowych w lipcu i sierpniu, do 9\u201315 dni deszczowych w listopadzie. miasto ma oko\u0142o 2500\u20132600 godzin czystej s\u0142onecznej pogody rocznie, od oko\u0142o 120 h (\u015brednio 3\u20134 godziny dziennie, oko\u0142o 3 razy wi\u0119cej ni\u017c w polsce) w grudniu do ponad 330\u2013350 h (\u015brednio ok. 11 godzin czystego s\u0142o\u0144ca na dob\u0119) w lipcu. \u015brednia roczna wilgotno\u015b\u0107 wynosi 75%, od 72% w lipcu do 77% w listopadzie. temperatura morza waha si\u0119 od oko\u0142o 14 \u00b0c w okresie stycze\u0144-marzec do 24\u201325 \u00b0c od lipca do wrze\u015bnia.\n\n\n== demografia ==\n\nrzym liczy 2 869 461 mieszka\u0144c\u00f3w wewn\u0105trz centrum administracyjnego na powierzchni 1287 km\u00b2, b\u0119d\u0105c trzecim co do wielko\u015bci miastem unii europejskiej po berlinie i madrycie. zesp\u00f3\u0142 miejski liczy 3 970 000 mieszka\u0144c\u00f3w, b\u0119d\u0105c si\u00f3dmym co do wielko\u015bci zespo\u0142em miejskim w unii europejskiej po pary\u017cu, zag\u0142\u0119biu ruhry, madrycie, mediolanie, barcelonie i berlinie. ca\u0142a metropolia rzym (obszar metropolitalny) ma ponad 4 mln mieszka\u0144c\u00f3w, w zale\u017cno\u015bci od \u017ar\u00f3de\u0142: 4 008 095 mieszka\u0144c\u00f3w wed\u0142ug organizacji wsp\u00f3\u0142pracy gospodarczej i rozwoju, 4 194 068 mieszka\u0144c\u00f3w wed\u0142ug europejskiego urz\u0119du statystycznego eurostat, 4 293 100 mieszka\u0144c\u00f3w wed\u0142ug brookings institution. miasto metropolitalne rzym utworzone z teren\u00f3w by\u0142ej prowincji o tej samej nazwie ma 4 331 856 mieszka\u0144c\u00f3w.\npopulacja samego miasta stanowi 48,8% populacji regionu lacjum i 4,72% populacji w\u0142och. oko\u0142o 270 tysi\u0119cy mieszka\u0144c\u00f3w (co stanowi oko\u0142o 10% populacji centrum administracyjnego rzymu) to osoby urodzone poza w\u0142ochami. najwi\u0119cej imigrant\u00f3w pochodzi z rumunii (65 099 os\u00f3b), filipin (26 933 osoby) i polski (12 679 os\u00f3b). oko\u0142o 510 tysi\u0119cy mieszka\u0144c\u00f3w (co stanowi blisko 12% populacji by\u0142ej prowincji rzym a obecnie miasta metropolitalnego rzym) to osoby urodzone poza w\u0142ochami. z polski pochodzi 17 485 os\u00f3b.\n\n\n== gospodarka ==\nw 2018 roku zosta\u0142 sklasyfikowany na 65. miejscu w\u015br\u00f3d centr\u00f3w finansowych \u015bwiata, o 4 miejsca ni\u017cej, ni\u017c b\u0119d\u0105cy stolic\u0105 finansow\u0105 w\u0142och mediolan.\nrzym jest klasyfikowana jako metropolia o znaczeniu globalnym. \u015bwiatowy o\u015brodek turystyczny z bardzo bogatymi zabytkami staro\u017cytno\u015bci i \u015bredniowiecza (ko\u015bcio\u0142y, bazyliki, koloseum, pa\u0142ace, akwedukty, fontanny i wiele innych budowli), niezwykle bogate muzea, nowoczesne osiedla mieszkaniowe na przedmie\u015bciach. w 1960 roku organizowa\u0142 letnie igrzyska olimpijskie. w 2017 roku rzym odwiedzi\u0142o 9,5 mln turyst\u00f3w w ci\u0105gu roku. znajduj\u0105 si\u0119 tu siedziby dw\u00f3ch organizacji onz: organizacji do spraw wy\u017cywienia i rolnictwa oraz mi\u0119dzynarodowego funduszu rozwoju rolnictwa.\n\n\n== znane miejsca w rzymie ==\nbazylika \u015bw. jana na lateranie\nbazylika \u015bw. paw\u0142a za murami\nbazylika \u015bw. agnieszki za murami\nbazylika matki bo\u017cej wi\u0119kszej\ncampo de\u2019 fiori, miejsce spalenia na stosie giordana bruna\ncircus maximus\ncloaca maxima\nvia del corso\nfontanna di trevi\nfontana delle api w rzymie\nforum boarium\nforum romanum\nkapitol\nkoloseum\nmauzoleum augusta\nara pacis\npalatyn\npanteon w rzymie (jedyny obiekt staro\u017cytny ca\u0142kowicie niezmieniony do dzisiaj)\npiazza navona\npiazza del popolo\npiramida cestiusza\nplac wenecki z pomnikiem wiktora emanuela ii\npole marsowe\nrzymskie katakumby\nschody hiszpa\u0144skie\nteatro argentina\nusta prawdy\nvia sacra\nvia appia\nwatykan\nzamek \u015bwi\u0119tego anio\u0142a\n\n\n== polonica ==\nbazylika \u015bw. bart\u0142omieja na wyspie tyberyjskiej \u2013 rami\u0119 \u015bw. wojciecha, patrona polski, podarowane przez kr\u00f3la boles\u0142awa chrobrego cesarzowi ottonowi iii.\ncaffe greco na via condotti 86, w kt\u00f3rej sta\u0142ymi go\u015b\u0107mi bywali adam mickiewicz (jest jego portret), juliusz s\u0142owacki, zygmunt krasi\u0144ski, cyprian kamil norwid, teofil lenartowicz, j\u00f3zef ignacy kraszewski, jan matejko, maria konopnicka, henryk sienkiewicz, stanis\u0142aw przybyszewski, jerzy turowicz. w kawiarni jest fotografia czes\u0142awa mi\u0142osza, kt\u00f3ry napisa\u0142 o niej wiersz.\nko\u015bci\u00f3\u0142 naj\u015bwi\u0119tszego imienia jezus w rzymie \u2013 w trzeciej kaplicy po lewej stronie jest relikwiarz z ramieniem \u015bw. andrzeja boboli.\ngr\u00f3b i cela patrona polski \u015bw. stanis\u0142awa kostki w ko\u015bciele \u015bw. andrzeja na kwirynale.\nko\u015bci\u00f3\u0142 \u015bw. stanis\u0142awa biskupa i m\u0119czennika przy via delle botteghe oscure 15 \u2013 narodowy ko\u015bci\u00f3\u0142 polski w rzymie; najstarszy i najcenniejszy zabytek polski poza granicami kraju; wewn\u0105trz obrazy polskich malarzy xviii- i xix-wiecznych (m.in. tadeusza kuntzego, szymona czechowicza, obraz \u201ediogenes t\u0142uk\u0105cy kubek\u201d henryka siemiradzkiego)\nobraz jana matejki \u201ejan sobieski pod wiedniem\u201d w pinakotece (muzea watyka\u0144skie).\nkaplica polska po\u015bwi\u0119cona matce bo\u017cej cz\u0119stochowskiej przy grobie \u015bw. piotra w bazylice \u015bw. piotra w watykanie, ufundowana przez ameryka\u0144sk\u0105 poloni\u0119 w po\u0142owie xx wieku.\npomnik wnuczki kr\u00f3la jana iii sobieskiego, marii klementyny sobieskiej, w lewej nawie bazyliki \u015bw. piotra w watykanie.\nepitafium serca wnuczki jana iii sobieskiego, marii klementyny sobieskiej, w kaplicy niepokalanego pocz\u0119cia w bazylice \u015bwi\u0119tych aposto\u0142\u00f3w.\nbazylika naj\u015bwi\u0119tszej maryi panny na zatybrzu, w kt\u00f3rej pochowany jest sekretarz kr\u00f3la zygmunta starego, biskup che\u0142mi\u0144ski i warmi\u0144ski, kardyna\u0142 stanis\u0142aw hozjusz.\nfontanna bogini romy na piazza monte grappa autorstwa igora mitoraja.\ndrzwi z br\u0105zu do bazyliki santa maria degli angeli autorstwa igora mitoraja.\npomnik przedstawiaj\u0105cy popiersie j\u00f3zefa pi\u0142sudskiego autorstwa henryka kuny z 1937 r. przy viale maresciallo pilsudski (u podn\u00f3\u017ca villa glori).\npomnik henryka sienkiewicza w parku villi borghese.\ntablica na pracowni cypriana kamila norwida przy via sistina 123.\ntablica na domu adama mickiewicza przy via del pozzetto 113.\ntablica na hotel d\u2019inghilterra, gdzie mieszka\u0142 henryk sienkiewicz, via bocca di leone 14.\ntablica na domu juliusza s\u0142owackiego przy via babuino 165.\nhotel minerva, w kt\u00f3rym mieszkali henryk sienkiewicz, j\u00f3zef ignacy kraszewski, jaros\u0142aw iwaszkiewicz, adam mickiewicz.\npos\u0105gi autorstwa oskara sosnowskiego w przedsionku ko\u015bci\u00f3\u0142ka scala santa na lateranie.\ngr\u00f3b aleksandra gierymskiego na cmentarzu campo verano.\npalazzo zuccari z herbem rzeczypospolitej autorstwa filippo juvary \u2013 siedziba kr\u00f3lowej marii kazimiery sobieskiej.\nkolumna pod wzg\u00f3rzem parioli na placu sztuk pi\u0119knych (belle arti) z tablic\u0105 pami\u0105tkow\u0105 legionisty aleksandra podulaka.\ndom polski im. jana paw\u0142a ii z 1981 roku na via cassia 1200.\nvilla poniatowski na via di villa giulia.\nduszpasterski o\u015brodek dla pielgrzym\u00f3w polskich \u201ecorda cordi\u201d przy via vincenzo monti 1.\ninstytut polski przy via vittoria colonna 1.\nstacja naukowa pan (\u201eaccademia polacca\u201d) w pa\u0142acu doria przy vicolo doria 2.\nkaplica \u015bw. jacka odrow\u0105\u017ca w bazylice \u015bw. sabiny na awentynie, ozdobiona freskami federico zuccaro.\nko\u015bci\u00f3\u0142 santa maria del popolo \u2013 epitafium giovanniego battisty ghisleniego, architekta dzia\u0142aj\u0105cego w latach 1630\u20131672 w s\u0142u\u017cbie kr\u00f3l\u00f3w polski zygmunta iii wazy, w\u0142adys\u0142awa iv i jana ii kazimierza.\nbazylika \u015bw. pudencjany \u2013 nagrobek kardyna\u0142a w\u0142odzimierza czackiego, kt\u00f3rego szcz\u0105tki przeniesiono tutaj w 1982 r. z cmentarza campo verano.\n\n\n== transport ==\n\n\n=== transport kolejowy ===\ng\u0142\u00f3wnym dworcem osobowym jest roma termini, pozosta\u0142e to: roma capanelle, roma fidene, roma monte mario, roma nomentana, roma ostiense, roma nuovo salario, roma prenestina, roma san pietro, roma tiburtina, roma tor sapienza, roma torricola, roma trastevere, roma valle aurelia, roma villa bonelli.\nrzym jest hubem dla kolei wysokich pr\u0119dko\u015bci. zaczynaj\u0105 si\u0119 tu dwie g\u0142\u00f3wne linie przystosowane dla pr\u0119dko\u015bci 250\u2013300 km/h: linia kolejowa rzym \u2013 neapol (kdp) i linia kolejowa florencja \u2013 rzym (kdp), gdzie nast\u0119pnie poprzez lini\u0119 florencja \u2013 bolonia, rzym zyska\u0142 szybkie po\u0142\u0105czenie kolejowe z miastami na p\u00f3\u0142nocy w\u0142och takimi jak mediolan, turyn czy wenecja.\n\n\n=== transport lotniczy ===\nrzym jest obs\u0142ugiwany przez dwa mi\u0119dzynarodowe lotniska: port lotniczy rzym-ciampino, kt\u00f3ry obs\u0142u\u017cy\u0142 w 2017 roku 5,6 mln pasa\u017cer\u00f3w oraz port lotniczy rzym-fiumicino, kt\u00f3ry obs\u0142u\u017cy\u0142 w 2017 roku 41 mln pasa\u017cer\u00f3w.\n\n\n=== transport wodny ===\nw prowincji rzym znajduje si\u0119 du\u017cy port morski port civitavecchia, nazywany r\u00f3wnie\u017c portem rzym.\n\n\n=== transport drogowy ===\nrzym przecinaj\u0105 trzy g\u0142\u00f3wne autostrady: a1 \u0142\u0105cz\u0105ca p\u00f3\u0142nocn\u0105 cz\u0119\u015b\u0107 w\u0142och (m.in. miasta mediolan, parma, bolonia) z po\u0142udniow\u0105 cz\u0119\u015bci\u0105 (neapol), a12 \u0142\u0105cz\u0105ca p\u00f3\u0142nocno-zachodni\u0105 cz\u0119\u015b\u0107 w\u0142och (m.in. miasta genua i piza) z rzymem oraz a24/a25 \u0142\u0105cz\u0105ca rzym ze wschodni\u0105 cz\u0119\u015bci\u0105 w\u0142och i adriatykiem. ponadto istniej\u0105 tu tak\u017ce dwie autostrady miejskie: a90 (grande raccordo anulare) \u2013 obwodnica autostradowa oraz a91 \u0142\u0105cz\u0105ca centrum rzymu z lotniskiem rzym-fiumicino. jest tu r\u00f3wnie\u017c kilka dr\u00f3g ekspresowych (strade statali): ss1, ss2, ss3, ss4, ss5, ss6, ss7 i ss8.\nmiasto przecinaj\u0105 r\u00f3wnie\u017c cztery trasy mi\u0119dzynarodowe: e35, e45, e80 oraz lokalna e821.\n\n\n=== transport miejski ===\nprzedsi\u0119biorstwem \u015bwiadcz\u0105cym w rzymie miejskie us\u0142ugi transportowe jest atac. dzia\u0142a od 1909 roku. atac obejmuje 254 linie autobusowe i 5798 przystank\u00f3w autobusowych.\nsystem transportu miejskiego w rzymie stanowi\u0105:\n\nautobusy,\ntrolejbusy,\ntramwaje,\nmetro,\nkolej podmiejska (aglomeracyjna):\nlinie fl: fl1, fl2, fl3, fl4, fl5, fl6, fl7, fl8 (operator trenitalia)\nroma\u2013lido, roma\u2013giardinetti, roma\u2013civitacastellana\u2013viterbo (operator atac).metrebus card to karta uprawniaj\u0105ca do korzystania z transportu publicznego.\n\n\n== sport ==\nw rzymie swoj\u0105 siedzib\u0119 maj\u0105 kluby sportowe takie jak as roma, s.s. lazio, odbywa\u0142y si\u0119 tu r\u00f3wnie\u017c najwi\u0119ksze imprezy jak letnie igrzyska olimpijskie 1960, mistrzostwa \u015bwiata w pi\u0142ce no\u017cnej 1934 oraz mistrzostwa \u015bwiata w pi\u0142ce no\u017cnej 1990, kt\u00f3re sw\u00f3j fina\u0142 mia\u0142y na stadio olimpico. rzym go\u015bci\u0142 uczestnik\u00f3w uniwersjady w 1975 roku, a w 1987 rozgrywane by\u0142y tu tak\u017ce lekkoatletyczne mistrzostwa \u015bwiata.\nco roku w mie\u015bcie odbywa si\u0119 turniej tenisowy internazionali d\u2019italia.\n\n\n== miasta partnerskie ==\n pekin, chiny\n krak\u00f3w, polska\n nowy jork, stany zjednoczone\n cincinnati, stany zjednoczone\n pary\u017c, francja\n seul, korea po\u0142udniowa\n tokio, japonia\n glasgow, wielka brytania\n p\u0142owdiw, bu\u0142garia\n belgrad, serbia\n\n\n== zobacz te\u017c ==\narchitektura staro\u017cytnego rzymu\ndrogi rzymskie\nlista najwy\u017cszych budynk\u00f3w w rzymie\nmit o powstaniu rzymu\nmiary rzymskie\nreligia staro\u017cytnego rzymu\n\n\n== przypisy ==\n\n\n== bibliografia ==\npliniusz starszy: naturalis historia, zak\u0142ad narodowy im. ossoli\u0144skich, wroc\u0142aw 2004.\nkasjusz dion: historia rzymska, zak\u0142ad narodowy im. ossoli\u0144skich, wroc\u0142aw 2005.\ntytus liwiusz: ab urbe condita libri, zak\u0142ad narodowy im. ossoli\u0144skich, wroc\u0142aw 2004.\nostrowski janusz: staro\u017cytny rzym. polityka i sztuka, pwn.\nzi\u00f3\u0142kowski adam: historia rzymu, pozna\u0144skie towarzystwo przyjaci\u00f3\u0142 nauk, pozna\u0144 2004.\nsadurska anna: archeologia staro\u017cytnego rzymu.\n\n\n== linki zewn\u0119trzne ==\nstrona domowa miasta (w\u0142.)\nhttp://www.compart-multimedia.com/virtuale/us/roma/movie.htm zdj\u0119cia rzymu (ang.)\nimperium romanum \u2013 polski portal o staro\u017cytnym rzymie. romanum.historicus.pl. [zarchiwizowane z tego adresu (2019-12-23)]. (pol.)\nportal turystyczny rzym.it (pol.)\nrzym \u2013 komunikacja, zabytki, zdj\u0119cia (pol.)"