"anglia (ang. england) \u2013 kraj stanowi\u0105cy cz\u0119\u015b\u0107 zjednoczonego kr\u00f3lestwa wielkiej brytanii i irlandii p\u00f3\u0142nocnej. w przesz\u0142o\u015bci by\u0142 niezale\u017cnym kr\u00f3lestwem. ma granice l\u0105dowe z wali\u0105 na zachodzie i szkocj\u0105 na p\u00f3\u0142nocy. kraj jest oblewany przez morze celtyckie i morze irlandzkie. od kontynentalnej cz\u0119\u015bci europy oddzielony jest kana\u0142em la manche i morzem p\u00f3\u0142nocnym. stolic\u0105 anglii jest londyn. panuje w niej kr\u00f3l brytyjski karol iii. populacja kraju to ponad 56 milion\u00f3w os\u00f3b (2019), wi\u0119kszo\u015b\u0107 z nich mieszka w stolicy i innych aglomeracjach.\nobszar anglii stanowi\u0105 g\u0142\u00f3wnie r\u00f3wniny i pag\u00f3rki. na p\u00f3\u0142nocy teren jest bardziej g\u00f3rzysty, np. w lake district czy g\u00f3rach penni\u0144skich. w kraju panuje klimat morski. temperatura jest umiarkowana, zim\u0105 rzadko schodzi poni\u017cej zera, latem dochodzi do 32 stopni. poza g\u0142\u00f3wnym obszarem, zajmuj\u0105cym po\u0142udniow\u0105 i \u015brodkow\u0105 cz\u0119\u015b\u0107 wyspy wielka brytania, na angli\u0119 sk\u0142ada si\u0119 tak\u017ce ponad 100 mniejszych wysp, takich jak scilly czy wight.\n\n\n== historia ==\npocz\u0105wszy od viii wieku zamieszkana przez anglosas\u00f3w anglia by\u0142a naje\u017cd\u017cana przez wiking\u00f3w. kr\u00f3lestwa mercja oraz nortumbria zosta\u0142y podbite kolejno w 875 i 876 roku. w kolejnych latach kr\u00f3l angielski alfred wielki wygra\u0142 kilka znacz\u0105cych bitew z du\u0144czykami, odbieraj\u0105c utracone regiony. w 1066 roku mia\u0142a miejsce inwazja norman\u00f3w na angli\u0119. normanowie pod wodz\u0105 wilhelma zdobywcy pokonali harolda ii i w szybkim tempie podbili po\u0142udniowe regiony anglii. po problemach z sukcesj\u0105 do tronu wybuch\u0142a wojna domowa, kt\u00f3ra zako\u0144czy\u0142a si\u0119 wraz z koronacj\u0105 henryka ii plantageneta w 1154 roku.\nkr\u00f3l edward iii pr\u00f3bowa\u0142 zwi\u0119kszy\u0107 si\u0142\u0119 swojego kr\u00f3lestwa, staraj\u0105c si\u0119 obj\u0105\u0107 tron francji. przez ponad sto lat mia\u0142y miejsce konflikty zbrojne pomi\u0119dzy oboma krajami co p\u00f3\u017aniej nazwano wojn\u0105 stuletni\u0105.\nw xvi wieku kr\u00f3l henryk viii tudor nie dosta\u0142 pozwolenia od papie\u017ca na rozw\u00f3d z katarzyn\u0105 arago\u0144sk\u0105. parlament angielski uchwali\u0142 akt supremacji, co uniezale\u017cni\u0142o kraj od papie\u017ca. skutkami tego by\u0142y roz\u0142am z ko\u015bcio\u0142em rzymskokatolickim oraz ustanowienie ko\u015bcio\u0142a anglika\u0144skiego.\nw 1666 roku w londynie wybuch\u0142 po\u017car; sp\u0142on\u0119\u0142o ponad 13 tys. dom\u00f3w, jednak w kr\u00f3tkim okresie miasto zosta\u0142o odbudowane. wiele z nowo powsta\u0142ych budynk\u00f3w zaprojektowa\u0142 christopher wren. w xvii wieku w parlamencie zawi\u0105za\u0142y si\u0119 dwie partie, torysi i wigowie. podczas chwalebnej rewolucji wigowie i cz\u0119\u015b\u0107 torys\u00f3w obalili \u00f3wczesnego kr\u00f3la jakuba ii stuarta, kt\u00f3rego nast\u0119pc\u0105 zosta\u0142 wilhelm iii ora\u0144ski. w 1707 roku po uzgodnieniu przez parlament angielski i szkocki, kr\u00f3lestwo anglii i kr\u00f3lestwo szkocji po\u0142\u0105czy\u0142y si\u0119 tworz\u0105c kr\u00f3lestwo wielkiej brytanii.\nw trakcie rewolucji przemys\u0142owej cz\u0119\u015b\u0107 ludzi przenios\u0142a si\u0119 z rejon\u00f3w wiejskich do du\u017cych miast w celu pracy w fabrykach. podczas ii wojny \u015bwiatowej anglia stan\u0119\u0142a ponownie po stronie aliant\u00f3w. wiele miast, szczeg\u00f3lnie w po\u0142udniowej cz\u0119\u015bci zosta\u0142o zbombardowanych podczas niemieckich nalot\u00f3w. nied\u0142ugo po ii wojnie \u015bwiatowej nast\u0105pi\u0142 proces dekolonizacji \u2013 wiele obszar\u00f3w imperium brytyjskiego og\u0142osi\u0142o niepodleg\u0142o\u015b\u0107. w 1948 powsta\u0142 national health service, kt\u00f3ry umo\u017cliwi\u0142 szerokim masom spo\u0142ecze\u0144stwa darmowy dost\u0119p do opieki medycznej.\nna pocz\u0105tku xx wieku mia\u0142a miejsce wielka migracja do anglii g\u0142\u00f3wnie z innych region\u00f3w wysp brytyjskich i subkontynentu indyjskiego. od lat 70. zacz\u0119to stopniowo odchodzi\u0107 od dzia\u0142alno\u015bci produkcyjnej i k\u0142a\u015b\u0107 wi\u0119kszy nacisk na sektor us\u0142ug. jako cz\u0119\u015b\u0107 wielkiej brytanii, anglia w 1973 roku do\u0142\u0105czy\u0142a do wsp\u00f3lnoty europejskiej, p\u00f3\u017aniej przemianowanej na uni\u0119 europejsk\u0105.\n\n\n== ustr\u00f3j ==\ng\u0142ow\u0105 pa\u0144stwa jest osoba z rodziny kr\u00f3lewskiej wybrana zgodnie z lini\u0105 sukcesji. aktualnie t\u0119 funkcj\u0119 pe\u0142ni kr\u00f3l karol iii. anglia, w odr\u00f3\u017cnieniu od innych kraj\u00f3w wielkiej brytanii, nie ma w\u0142asnego parlamentu i pozostaje pod wy\u0142\u0105czn\u0105 jurysdykcj\u0105 parlamentu brytyjskiego. w ten spos\u00f3b deputowani pochodz\u0105cy spoza anglii mog\u0105 mie\u0107 wp\u0142yw na wewn\u0119trzne sprawy tego kraju. parlament dzieli si\u0119 na izb\u0119 lord\u00f3w oraz izb\u0119 gmin. siedzib\u0105 obu jest pa\u0142ac westminsterski w londynie. wybory odbywaj\u0105 si\u0119 co 5 lat. partia z najwi\u0119ksz\u0105 liczb\u0105 zdobytych miejsc przejmuje rz\u0105dy na kolejny okres. lider wygrywaj\u0105cej partii zostaje mianowany przez monarch\u0119 brytyjskiego premierem anglii.\n\n\n== system prawny ==\nsystem prawny anglii znacznie r\u00f3\u017cni si\u0119 od system\u00f3w prawnych pa\u0144stw kontynentalnych. r\u00f3\u017cnice te wynikaj\u0105 przede wszystkim z faktu, \u017ce w odr\u00f3\u017cnieniu od ca\u0142o\u015bciowo oraz licznie skodyfikowanych i uregulowanych ustawowo dziedzin prawa w pa\u0144stwach na kontynencie europejskim w anglii (jak i w pozosta\u0142ych cz\u0119\u015bciach wielkiej brytanii) system prawa stanowionego dotyka tylko niekt\u00f3rych ga\u0142\u0119zi prawa, przy czym ca\u0142a reszta opiera si\u0119 na prawie precedensowym.\nsystem prawny anglii charakteryzuje si\u0119 wyst\u0119powaniem obok siebie zar\u00f3wno prawa ustawowego (statutory law), jak i prawa precedensowego (case albo common law). pierwsze sk\u0142ada si\u0119 z szeregu r\u00f3\u017cnych akt\u00f3w prawa stanowionego, w szczeg\u00f3lno\u015bci ustaw (statutes). w anglii nie ma konstytucji w sensie formalnym, nie istnieje szczeg\u00f3lny akt prawny o randze ponad ustawowej, co jest typowe dla kraj\u00f3w europy kontynentalnej i usa. z kolei angielskie prawo common law jest tworzone na podstawie rozstrzygni\u0119\u0107 uprzednio przyj\u0119tych we wcze\u015bniej wydanych wyrokach s\u0105dowych, kt\u00f3re nosz\u0105 miano precedens\u00f3w.\n\n\n== geografia ==\nanglia swoim obszarem obejmuje po\u0142udniow\u0105 i centraln\u0105 cz\u0119\u015b\u0107 wielkiej brytanii. w jej sk\u0142ad wchodz\u0105 te\u017c mniejsze wyspy np. wight czy grupa wysp scilly. anglia graniczy z dwoma krajami: wali\u0105 od zachodu i szkocj\u0105 od p\u00f3\u0142nocy. od francji oddziela j\u0105 kana\u0142 la manche. najd\u0142u\u017csz\u0105 rzek\u0105 jest severn o d\u0142ugo\u015bci 354 km, p\u0142yn\u0105ca przez wali\u0119 i zachodni\u0105 angli\u0119. najd\u0142u\u017csz\u0105 rzek\u0105 po\u0142o\u017con\u0105 w ca\u0142o\u015bci w anglii jest tamiza (346 km) przep\u0142ywaj\u0105ca przez londyn. najwi\u0119kszym jeziorem jest windermere, kt\u00f3re znajduje si\u0119 w parku narodowym lake district.\nnajstarszym masywem g\u00f3rskim s\u0105 penniny po\u0142o\u017cone w p\u00f3\u0142nocnej cz\u0119\u015bci kraju. ich powstanie szacuje si\u0119 na paleozoik, oko\u0142o 300 milion\u00f3w lat temu. w tym rejonie wyst\u0119puj\u0105 naturalnie m.in. piaskowiec, wapie\u0144 czy w\u0119giel. najwy\u017cszym punktem (978 m) jest szczyt scafell pike w kumbrii.\n\n\n== podzia\u0142 administracyjny ==\nanglia posiada niejednorodny system podzia\u0142u administracyjnego. w znacznej cz\u0119\u015bci kraju funkcjonuje dwustopniowy podzia\u0142 na hrabstwa niemetropolitalne (shire county, non-metropolitan county), kt\u00f3rych jest 21, dziel\u0105cych si\u0119 dalej na dystrykty niemetropolitalne (shire district, non-metropolitan district, \u0142\u0105cznie 164). sze\u015b\u0107 aglomeracji w kraju znajduje si\u0119 w granicach hrabstw metropolitalnych (metropolitan county), kt\u00f3re od 1986 roku nie posiadaj\u0105 jednak w\u0142asnych w\u0142adz, przekazuj\u0105c wszystkie kompetencje znajduj\u0105cym si\u0119 ni\u017cej w hierarchii dystryktom metropolitalnym (metropolitan district, \u0142\u0105cznie 36). pozosta\u0142a cz\u0119\u015b\u0107 kraju podzielona jest na jednostki unitary authority, wype\u0142niaj\u0105ce zadania zar\u00f3wno hrabstw jak i dystrykt\u00f3w, kt\u00f3rych jest 62. jednostki te najcz\u0119\u015bciej obejmuj\u0105 pojedyncze miasta i zespo\u0142y miejskie. wielki londyn, zarz\u0105dzany przez greater london authority, podlega innym zasadom administracyjnym i dzieli si\u0119 na 32 gminy (london boroughs). szczeg\u00f3lnymi przypadkami s\u0105: city of london, kt\u00f3re posiada odmienne kompetencje od otaczaj\u0105cych je gmin, oraz wyspy scilly o kompetencjach zbli\u017conych do unitary authority.\nw du\u017cej cz\u0119\u015bci anglii funkcjonuje dodatkowy, najni\u017cszy szczebel podzia\u0142u administracyjny \u2013 parafie (civil parish). maj\u0105 one charakter fakultatywny i powo\u0142ywane s\u0105 z inicjatywy mieszka\u0144c\u00f3w. w 2016 roku funkcjonowa\u0142o ponad 9000 takich jednostek, zamieszkanych przez ponad 1/3 mieszka\u0144c\u00f3w kraju.\nw 1994 roku do \u017cycia powo\u0142ane zosta\u0142y regiony, kt\u00f3re sta\u0142y si\u0119 najwy\u017cszym szczeblem podzia\u0142u administracyjnego. utraci\u0142y one jednak znaczenie administracyjne w 2011 roku wraz z likwidacj\u0105 ich w\u0142adz, cho\u0107 pozostaj\u0105 w u\u017cyciu m.in. dla cel\u00f3w statystycznych.\n\ndodatkowo w anglii funkcjonuje podzia\u0142 na 48 hrabstw ceremonialnych, kt\u00f3ry stopniowo formowa\u0142 si\u0119 od \u015bredniowiecza do wsp\u00f3\u0142czesno\u015bci. cho\u0107 nie posiadaj\u0105 one znaczenia administracyjnego, powszechnie wykorzystywane s\u0105 w kontek\u015bcie geograficznym. w ka\u017cdym z hrabstw ceremonialnych urz\u0119duj\u0105 lord lieutenant oraz high sheriff, reprezentuj\u0105cy monarch\u0119.\n\n\n== edukacja ==\nedukacja finansowana z pa\u0144stwowych \u015brodk\u00f3w jest podzielona na nast\u0119puj\u0105ce etapy: early years foundation stage, primary education (podzielone na key stage 1 i key stage 2), secondary education (podzielone na key stage 3 i key stage 4), edukacj\u0119 po 16 roku \u017cycia i tertiary education. obowi\u0105zek szkolny wyst\u0119puje w anglii od 1880 roku.\n\n\n== demografia ==\n\nanglia jest najbardziej zaludnion\u0105 cz\u0119\u015bci\u0105 sk\u0142adow\u0105 wielkiej brytanii, zamieszkan\u0105 przez 53 mln mieszka\u0144c\u00f3w (84% og\u00f3\u0142u). 86% ludno\u015bci jest rasy bia\u0142ej, z czego anglik\u00f3w rasy bia\u0142ej jest 80,5%. 2,9% ludno\u015bci jest rasy czarnej. osoby te pochodz\u0105 g\u0142\u00f3wnie z afryki i karaib\u00f3w.\nw poni\u017cszej tabeli wymienione s\u0105 najbardziej zaludnione miasta anglii (powy\u017cej 200 000 mieszka\u0144c\u00f3w w 2011 roku).\n\n\n== religia ==\npodczas spisu powszechnego 2011 mieszka\u0144cy anglii odpowiadali nast\u0119puj\u0105co pytani o wyznanie:\n\nchrze\u015bcija\u0144stwo \u2013 31 479 876 (59,4%)\nbezwyznaniowo\u015b\u0107 \u2013 13 114 232 (24,7%)\nislam \u2013 2 660 116 (5,0%)\nhinduizm \u2013 806 199 (1,5%)\nsikhizm \u2013 420 196 (0,8%)\njudaizm \u2013 261 282 (0,5%)\nbuddyzm \u2013 238 626 (0,5%)\ninne religie \u2013 227 825 (0,4%)\nbrak odpowiedzi \u2013 3 804 104 (7,2%)\n\u0142\u0105cznie \u2013 53 012 456chrze\u015bcija\u0144skim patronem anglii jest \u015bwi\u0119ty jerzy, kt\u00f3rego symbol \u2013 krzy\u017c \u015bwi\u0119tego jerzego \u2013 widnieje na angielskiej fladze.\n\n\n== uwagi ==\n\n\n== przypisy ==\n\n\n== bibliografia ==\nbarrie axford: politics: an introduction. routledge, 2002. isbn 0-415-25181-8.\ndavid carpenter: the struggle for mastery: the penguin history of britain 1066\u20131284. penguin, 2004. isbn 978-0-14-014824-4.\nlinda colley: britons: forging the nation. yale university press, 1992. isbn 978-0-300-05737-98.\nandrew roberts: the storm of war: a new history of the second world war. prima, 2011. isbn 978-0-06-122859-9.\nrobin fleming: britain after rome: the fall and rise, 400 to 1070. penguin, 2011. isbn 978-0-14-014823-7.\nchris game, david wilson: local government in the united kingdom. palgrave macmillan, 2002. isbn 978-0-333-94859-0.\nmichael gallagher: the united kingdom today. franklin watts, 2006. isbn 978-0-7496-6488-6.\nrubin miri: the hollow crown: the penguin history of britain 1272\u20131485. penguin, 2006. isbn 978-0-14-014825-1.\na.r. myers: english society in the late middle ages, 1066\u20131307. penguin, 1978. isbn 0-14-020234-x.\nencyclopaedia britannica: the new encyclopaedia britannica. university of michigan, 1992. isbn 0-85229-787-4.\nearl aaron reitan: the thatcher revolution. rowman & littlefield, 2003. isbn 0-7425-2203-2.\nudai singh: decentralized democratic governance in new millennium. concept publishing company, 2009. isbn 81-8069-540-9.\nadrian tinniswood: by permission of heaven: the story of the great fire of london. jonathan cape, 2003. isbn 978-0006532118.\nadrian tinniswood: his invention so fertile: a life of christopher wren. pimlico, 2002. isbn 978-0712673648.\nfrank welsh: the four nations: a history of the united kingdom. harpercollins, 2010. isbn 978-0006532118.\nbruce wood, john redcliffe-maud: english local government reformed. oxford university press, 1974. isbn 0-19-885091-3.\nhenryk zins: historia anglii. zak\u0142ad narodowy im. ossoli\u0144skich, 1978. isbn 83-04-04589-3.\n\n\n== linki zewn\u0119trzne ==\nvisitengland. [dost\u0119p 2012-07-29]. (ang.).\nenglish heritage. [dost\u0119p 2012-07-29]. (ang.).\nnatural england. [dost\u0119p 2012-07-29]. (ang.)."