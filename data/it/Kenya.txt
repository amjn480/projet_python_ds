"il kenya (afi: /\u02c8k\u025bnja/), ufficialmente repubblica del kenya (in swahili jamuhuri ya kenya; in inglese republic of kenya), \u00e8 uno stato dell'africa orientale, confinante a nord con etiopia e sudan del sud, a sud con la tanzania, a ovest con l'uganda, a nord-est con la somalia e bagnato ad est dall'oceano indiano. nairobi ne \u00e8 la capitale e la citt\u00e0 pi\u00f9 grande.\n\n\n== morfologia ==\n\ndalla costa bassa e sabbiosa dell'oceano indiano il territorio del kenya procede verso l'interno. la sua geografia \u00e8 alquanto complessa. \u00e8 situato nell'africa orientale ed \u00e8 attraversato dall'equatore. pur essendo un paese equatoriale e tropicale, presenta climi molto vari. nel nord si trovano aree desertiche e nel centro sud altopiani con boschi e savane. \nla nazione \u00e8 attraversata da lunghe catene di montagne. l'elemento morfologico che pi\u00f9 caratterizza il kenya \u00e8 la rift valley, che lo taglia da nord a sud. le acque interne sono rappresentate da laghi di acqua dolce e salata e da numerosi soffioni boraciferi e i geyser. pochi invece i fiumi, di cui solo due hanno una portata e una lunghezza degne di nota (il tana e il galana).\nalla fascia costiera, lunga oltre 400 km, succede una regione di altopiani aridi e stepposi; quello centrale, che si eleva a quote comprese tra i 1 500 e i 3 000 metri, \u00e8 diviso dalla frattura della rift valley che forma il bacino del lago turkana (o rodolfo). ai lati della rift valley si innalzano imponenti massicci vulcanici, il maggiore dei quali \u00e8 il monte kenya (5199 m), uno dei pi\u00f9 alti dell'africa, e il kilimangiaro (5895 m) al confine con la tanzania. l'altopiano digrada a ovest, in prossimit\u00e0 del lago vittoria, e a nord, dove il territorio \u00e8 occupato da un ampio tavolato desertico.\n\n\n== idrografia ==\ni fiumi del kenya non sono imponenti; i due principali, il tana e il galana, si gettano nell'oceano indiano e hanno un regime che varia molto nel corso dell'anno, a seconda della frequenza delle precipitazioni. il lago pi\u00f9 vasto \u00e8 il turkana, dato che solo una piccola porzione del lago vittoria appartiene al territorio del kenya; il lago turkana ha acque salmastre e vi affiorano numerose isole.\n\n\n== clima ==\nil clima, molto caldo e umido nelle regioni costiere, diventa pi\u00f9 mite e asciutto all'interno, in rapporto all'altitudine. le piogge sono concentrate in due periodi dell'anno: da marzo a maggio le grandi piogge, da ottobre a dicembre piogge intense ma brevi. l'ambiente dominante \u00e8 quello della savana, tutelato da numerosi parchi naturali che coprono circa il 10% del territorio nazionale. sulle pendici delle montagne e lungo il corso dei fiumi si trovano tracce dell'originaria foresta pluviale; a nord, nelle zone meno piovose, la savana sfuma nel deserto. la savana \u00e8 l'habitat di grandi mandrie di erbivori (antilopi, gazzelle, giraffe, bufali, zebre, elefanti) e dei loro predatori (leoni, leopardi e ghepardi). nelle acque dei laghi e dei fiumi vivono ippopotami e coccodrilli.\n\n\n=== fauna ===\nil kenya ha lanciato il primo censimento della fauna selvatica nel 2021. decenni di bracconaggio, l'espansione dell'habitat umano e il riscaldamento globale hanno colpito duramente la popolazione animale. per esempio, secondo l'unione internazionale per la conservazione della natura (iucn), il numero degli elefanti africani \u00e8 diminuito di pi\u00f9 del 60% dagli anni 70.mentre l'area sotto foresta sta diminuendo leggermente, l'area della foresta primaria in 15 anni \u00e8 stata pi\u00f9 che dimezzata: tra il 1990 e il 2005 \u00e8 passata da 766 000 a 322 000 ha.\n\n\n== storia ==\n\nnumerose citt\u00e0 costiere del kenya furono fondate dagli arabi che a partire dal xii secolo d.c. intrattennero intensi rapporti commerciali con i gruppi indigeni. dall'incontro tra i due popoli nacque la cultura swahili, contraddistinta da due elementi di unificazione: la lingua kiswahili e la religione islamica.\ngli agricoltori k\u0129k\u0169y\u0169, etnia del gruppo bantu, divennero subito il gruppo pi\u00f9 potente e numeroso del territorio; la loro supremazia non fu mai messa in discussione dai masai come vorrebbe la tradizione popolare. i masai sono un popolo nilota che arriv\u00f2 nell'odierno kenya nel xvii secolo per occupare il territorio attuale verso il 1750. questa data \u00e8 ottenuta contando a ritroso i gruppi di iniziazione, i cui nomi sono ricordati oralmente senza eccezioni da tutti i clan masai. furono i kamba, popolazione agricola interposta tra la costa e il centro del paese, ad utilizzare storie sulla presunta ferocia dei masai per evitare che troppe carovane di mercanti raggiungessero l'interno, togliendo loro il ruolo di mediatori nei commerci tra la costa e le regioni interne.\nin quel periodo i portoghesi occuparono alcune localit\u00e0 della costa, ma in seguito furono soppiantati dai sultani omaniti di zanzibar. la presenza degli europei si intensific\u00f2 alla fine del xix secolo, quando il kenya divenne una colonia britannica. i bianchi scacciarono gli indigeni dai fertili altopiani interni, avviando l'agricoltura di piantagione. i k\u0129k\u0169y\u0169 furono impiegati nelle fattorie disseminate sul territorio e diedero un importante contributo alla crescita economica del paese. i kamba vennero spinti ad arruolarsi e dar vita al nascente esercito. i luya erano solitamente impiegati in lavori domestici e artigianato. dando ad ogni etnia un ruolo diverso, i coloni inglesi applicarono la legge del divide et impera usata in tutti i paesi africani sotto il loro dominio. questa divisione \u00e8 visibile ancor oggi nella societ\u00e0 keniota.\nnel secondo dopoguerra i k\u0129k\u0169y\u0169 lottarono aspramente per conquistare l'indipendenza (molti di loro parteciparono alla celebre rivolta dei mau-mau). l'indipendenza fu ottenuta il 12 dicembre 1963 e le elezioni di quell'anno portarono jomo kenyatta, uno dei leader indipendentisti, alla presidenza del paese. kenyatta promosse una politica moderata e filoccidentale, realizzando importanti riforme economiche e politiche che permisero la modernizzazione e l'industrializzazione del paese; inoltre rimase in buoni rapporti con la gran bretagna e con le nazioni confinanti.\nnel 1978, alla morte di kenyatta, fu eletto presidente daniel arap moi che prosegu\u00ec la politica del suo predecessore; nel 1982, approfittando di un fallito golpe militare, moi riusc\u00ec a consolidare il proprio potere, perseguitando come traditori i suoi oppositori politici e introducendo nel paese il monopartitismo.\ncon la fine della guerra fredda, il mondo occidentale cominci\u00f2 a condannare i metodi dispotici e polizieschi del governo di moi, che, messo alle strette dalla minaccia di sospendere gli aiuti economici, reintrodusse il multipartitismo. tuttavia, a causa della disorganizzazione delle forze d'opposizione, che non riuscirono a trovare un accordo sul proprio candidato, moi fu confermato alla presidenza sia nelle elezioni generali del 1992 sia in quelle del 1997.\nalle elezioni generali del 2002 moi non si candid\u00f2 perch\u00e9 proibito dalla costituzione, il che signific\u00f2 la fine del regime dopo 24 anni di dominio. il nuovo presidente fu mwai kibaki, destinato a risollevare le sorti del kenya.\nle elezioni generali del 2007, per\u00f2, furono segnate da un'esplosione di violenza etnica che prosegu\u00ec anche dopo la proclamazione di stretta misura della vittoria del partito del presidente uscente; solo grazie alla mediazione di kofi annan si giunse ad un armistizio tra le fazioni, con l'intesa che il presidente kibaki ed il suo principale rivale odinga governassero insieme: quest'ultimo \u00e8 stato quindi nominato primo ministro, carica neoistituita e poi abolita.\nle successive elezioni generali del 2013 sono state vinte da uhuru kenyatta, figlio di jomo kenyatta. il 2 aprile 2015 \u00e8 avvenuta la strage di garissa, per mano del gruppo islamista di al-shabaab.\nnelle elezioni dell'8 agosto 2017 uhuru kenyatta ha sconfitto nuovamente odinga suscitando proteste dell'opposizione che denunciava brogli. il 1\u00ba settembre la corte suprema, riscontrando irregolarit\u00e0 nel voto, ha ordinato una nuova consultazione da tenersi entro 60 giorni. le elezioni si sono svolte il 26 ottobre 2017 e sono risultate vinte da kenyatta con il 98% dei voti.\n\n\n== popolazione ==\n\n\n=== demografia ===\nla popolazione del kenya (53.771.296 nel 2020 e pi\u00f9 di 54 milioni attualmente) continua a crescere a ritmi sostenuti: nel giro di vent'anni \u00e8 pressoch\u00e9 raddoppiata. \u00e8 molto alta la percentuale dei giovani con meno di quindici anni. la densit\u00e0 demografica \u00e8 elevata nella regione interna degli altopiani, mentre la fascia costiera \u00e8 poco abitata, eccetto la zona di mombasa. \nnel 2020 il tasso di urbanizzazione \u00e8 pari al 28%. la popolazione urbana si concentra soprattutto a nairobi, la capitale, e mombasa, citt\u00e0 araba sulla costa. a nairobi dal 1978 \u00e8 attiva la \"undugu society\" (solidariet\u00e0 in kiswahili, un'importante organizzazione non governativa che ha lo scopo di affrontare la difficile situazione di emarginazione dei bambini di strada. con lo slogan \"non dategli denaro, dategli un'educazione\", la \"undugu society\" cerca di togliere dalla strada centinaia di \"parking boys\". l'attivit\u00e0 di undugu \u00e8 iniziata nei tre maggiori slum di nairobi attraverso gruppi di educatori di strada, lo sviluppo di servizi sociali, la costruzione di alloggi economici, la promozione di piccole attivit\u00e0 ricreative e non solo. l'attivit\u00e0 commerciale di \"undugu society\" (vendita di prodotti artigianali in pietra saponaria, sculture in legno, collane, orecchini, tramite negozi propri o attraverso le organizzazioni di commercio equo e solidale) \u00e8 finalizzata a creare le risorse necessarie per dare supporto a tali programmi di sostegno. per i bambini di strada di nairobi la \"undugu society\" \u00e8 fondamentale.\n\n\n=== etnie ===\nla popolazione \u00e8 suddivisa in pi\u00f9 di settanta etnie, appartenenti a quattro famiglie linguistiche: i bantu, i nilotici, i paranilotici e i cusciti. un tempo il paese era abitato da gruppi stanziati lungo la costa e, nelle regioni interne, dai masai, che oggi vivono soprattutto nelle regioni meridionali. attualmente l'etnia pi\u00f9 numerosa \u00e8 il gruppo bantu dei kikuyu (21% della popolazione); altri gruppi relativamente numerosi sono i luhya (14%), i kamba (11%), tutti di lingua bantu, i luo (13%), di lingua nilotica, e i kalenjin (11%), paranilotici. nel paese vivono inoltre esigue minoranze di asiatici, europei e arabi.\n\n\n=== religione ===\n\nl'appartenenza religiosa \u00e8 cos\u00ec composta: protestanti 53,8%, cattolici 20,6%, chiese indipendenti africane 7%, ortodossi 1%, altri cristiani 3,1%, musulmani 10,9%, religioni tradizionali 1,5%, nessuna religione 1,6%. sono presenti induismo, animismo, sikhismo, giainismo e il credo di bah\u00e1'\u00ed. il kenya ha il pi\u00f9 grande gruppo di quaccheri presente in una singola nazione.\n\n\n=== ripartizione linguistica ===\nle lingue ufficiali del kenya sono l'inglese e il swahili. tutti gli atti dell'assemblea nazionale possono essere scritti in una o entrambe queste lingue.i diversi gruppi etnici del kenya in genere parlano le loro lingue madri all'interno delle proprie comunit\u00e0. in totale in kenya si parlano 68 lingue. le due lingue ufficiali sono utilizzate per la comunicazione tra le diverse popolazioni. l'inglese \u00e8 maggiormente diffuso negli scambi commerciali, nel mondo della scuola e a livello istituzionale. gli abitanti delle periferie urbane e delle zone rurali sono meno multilingue: molti parlano solo la propria lingua natale.\nl'inglese britannico \u00e8 la variante pi\u00f9 diffusa, anche se si \u00e8 sviluppata una versione di inglese kenyota che ha caratteristiche uniche derivate dalle lingue locali bantu (in primis swahili e gikuyu).\na nairobi \u00e8 nato lo sheng, diffusosi poi nelle principali citt\u00e0. si tratta di un patois composto da una miscela di kiswahili, inglese e bantu.nel 2009 la pubblicazione ethnologue classifica la lingue di origine africana parlate in kenya in due famiglie linguistiche e ne riporta le principali comunit\u00e0 di madrelingua come segue:\n\nlingue niger-kordofaniane\nbantu\nkikuyu 8 milioni\nkamba 3,9 milioni\nekegusii 2,12 milioni\nmeru 1,74 milioni\nkigiryama 0,62 milioni\nkiembu 0,43 milioni\nluhya\npokomo\nlingue nilo-sahariane\nlingue nilotiche\npuo 4,27 milioni\nnandi 1,6 milioni\nmasai 0,59 milioni\nturkana 0,45 milioni\n\n\n== ordinamento dello stato ==\n\n\n=== suddivisione amministrativa ===\n\nprima della riforma costituzionale del 2010, l'organizzazione territoriale aveva una struttura a 5 livelli. la suddivisione di primo livello contemplava 8 province (province in inglese), a loro volta suddivise in 71 distretti (district in inglese, wilaya in swahili), suddivisi in 262 divisioni (division in inglese, tarafa in swahili), le quali divisioni si dividevano in 2 427 localit\u00e0 (location in inglese, kata in swahili) suddivise ulteriormente in 6 612 sottolocalit\u00e0 (sublocation in inglese, kata ndogo in swahili).\nla riforma costituzionale, approvata nel 2010, al capitolo 11 (devolved government) ha invece introdotto come unit\u00e0 amministrativa di primo livello la contea (inglese county, plurale counties). la riforma ha avuto pieno effetto con il county governments act n\u00ba 17 del 2012 e le successive elezioni generali del 2013; le 47 contee sono venute a coincidere, dal punto di vista territoriale, con le subcontee. ulteriori suddivisioni sono infine le aree urbane, i ward, i villaggi e le altre unit\u00e0 territoriali eventualmente disposte dal governo della contea.\n\n\n=== costituzione ===\nla costituzione del kenya vigente \u00e8 stata promulgata il 27 agosto 2010 e sostituisce la precedente costituzione del 1969.\n\n\n=== province ===\nle province, ancora usate come riferimento geografico, hanno perso i propri poteri amministrativi a favore delle contee, che corrispondono a accorpamenti degli ex distretti.\n\n\n== politica ==\nil kenya \u00e8 una repubblica presidenziale. il presidente \u00e8 sia capo dello stato che capo del governo, in un sistema multipartitico. il potere esecutivo \u00e8 esercitato dal governo. il potere legislativo \u00e8 attribuito sia al governo, sia all\u2019assemblea nazionale e al senato. i giudici sono indipendenti dall\u2019esecutivo e dal legislatore, ma soprattutto durante l\u2019incarico dell\u2019ex presidente daniel arap moi vi era la preoccupazione che l\u2019esecutivo si occupasse sempre pi\u00f9 degli affari del sistema giudiziario.\nil kenya si colloca in basso nell\u2019indice di percezione della corruzione di transparency international (cpi), che tenta di valutare la presenza della corruzione del settore pubblico in diversi paesi. nel 2012 la nazione era al 139\u00ba posto su 176, con un punteggio di 27/100. tuttavia, vengono adottate misure significative per limitare la corruzione del governo keniano, ad esempio la creazione di una nuova e indipendente commissione etica e anti-corruzione (eacc).\na seguito delle elezioni generali del 1997, la legge sulla revisione della costituzione del kenya (katiba ya kenya) del 27 agosto 2010 ha cercato di aprire la strada a profonde modifiche alla costituzione keniana. nel dicembre 2002 i keniani hanno tenuto elezioni democratiche e aperte, giudicate libere e giuste dagli osservatori internazionali. le elezioni del 2002 hanno segnato un importante punto di svolta nell\u2019evoluzione democratica del kenya in quel potere trasferito pacificamente dall\u2019unione nazionale africana del kenya (kanu), che aveva governato il paese dall\u2019indipendenza alla coalizione nazionale dei rainbow coalition (narc), una coalizione di partiti politici.\n\n\n== diritti umani ==\n\n\n=== condizione della donna ===\n\n\n== istruzione ==\n\n\n=== universit\u00e0 ===\nl'universit\u00e0 di nairobi \u00e8 stata fondata nel 1956. ma sono presenti altre universit\u00e0.\n\n\n== economia ==\nl'economia del kenya, dopo un periodo di benessere (anche grazie alla colonizzazione dell'inghilterra), cadde in una profonda crisi, che peggior\u00f2 durante gli ultimi anni della dittatura moi. \ncon l'avvento del nuovo millennio il kenya \u00e8 andato incontro a una crescita che oscilla tra il 5 e il 6% annuo. diversa \u00e8 per\u00f2 la distribuzione del reddito. il benessere di pochi (2%), infatti, \u00e8 pagato con la miseria di molti (circa il 50% della popolazione vive sotto il livello di povert\u00e0).attualmente l'economia si basa sulle esportazioni, soprattutto agricole, e sul turismo. buona \u00e8 la crescita dell'economia, che si concentra nella capitale nairobi ma che si sta sviluppando anche in altre citt\u00e0.\n\n\n=== agricoltura e allevamento ===\ndurante il periodo coloniale le coltivazioni industriali destinate all'esportazione sostituirono le vecchie colture di sussistenza, impoverendo il suolo a causa di sfruttamento eccessivo. le coltivazioni di mais, sorgo, miglio e patate non bastano al fabbisogno interno, e il kenya cerca di evitare i rischi della monocoltura sfruttando i vari ambienti del suo territorio.\nle piantagioni dell'altopiano forniscono caff\u00e8, t\u00e8 e piretro (una pianta utilizzata per produrre insetticidi e prodotti antiparassitari, di cui il kenya \u00e8 il maggiore esportatore mondiale con circa 8000 tonnellate l'anno). sulla costa sono diffuse le piantagioni di palma da olio e da cocco. viene praticato l'allevamento di ovini e caprini.\n\n\n=== industrie ===\nle maggiori industrie si concentrano nella capitale nairobi e sono di tipo agro-industriale. attualmente si stanno diffondendo in altre citt\u00e0. le industrie pi\u00f9 sviluppate sono quella chimica, petrolchimica, metalmeccanica, del cemento e della trasformazione di prodotti agricoli. le principali risorse minerarie sono la fluorite, l'oro, il sale e le pietre preziose.\nil paese ha anche fatto progressi nell'ambito dell'industrializzazione nell'ultimo decennio. ad esempio, nel settore automobilistico, la peugeot motor company ha aperto nel paese un impianto di assemblaggio. aziende automobilistiche locali come la mobius motors sono attive nella produzione di veicoli adatti al terreno accidentato della maggior parte delle strade del kenya.\n\n\n== trasporti ==\n\ni trasporti kenioti sono abbastanza sviluppati in tutte le zone abitate, con mezzi di trasporto pubblici e privati. la metropolitana \u00e8 assente, mentre i filobus sono inesistenti in tutta l'africa. discreta \u00e8 la rete ferroviaria.\n\n\n== ambiente ==\nin ambito ambientale per il kenya si \u00e8 affermata nel xxi secolo soprattutto la figura di wangari maathai, premio nobel per la pace nel 2004, che si \u00e8 occupata in particolare di sviluppo sostenibile.\n\n\n== cultura ==\n\n\n=== produzione letteraria ===\n\nuno degli autori pi\u00f9 noti non solo della letteratura keniota, ma di tutta la produzione letteraria africana del novecento fu ngugi wa thiong'o, pi\u00f9 volte proposto come candidato al premio nobel per la letteratura, che scrisse le sue opere sia in inglese che in lingua gikuyu.\n\n\n=== musica ===\n\ntra i cantanti che si sono distinti tra il xx e il xxi secolo ricordiamo adam solomon, anche chitarrista, che utilizza come genere soprattutto la musica africana; nel xxi secolo spicca stella mwangi. tra i brani musicali noti in lingua swahili spicca jambo bwana del gruppo keniota uyoga.\n\n\n=== cinema ===\nin ambito cinematografico il kenya si \u00e8 affermato con registi come wanuri kahiu e hawa essuman, il cui film soul boy (2010) ha ricevuto numerosi riconoscimenti internazionali.\n\n\n=== patrimoni dell'umanit\u00e0 ===\n\nin ambito culturale il kenya ha alcuni siti iscritti nella lista dei patrimoni dell'umanit\u00e0 dell'unesco.\n\n\n=== gastronomia ===\n\nla cucina keniota ha subito le influenze dei popoli con cui \u00e8 venuta a contatto nel corso della storia.\n\n\n=== scienza e tecnologia ===\n\n\n==== il kenya nello spazio ====\n2 aprile 2018: viene lanciato 1kuns-pf, il primo satellite keniota lanciato nello spazio.\n\n\n== ricorrenze nazionali ==\n\n\n== sport ==\n\n\n=== atletica leggera ===\nil primo oro olimpico fu conquistato dall'atleta naftali temu nei 10 000 metri maschili nel 1968.\ndavid rudisha detiene il record mondiale sugli 800 metri piani stabilito a londra il 9 agosto 2012. tra gli altri atleti ricordiamo il campione mondiale emmanuel korir.\n\n\n=== pallavolo ===\nla nazionale di pallavolo femminile del kenya \u00e8 attualmente la squadra pallavolistica pi\u00f9 forte del continente africano: vanta infatti sette vittorie ai campionati continentali e diverse partecipazioni ai mondiali ed alle olimpiadi.\n\n\n=== ciclismo ===\nin ambito ciclistico ricordiamo il pluri campione chris froome.\n\n\n=== calcio ===\nla nazionale di calcio del kenya vanta cinque vittorie nella coppa cecafa ed ha come attuale capocannoniere dennis oliech, con 34 reti.\n\n\n=== giochi olimpici ===\n\nil primo oro olimpico del kenya fu conquistato nei 10 000 metri piani da naftali temu ai giochi olimpici di citt\u00e0 del messico 1968.\nil primo keniota a vincere una medaglia olimpica fu wilson kiprugut, medaglia di bronzo nell'atletica leggera a tokyo 1964.\n\n\n== note ==\n\n\n== voci correlate ==\nparchi nazionali del kenya\naree naturali protette in kenya\n\n\n== altri progetti ==\n\n wikiquote contiene citazioni sul kenya\n wikinotizie contiene notizie di attualit\u00e0 sul kenya\n wikimedia commons contiene immagini o altri file sul kenya\n wikivoyage contiene informazioni turistiche sul kenya\n\n\n== collegamenti esterni ==\n\n sito ufficiale, su president.go.ke. \n kenya, su treccani.it \u2013 enciclopedie on line, istituto dell'enciclopedia italiana. \n lina maria calandra, emma ansovini, kenya, in enciclopedia italiana, ix appendice, istituto dell'enciclopedia italiana, 2015. \n albertina migliaccio, emma ansovini, kenya, in enciclopedia italiana, vii appendice, istituto dell'enciclopedia italiana, 2007. \n paolo migliorini, emma ansovini, kenya, in enciclopedia italiana, vi appendice, istituto dell'enciclopedia italiana, 2000. \n guido barbina, giampaolo calchi novati, maria luisa zaccheo, kenya, in enciclopedia italiana, v appendice, istituto dell'enciclopedia italiana, 1993. \n carlo della valle, salvatore bono, kenya, in enciclopedia italiana, iv appendice, istituto dell'enciclopedia italiana, 1979. \n francesco cataluccio, carlo della valle, kenya, in enciclopedia italiana, iii appendice, istituto dell'enciclopedia italiana, 1961. \n giuseppe morandini, ettore anchieri, kenya, in enciclopedia italiana, ii appendice, istituto dell'enciclopedia italiana, 1949. \n attilio mori, aldobrandino malvezzi de' medici, fabrizio cortesi, mario salfi, renato biasutti, kenya, in enciclopedia italiana, istituto dell'enciclopedia italiana, 1933. \n kenya, in dizionario di storia, istituto dell'enciclopedia italiana, 2010. \n(it, de, fr) kenya, su hls-dhs-dss.ch, dizionario storico della svizzera. \n(en) mwenda ntarangwi, simeon hongo ominde e kenneth ingham, kenya, su enciclopedia britannica, encyclop\u00e6dia britannica, inc. \n(en) kenya, in catholic encyclopedia, robert appleton company. \nscheda del kenya dal sito viaggiare sicuri - sito curato dal ministero degli esteri e dall'aci\n(en) sito ufficiale, su kenya.go.ke. url consultato l'11 settembre 2018 (archiviato dall'url originale il 13 novembre 2008)."