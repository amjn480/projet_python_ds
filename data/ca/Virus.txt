"per a una introducci\u00f3 accessible al tema que cobreix aquest article, vegeu introducci\u00f3 als virus.un virus \u00e9s un agent infecci\u00f3s submicrosc\u00f2pic que nom\u00e9s es pot replicar a l'interior de les c\u00e8l\u00b7lules d'un organisme hoste. els virus infecten tota mena d'\u00e9ssers vius, des dels animals i les plantes fins als microorganismes, incloent-hi els bacteris i els arqueobacteris. des de l'article del 1892 de dimitri ivanovski que donava compte d'un patogen no bacteri\u00e0 que infectava les plantes del tabac, seguit pel descobriment del virus del mosaic del tabac per martinus beijerinck el 1898, s'han descrit m\u00e9s de 6.000 esp\u00e8cies de virus dels milions que existeixen. els virus es troben en gaireb\u00e9 tots els ecosistemes del planeta i s\u00f3n l'entitat biol\u00f2gica m\u00e9s nombrosa de la terra. l'estudi dels virus rep el nom de \u00abvirologia\u00bb i \u00e9s una branca de la microbiologia.\nels virus es reprodueixen infectant c\u00e8l\u00b7lules hoste i obligant-les a fabricar milers de c\u00f2pies de si mateixos a un ritme molt alt. quan no es troben a l'interior d'una c\u00e8l\u00b7lula infectada o estan en curs d'infectar-ne una, els virus existeixen en forma de part\u00edcules independents que es coneixen com a \u00abvirions\u00bb i es componen de diverses parts: (i) el material gen\u00e8tic, \u00e9s a dir, mol\u00e8cules llargues d'adn o arn que codifiquen les prote\u00efnes que utilitza el virus; (ii) la c\u00e0psida, una capa proteica que envolta i protegeix el material gen\u00e8tic; i, en alguns casos, (iii), un embolcall v\u00edric extern format per l\u00edpids. aquestes part\u00edcules v\u00edriques poden tenir una forma helicoidal o icosa\u00e8drica simple o una estructura m\u00e9s complexa. els virions de la majoria de les esp\u00e8cies no es poden veure ni amb un microscopi \u00f2ptic, car s\u00f3n cent vegades m\u00e9s petits que la majoria dels bacteris.\nno es coneixen amb certesa els or\u00edgens dels virus en la hist\u00f2ria evolutiva de la vida. alguns podrien haver evolucionat a partir de plasmidis (elements d'adn que es mouen entre c\u00e8l\u00b7lules), mentre que d'altres podrien ser el resultat de la regressi\u00f3 de bacteris. en l'evoluci\u00f3, els virus s\u00f3n un mecanisme important de transfer\u00e8ncia horitzontal de gens, fenomen que augmenta la diversitat gen\u00e8tica de manera similar a com ho fa la reproducci\u00f3 sexual. alguns bi\u00f2legs veuen els virus com una forma de vida perqu\u00e8 s\u00f3n portadors de material gen\u00e8tic, es reprodueixen i evolucionen per selecci\u00f3 natural, tot i que manquen de diverses caracter\u00edstiques fonamentals que se solen considerar indispensables per a la vida, com ara una estructura cel\u00b7lular. com que tan sols presenten alguns dels trets propis de la vida, han estat descrits com a \u00aborganismes al l\u00edmit de la vida\u00bb i com a autoduplicadors.els virus es poden encomanar de moltes maneres. per exemple, hi ha organismes que es coneixen com a \u00abvectors\u00bb i transmeten virus d'un \u00e9sser viu a un altre, com ho fan els pugons amb les plantes i els insectes hemat\u00f2fags amb els animals. els virus de la grip es contagien mitjan\u00e7ant la tos i els esternuts. els norovirus i els rotavirus, causes habituals de la gastroenteritis v\u00edrica, es transmeten per via fecal-oral, \u00e9s a dir, quan hi ha contacte entre les mans i la boca o quan es consumeixen aliments o begudes que contenen el virus. en els \u00e9ssers humans, la dosi infecciosa dels norovirus \u00e9s de menys de 100 part\u00edcules v\u00edriques. el virus de la immunodefici\u00e8ncia humana (vih) \u00e9s un dels virus que es transmeten per contacte sexual i per exposici\u00f3 a sang contaminada. el conjunt de c\u00e8l\u00b7lules que pot infectar un virus \u00e9s el seu espectre d'hostes.\nen els animals, les infeccions v\u00edriques generen una resposta immunit\u00e0ria que sol eliminar el virus. les vacunes tamb\u00e9 poden induir una resposta immunit\u00e0ria i conferir una immunitat adquirida artificial a la infecci\u00f3 v\u00edrica en q\u00fcesti\u00f3. hi ha virus, com els que provoquen la sida, la infecci\u00f3 per virus del papil\u00b7loma hum\u00e0 i l'hepatitis v\u00edrica, que s\u00f3n capa\u00e7os d'eludir aquestes respostes immunit\u00e0ries i causar infeccions cr\u00f2niques. s'han desenvolupat nombrosos antiv\u00edrics.\n\n\n== etimologia ==\nla paraula \u00abvirus\u00bb prov\u00e9 del mot llat\u00ed virus, que es refereix al ver\u00ed i altres subst\u00e0ncies nocives, i el seu \u00fas en catal\u00e0 es remunta al segle xv. es fa servir igualment amb el sentit figurat de 'cosa molt nociva' o 'ver\u00ed'. la paraula \u00abvirulent\u00bb, del mot llat\u00ed virulentus ('verin\u00f3s'), tamb\u00e9 data del segle xv. el terme \u00abviri\u00f3\u00bb es refereix a una part\u00edcula v\u00edrica extracel\u00b7lular que t\u00e9 la capacitat d'infectar altres c\u00e8l\u00b7lules del mateix tipus que aquella que l'ha produ\u00eft.\n\n\n== hist\u00f2ria ==\nel 1884, el microbi\u00f2leg franc\u00e8s charles chamberland invent\u00e0 un filtre (conegut actualment com a filtre chamberland o filtre chamberland-pasteur) que t\u00e9 porus de mida inferior a la d'un bacteri. aix\u00ed doncs, podia fer passar pel filtre una soluci\u00f3 amb bacteris i eliminar-los completament de la soluci\u00f3. el bi\u00f2leg rus dimitri ivanovski utilitz\u00e0 aquest filtre per a estudiar el que actualment es coneix com a virus del mosaic del tabac. els seus experiments demostraren que els extractes de fulles moltes de plantes de tabac infectades encara eren infecciosos despr\u00e9s de filtrar-los. ivanovski sugger\u00ed que la infecci\u00f3 podria ser causada per una toxina produ\u00efda pels bacteris, per\u00f2 no persegu\u00ed la idea. aleshores, es creia que tots els agents infecciosos podien ser retinguts per filtres i cultivats en un medi amb nutrients (aix\u00f2 formava part de la teoria germinal de les malalties). el 1899, el microbi\u00f2leg neerland\u00e8s martinus beijerinck repet\u00ed els experiments i qued\u00e0 conven\u00e7ut que es tractava d'una nova forma d'agent infecci\u00f3s. observ\u00e0 que l'agent nom\u00e9s es multiplicava dins de c\u00e8l\u00b7lules en divisi\u00f3, per\u00f2 com que els seus experiments no mostraven que estigu\u00e9s compost de part\u00edcules, l'anomen\u00e0 contagium vivum fluidum (\u00abgermen vivent soluble\u00bb) i reintrodu\u00ed el terme \u00abvirus\u00bb. beijerinck mantenia que els virus eren de naturalesa l\u00edquida, una teoria m\u00e9s tard descartada per wendell stanley, que demostr\u00e0 que eren particulats. el mateix any, el 1899, friedrich loeffler i frosch passaren l'agent de la febre aftosa (l'aftovirus) per un filtre similar i descartaren la possibilitat d'una toxina a causa de l'alta diluci\u00f3; arribaren a la conclusi\u00f3 que l'agent es podia replicar.a principis del segle xx, el bacteri\u00f2leg angl\u00e8s frederick twort descobr\u00ed els virus que infecten bacteris, que actualment es denominen bacteri\u00f2fags, i el microbi\u00f2leg francocanadenc f\u00e9lix d'herelle descrigu\u00e9 virus que, quan se'ls afegia a bacteris cultivats en agarosa, produ\u00efen zones de bacteris morts. dilu\u00ed amb precisi\u00f3 una suspensi\u00f3 d'aquests virus i descobr\u00ed que les dilucions m\u00e9s altes, en lloc de matar tots els bacteris, formaven zones individuals d'organismes morts. comptant aquestes zones, i multiplicant-les pel factor de diluci\u00f3 d'herelle pogu\u00e9 calcular el nombre de virus de la suspensi\u00f3.a finals del segle xix, els virus eren definits en termes de la seva infectivitat, filtrabilitat, i la seva necessitat d'hostes vivents. els virus nom\u00e9s havien estat cultivats en plantes i animals. el 1906, harrison invent\u00e0 un m\u00e8tode per cultivar teixits en limfa, i, el 1913, e. steinhardt, c. israeli i r. a. lambert utilitzaren aquest m\u00e8tode per a cultivar virus de vaccinia en fragments de teixit corneal de conill porqu\u00ed. el 1928, h. b. maitland i m. c. maitland cultivaren virus vaccinia en suspensions de ronyons picats de gallina. el seu m\u00e8tode no fou adoptat \u00e0mpliament fins al 1950, quan es comen\u00e7\u00e0 a cultivar poliovirus a gran escala per la producci\u00f3 de vacunes.un altre aven\u00e7 es produ\u00ed el 1931, quan el pat\u00f2leg estatunidenc ernest william goodpasture cultiv\u00e0 el virus de la grip i diversos altres virus en ous fertilitzats de gallina. el 1949, john f. enders, thomas weller i frederick robbins cultivaren virus de la poliomielitis en c\u00e8l\u00b7lules cultivades d'embrions humans, sent el primer cop que es cultivava un virus sense utilitzar teixits animals s\u00f2lids o ous. aquest treball permet\u00e9 a jonas salk crear una vacuna efectiva contra la poliomielitis.amb la invenci\u00f3 de la microsc\u00f2pia electr\u00f2nica, el 1931, per part dels enginyers alemanys ernst ruska i max knoll, s'obtingueren les primeres imatges de virus. el 1935, el bioqu\u00edmic i vir\u00f2leg estatunidenc wendell stanley examin\u00e0 el virus del mosaic del tabac i descobr\u00ed que estava compost principalment de prote\u00efnes. poc temps despr\u00e9s, el virus fou separat en les seves parts de prote\u00efnes i d'arn. el virus del mosaic del tabac fou un dels primers a ser cristal\u00b7litzats, i per tant, dels primers l'estructura de la qual pogu\u00e9 ser observada en detall. les primeres imatges per difracci\u00f3 de rajos x del virus cristal\u00b7litzat foren obtingudes per bernal i fankuchen el 1941. basant-se en les seves imatges, rosalind franklin descobr\u00ed l'estructura completa del virus el 1955. el mateix any, heinz fraenkel-conrat i robley williams demostraren que l'arn purificat del virus del mosaic del tabac i les seves prote\u00efnes d'embolcall poden assemblar-se per si sols, formant virus funcionals, suggerint que aquest mecanisme senzill era probablement com s'assemblaven els virus dins les c\u00e8l\u00b7lules hostes.la segona meitat del segle xx fou l'edat daurada del descobriment de virus, i la majoria de les 2.000 esp\u00e8cies reconegudes de virus animals, vegetals i bacterians foren descobertes durant aquests anys. el 1957, es descobriren l'arterivirus equ\u00ed i la causa de la diarrea v\u00edrica bovina (un pestivirus). el 1963, el virus de l'hepatitis b fou descobert per baruch blumberg, i el 1965, howard temin descrigu\u00e9 el primer retrovirus. la transcriptasa inversa, l'enzim clau que utilitzen els retrovirus per a traduir el seu arn en adn, fou descrita originalment el 1970, de manera independent per howard temin i david baltimore. el 1983, l'equip de luc montagnier de l'institut pasteur de fran\u00e7a a\u00efll\u00e0 per primer cop el retrovirus actualment anomenat vih.al segle xxi es descobr\u00ed un antiv\u00edric que consisteix en una macromol\u00e8cula multifuncional amb efectes contra la resist\u00e8ncia de diversos virus.\n\n\n== origen ==\nes poden trobar virus a tot arreu on hi hagi vida, i probablement existeixen des de l'aparici\u00f3 de les primeres c\u00e8l\u00b7lules vivents. l'origen dels virus \u00e9s incert, car no formen f\u00f2ssils, de manera que les t\u00e8cniques moleculars s\u00f3n el mitj\u00e0 m\u00e9s \u00fatil per esbrinar com aparegueren. aquestes t\u00e8cniques depenen de la disponibilitat d'adn o arn v\u00edric antic, per\u00f2 malauradament la majoria de virus que han estat preservats i emmagatzemats en laboratoris tenen menys de 90 anys. hi ha tres teories principals sobre l'origen dels virus:\nteoria de la regressi\u00f3: \u00e9s possible que els virus haguessin estat petites c\u00e8l\u00b7lules que parasitaven c\u00e8l\u00b7lules m\u00e9s grans. al llarg del temps, els gens que no necessitaven pel seu parasitisme desaparegueren. els bacteris rickettsia i chlamydia s\u00f3n c\u00e8l\u00b7lules vivents que, com els virus, nom\u00e9s poden reproduir-se dins de c\u00e8l\u00b7lules hostes. l'exemple d'aquests bacteris sembla donar suport a aquesta teoria, car \u00e9s probable que la seva depend\u00e8ncia del parasitisme hagi causat la p\u00e8rdua dels gens que els permetien sobreviure fora d'una c\u00e8l\u00b7lula. tamb\u00e9 se l'anomena teoria de la degeneraci\u00f3.teoria de l'origen cel\u00b7lular (tamb\u00e9 anomenada teoria de la vagabunderia): alguns virus podrien haver evolucionat de fragments d'adn o arn que \u00abs'escaparen\u00bb dels gens d'un organisme m\u00e9s gran. l'adn fugitiu podria haver provingut de plasmidis (fragments d'adn que poden moure's entre c\u00e8l\u00b7lules) o transposons. aquests s\u00f3n mol\u00e8cules d'adn que es repliquen i es mouen a diferents posicions a l'interior dels gens de la c\u00e8l\u00b7lula. antigament anomenats \u00abgens saltadors\u00bb, s\u00f3n exemples d'elements m\u00f2bils gen\u00e8tics i podrien ser l'origen d'alguns virus. els transposons foren descoberts al blat de moro el 1950 per barbara mcclintock.teoria de la coevoluci\u00f3: els virus podrien haver evolucionat de complexes mol\u00e8cules de prote\u00efna i \u00e0cid nucleic al mateix temps que aparegueren les primeres c\u00e8l\u00b7lules a la terra, i haurien estat dependents de la vida cel\u00b7lular durant molts milions d'anys. els viroides s\u00f3n mol\u00e8cules d'arn que no s\u00f3n classificades com a virus perqu\u00e8 manquen d'embolcall proteic. tanmateix, tenen caracter\u00edstiques comunes a diversos virus i sovint se'ls anomena agents subv\u00edrics. els viroides s\u00f3n importants pat\u00f2gens de les plantes. no codifiquen prote\u00efnes, per\u00f2 interaccionen amb la c\u00e8l\u00b7lula hoste i utilitzen la seva maquin\u00e0ria per replicar-se. el virus de l'hepatitis d dels humans t\u00e9 un genoma d'arn similar al dels viroides per\u00f2 t\u00e9 un embolcall proteic derivat del del virus de l'hepatitis b i no pot produir-ne un de propi. per tant, \u00e9s un virus defectu\u00f3s que no pot replicar-se sense l'ajut del virus de l'hepatitis b. aquests virus que depenen d'altres esp\u00e8cies v\u00edriques reben el nom de sat\u00e8l\u00b7lits, i podrien representar estadis evolutius intermedis entre els viroides i els virus. els prions s\u00f3n mol\u00e8cules proteiques infeccioses que no contenen ni adn ni arn. en les ovelles, causen una infecci\u00f3 anomenada tremolor ovina, i en el bestiar bov\u00ed causen encefalopatia espongiforme bovina (la \u00abmalaltia de les vaques boges\u00bb). en els humans, causen kuru i la malaltia de creutzfeldt-jakob. s\u00f3n capa\u00e7os de replicar-se car algunes prote\u00efnes poden existir en dues formes diferents i els prions canvien la forma normal d'una prote\u00efna hoste en la forma del pri\u00f3. aix\u00f2 engega una reacci\u00f3 en cadena en qu\u00e8 cada prote\u00efna pri\u00f2nica converteix moltes prote\u00efnes de l'hoste en m\u00e9s prions, i aquests prions converteixen al seu torn encara m\u00e9s prote\u00efnes en prions. tot i que s\u00f3n fonamentalment diferents dels virus i els viroides, el seu descobriment dona credibilitat a la teoria que els virus podrien haver evolucionat de mol\u00e8cules autoreplicants.l'an\u00e0lisi inform\u00e0tica de seq\u00fc\u00e8ncies d'adn dels virus i dels hostes est\u00e0 produint una millor comprensi\u00f3 de les relacions evolutives entre diferents virus i podria ajudar a identificar els avantpassats dels virus moderns. fins al present, aquestes an\u00e0lisis no han ajudat a decidir quina (o quines) de les teories \u00e9s correcta. tanmateix, sembla improbable que tots els virus actualment coneguts comparteixin un avantpassat com\u00fa i probablement els virus han aparegut m\u00faltiples vegades en el passat per mitj\u00e0 d'un o m\u00e9s mecanismes.les opinions difereixen sobre si els virus s\u00f3n una forma de vida o estructures org\u00e0niques que interaccionen amb els \u00e9ssers vius. se'ls ha descrit com a \u00aborganismes al l\u00edmit de la vida\u00bb, car s'assemblen als organismes en el fet que tenen gens i evolucionen per selecci\u00f3 natural, i es reprodueixen creant m\u00faltiples c\u00f2pies de si mateixos per autoassemblatge. tanmateix, tot i que tenen gens, manquen d'estructura cel\u00b7lular, aspecte que sovint \u00e9s considerat la unitat b\u00e0sica de la vida. a m\u00e9s, els virus no tenen un metabolisme propi, i necessiten una c\u00e8l\u00b7lula hoste per crear nous productes. per tant, no es poden reproduir a l'exterior d'una c\u00e8l\u00b7lula hoste (tot i que bacteris com ara rickettsia i chlamydia s\u00f3n considerats organismes vius tot i tenir la mateixa limitaci\u00f3). les formes de vida acceptades utilitzen la divisi\u00f3 cel\u00b7lular per reproduir-se, mentre que els virus s'assemblen espont\u00e0niament dins les c\u00e8l\u00b7lules, cosa que \u00e9s an\u00e0loga al creixement aut\u00f2nom dels cristalls. l'autoassemblatge dels virus dins de les c\u00e8l\u00b7lules t\u00e9 implicacions per l'estudi de l'origen de la vida, car refor\u00e7a la hip\u00f2tesi que la vida podria haver comen\u00e7at en forma de mol\u00e8cules org\u00e0niques autoassemblants.\n\n\n== estructura ==\nen la seva fase extracel\u00b7lular els virus presenten una \u00e0mplia diversitat de formes i mides, anomenades \u00abmorfologies\u00bb. en aquesta fase se sol referir-se a aquests com a virions o part\u00edcules v\u00edriques. els virus s\u00f3n unes cent vegades m\u00e9s petits que els bacteris. la majoria de virus estudiats tenen un di\u00e0metre d'entre 10 i 300 nan\u00f2metres. alguns filovirus tenen una mida total de fins a 1.400 nm; tanmateix, nom\u00e9s mesuren uns 80 nm de di\u00e0metre. la majoria de virus no poden ser observats amb un microscopi \u00f2ptic, de manera que s'utilitzen microscopis electr\u00f2nics de rastreig i de transmissi\u00f3 per visualitzar part\u00edcules v\u00edriques. per augmentar el contrast entre els virus i el rerefons s'utilitzen tincions denses en electrons. s\u00f3n solucions de sals de metalls pesants com ara tungst\u00e8, que dispersen els electrons de les regions cobertes per la tinci\u00f3. quan les part\u00edcules v\u00edriques estan cobertes per la tinci\u00f3 (tinci\u00f3 positiva), s'obscureixen els detalls fins. la tinci\u00f3 negativa evita aquest problema, tenyint \u00fanicament el rerefons.una part\u00edcula v\u00edrica completa, coneguda com a viri\u00f3, consisteix en \u00e0cid nucleic envoltat per una capa de protecci\u00f3 proteica anomenada c\u00e0psida. les c\u00e0psides estan compostes de subunitats proteiques id\u00e8ntiques anomenades caps\u00f2mers. alguns virus tenen un \u00abembolcall\u00bb lip\u00eddic derivat de la membrana cel\u00b7lular de l'hoste. la c\u00e0psida est\u00e0 formada per prote\u00efnes codificades pel genoma v\u00edric, i la seva forma \u00e9s la base de la distinci\u00f3 morfol\u00f2gica. les subunitats proteiques codificades pels virus s'autoassemblen per formar una c\u00e0psida, generalment necessitant la pres\u00e8ncia del genoma v\u00edric. tanmateix, els virus complexos codifiquen prote\u00efnes que contribueixen en la construcci\u00f3 de la seva c\u00e0psida. les prote\u00efnes associades amb els \u00e0cids nucleics s\u00f3n conegudes com a nucleoprote\u00efnes, i l'associaci\u00f3 de prote\u00efnes de la c\u00e0psida v\u00edrica amb \u00e0cids nucleics v\u00edrics rep el nom de nucleoc\u00e0psida. en general, hi ha quatre tipus principals de morfologia v\u00edrica:\n\n\n=== helicoidal ===\nles c\u00e0psides helico\u00efdals es componen d'un \u00fanic tipus de caps\u00f2mer apilat al voltant d'un eix central per formar una estructura helico\u00efdal que pot tenir una cavitat central, o tub buit. aquesta formaci\u00f3 produeix virions en forma de barra o de fil; poden ser curts i molt r\u00edgids, o llargs i molt flexibles. el material gen\u00e8tic, normalment arn monocatenari, per\u00f2 a vegades adn monocatenari, queda unit a l'h\u00e8lix proteica per interaccions entre l'\u00e0cid nucleic amb c\u00e0rrega negativa i la c\u00e0rrega positiva de les prote\u00efnes. en general, la llargada d'una c\u00e0psida helico\u00efdal est\u00e0 en relaci\u00f3 amb la llargada de l'\u00e0cid nucleic que cont\u00e9, i el di\u00e0metre dep\u00e8n de la mida i la distribuci\u00f3 dels caps\u00f2mers. el ben estudiat virus del mosaic del tabac \u00e9s un exemple de virus helico\u00efdal.\n\n\n=== icosa\u00e8drica ===\nla majoria de virus que infecten els animals s\u00f3n icosa\u00e8drics o quasiesf\u00e8rics amb simetria icosa\u00e8drica. un icos\u00e0edre regular \u00e9s la millor manera de formar una carcassa tancada a partir de subunitats id\u00e8ntiques. el nombre m\u00ednim requerit de caps\u00f2mers id\u00e8ntics \u00e9s dotze, cadascun compost de cinc subunitats id\u00e8ntiques. molts virus, com els rotavirus, tenen m\u00e9s de dotze caps\u00f2mers i semblen esf\u00e8rics, tot mantenint aquesta simetria. els caps\u00f2mers dels \u00e0pexs estan envoltats per cinc altres caps\u00f2mers i reben el nom de pentons. els caps\u00f2mers de les cares triangulars estan envoltats per sis altres caps\u00f2mers i reben el nom d'hexons.\n\n\n=== embolcallada ===\nalgunes esp\u00e8cies de virus s'embolcallen en una forma modificada d'una de les membranes cel\u00b7lulars, o b\u00e9 la membrana externa que envolta una c\u00e8l\u00b7lula hoste infectada, o b\u00e9 membranes internes com ara la membrana nuclear o el reticle endoplasm\u00e0tic, aconseguint, aix\u00ed, una bicapa lip\u00eddica exterior coneguda com a embolcall v\u00edric. aquesta membrana \u00e9s emplenada de prote\u00efnes codificades pel genoma v\u00edric i el de l'hoste; la membrana lip\u00eddica en si i tots els carbohidrats presents s\u00f3n codificats completament per l'hoste. el virus de la grip i el del vih utilitzen aquesta estrat\u00e8gia. la majoria de virus embolcallats depenen de l'embolcall per infectar.\n\n\n=== complexa ===\nels virus tenen una c\u00e0psida que no \u00e9s ni purament helico\u00efdal ni purament icosa\u00e8drica, i que pot posseir estructures addicionals com ara cues proteiques o una paret exterior complexa. alguns bacteri\u00f2fags tenen una estructura complexa que consisteix en un \u00abcap\u00bb icosa\u00e8dric unit a una \u00abcua\u00bb helico\u00efdal, que pot tenir una placa basal hexagonal amb fibres caudals proteiques que en sobresurtin.\nels poxv\u00edrids s\u00f3n virus grans i complexos amb una morfologia inusual. el genoma v\u00edric est\u00e0 associat amb prote\u00efnes dins d'una estructura discal central coneguda com a nucleoide. el nucleoide est\u00e0 envoltat per una membrana i dos cossos laterals de funci\u00f3 desconeguda. el virus t\u00e9 un embolcall exterior amb una espessa capa de prote\u00efna a la superf\u00edcie. la part\u00edcula en general \u00e9s lleugerament pleomorfa, amb una forma que pot anar de la d'un ou a la d'un ma\u00f3. mimivirus \u00e9s el virus m\u00e9s gran conegut, amb un di\u00e0metre de c\u00e0psida de 400 nm. de la seva superf\u00edcie es projecten filaments proteics de 100 nm. la c\u00e0psida apareix hexagonal al microscopi electr\u00f2nic, de manera que \u00e9s probablement icosa\u00e8drica.\n\n\n== genoma ==\nes pot veure una enorme varietat d'estructures gen\u00f2miques entre les esp\u00e8cies de virus; com a grup, contenen una diversitat gen\u00f2mica superior a la dels regnes sencers de les plantes, els animals o els bacteris. un virus t\u00e9 gens composts o b\u00e9 d'adn o b\u00e9 d'arn, i reben respectivament els noms de virus d'adn i virus d'arn. la gran majoria de virus utilitzen l'arn. els virus de les plantes tendeixen a tenir arn monocatenari i els bacteri\u00f2fags tendeixen a tenir adn bicatenari.els genomes v\u00edrics s\u00f3n o b\u00e9 circulars, com els poliomav\u00edrids, o b\u00e9 lineals, com els adenov\u00edrids. el tipus d'\u00e0cid nucleic \u00e9s irrellevant per la forma del genoma. en els virus d'arn, el genoma sovint est\u00e0 dividit en parts separats dins del viri\u00f3, i se'l qualifica de \u00absegmentat\u00bb. cada segment sol codificar una prote\u00efna i els segments solen estar reunits en una c\u00e0psida. no cal que cada segment es trobi al mateix viri\u00f3 perqu\u00e8 el virus en general sigui infecci\u00f3s, com ho demostra el virus del mosaic dels bromus.poc importa el tipus d'\u00e0cid nucleic, un genoma v\u00edric pot ser o b\u00e9 monocatenari o b\u00e9 bicatenari. els genomes monocatenaris consisteixen en un \u00e0cid nucleic no emparellat, semblant a la meitat d'una escala de m\u00e0 tallada per la meitat. els virus bicatenaris tenen dos \u00e0cids nucleics emparellats complementaris, semblants a una escala de m\u00e0 sencera. alguns virus, com ara els hepadnav\u00edrids, contenen un genoma que \u00e9s parcialment bicatenari i parcialment monocatenari.en els virus d'arn i els virus d'adn monocatenari, les cadenes poden ser o b\u00e9 positives (cadenes plus) o negatives (cadenes minus), depenent de si s\u00f3n complement\u00e0ries a l'arn missatger (arnm) v\u00edric. l'arn v\u00edric positiu \u00e9s id\u00e8ntic a l'arnm v\u00edric i per tant pot ser tradu\u00eft immediatament per la c\u00e8l\u00b7lula hoste. l'arn v\u00edric negatiu \u00e9s complementari a l'arnm i per tant ha de ser convertit en arn positiu per una arn polimerasa abans de ser tradu\u00eft. la nomenclatura de l'adn \u00e9s similar a la de l'arn, en qu\u00e8 la \u00abcadena codificadora\u00bb de l'arnm v\u00edric li \u00e9s complement\u00e0ria (-), i la \u00abcadena no codificadora\u00bb n'\u00e9s una c\u00f2pia (+).la mida del genoma varia molt d'una esp\u00e8cie a l'altra, els virus amb un genoma m\u00e9s gran, descoberts l'any 2013, s\u00f3n els pandoravirus amb 1,9 a 2,5 megabases. els genomes v\u00edrics m\u00e9s petits nom\u00e9s codifiquen quatre prote\u00efnes i pesen uns 10\u2076 daltons; els m\u00e9s grans pesen uns 108 daltons i codifiquen m\u00e9s d'un centenar de prote\u00efnes. els virus d'arn solen tenir genomes m\u00e9s petits que els virus d'adn a causa d'una taxa d'error m\u00e9s alta a l'hora de replicar-se, i tenen un l\u00edmit superior de mida. per sobre aquest l\u00edmit, els errors en la replicaci\u00f3 del genoma fan que el virus sigui inofensiu o incompetitiu. per a compensar aix\u00f2, els virus d'arn sovint tenen genomes segmentats en qu\u00e8 el genoma \u00e9s separat en mol\u00e8cules m\u00e9s petites, reduint aix\u00ed les possibilitats d'error. en canvi, els virus d'adn tenen genomes m\u00e9s grans gr\u00e0cies a l'elevada fidelitat dels seus enzims de replicaci\u00f3.\n\n\n=== canvi gen\u00e8tic ===\nels virus pateixen canvi gen\u00e8tic per diversos mecanismes. aquests inclouen un proc\u00e9s anomenat deriva gen\u00e8tica en qu\u00e8 bases individuals de l'adn o l'arn muten en altres bases. la majoria d'aquestes mutacions puntuals s\u00f3n imperceptibles en qu\u00e8 no canvien la prote\u00efna que codifica el gen, per\u00f2 d'altres poden conferir avantatges evolutius com ara resist\u00e8ncia als medicaments antiv\u00edrics. el canvi antig\u00e8nic es produeix quan hi ha un canvi significatiu en el genoma del virus. aix\u00f2 passa com a resultat de recombinaci\u00f3 gen\u00e8tica o reassortment. quan aix\u00f2 es produeix en els virus de la grip, en poden resultar pand\u00e8mies. els virus d'arn solen existir com a quasiesp\u00e8cies o eixams de virus de la mateixa esp\u00e8cie per\u00f2 amb seq\u00fc\u00e8ncies de nucle\u00f2sids del genoma lleugerament diferents. aquestes quasi esp\u00e8cies s\u00f3n un objectiu destacat per la selecci\u00f3 natural.els genomes segmentats ofereixen avantatges evolutius; diferents soques d'un virus amb el genoma segmentat poden intercanviar i combinar gens, produint virus prog\u00e8nie (o descend\u00e8ncia) amb caracter\u00edstiques \u00faniques. aix\u00f2 rep el nom de reassortment o \u00absexe v\u00edric\u00bb.la recombinaci\u00f3 gen\u00e8tica \u00e9s el proc\u00e9s pel qual una cadena d'adn \u00e9s trencada i despr\u00e9s unida a l'extrem d'una mol\u00e8cula d'adn diferent. aix\u00f2 es pot produir quan diferents virus infecten les mateixes c\u00e8l\u00b7lules alhora, i estudis de l'evoluci\u00f3 dels virus han demostrat que la recombinaci\u00f3 t\u00e9 un paper molt important en les esp\u00e8cies estudiades. la recombinaci\u00f3 \u00e9s comuna als virus d'arn i els virus d'adn.\n\n\n== replicaci\u00f3 v\u00edrica ==\nles poblacions v\u00edriques no creixen per divisi\u00f3 cel\u00b7lular, car s\u00f3n acel\u00b7lulars; en canvi, utilitzen la maquin\u00e0ria i el metabolisme d'una c\u00e8l\u00b7lula hoste per a produir nombroses c\u00f2pies de si mateixos, i es \u00abmunten\u00bb a la c\u00e8l\u00b7lula.\n\n\n=== cicle de replicaci\u00f3 ===\nel cicle vital dels virus difereix significativament entre esp\u00e8cies, per\u00f2 hi ha sis etapes b\u00e0siques en el cicle vital v\u00edric:\nl'adhesi\u00f3 \u00e9s una uni\u00f3 espec\u00edfica entre prote\u00efnes de la c\u00e0psida v\u00edrica i receptors espec\u00edfics de la superf\u00edcie cel\u00b7lular de l'hoste. aquesta especificitat determina la varietat d'hostes dels virus. per exemple, el vih nom\u00e9s infecta limf\u00f2cits t humans, car la seva prote\u00efna de superf\u00edcie, gp120, pot interaccionar amb la cd4 i amb receptors de la superf\u00edcie del limf\u00f2cit t. aquest mecanisme ha evolucionat per afavorir els virus que nom\u00e9s poden infectar c\u00e8l\u00b7lules en qu\u00e8 es poden replicar. l'adhesi\u00f3 al receptor pot induir canvis en la prote\u00efna de l'embolcall v\u00edric que resulten en la fusi\u00f3 de les membranes v\u00edrica i cel\u00b7lular.\nla penetraci\u00f3 segueix l'adhesi\u00f3; els virus s'introdueixen dins la c\u00e8l\u00b7lula hoste per mitj\u00e0 d'endocitosi mitjan\u00e7ada per receptors o per fusi\u00f3 de membrana. aix\u00f2 rep sovint el nom de penetraci\u00f3 v\u00edrica. la infecci\u00f3 de les c\u00e8l\u00b7lules vegetals \u00e9s diferent de la de les c\u00e8l\u00b7lules animals. les plantes tenen una paret cel\u00b7lular r\u00edgida feta de cel\u00b7lulosa i els virus nom\u00e9s poden entrar a les c\u00e8l\u00b7lules quan es produeix un trauma a la paret cel\u00b7lular. els virus com ara el virus del mosaic del tabac tamb\u00e9 poden moure's directament a les plantes, entre c\u00e8l\u00b7lules, a trav\u00e9s de porus anomenats plasmodesmes. els bacteris, com les plantes, tenen una forta paret cel\u00b7lular que els virus han de trencar per a infectar la c\u00e8l\u00b7lula. alguns virus han evolucionat mecanismes per a injectar el seu genoma a la c\u00e8l\u00b7lula bacteriana mentre la c\u00e0psida v\u00edrica roman a l'exterior.\nel despullament \u00e9s el proc\u00e9s en qu\u00e8 la c\u00e0psida v\u00edrica \u00e9s degradada per enzims v\u00edrics o de l'hoste, alliberant aix\u00ed l'\u00e0cid nucleic del genoma v\u00edric.\nla replicaci\u00f3 implica la s\u00edntesi d'arn missatger (arnm) v\u00edric en tots els virus trets dels virus d'arn positius (vegeu m\u00e9s amunt), la s\u00edntesi de prote\u00efnes v\u00edriques, l'assemblatge de prote\u00efnes v\u00edriques i la replicaci\u00f3 del genoma v\u00edric.\ndespr\u00e9s de l'assemblatge de part\u00edcules v\u00edriques, sovint es produeix una modificaci\u00f3 posttraduccional de les prote\u00efnes v\u00edriques. en virus com ara el vih, aquesta modificaci\u00f3 (a vegades anomenada \u00abmaduraci\u00f3\u00bb), es produeix despr\u00e9s que el virus hagi estat alliberat de la c\u00e8l\u00b7lula hoste.\nels virus s\u00f3n alliberats de la c\u00e8l\u00b7lula hoste per lisi \u2013 un proc\u00e9s que mata la c\u00e8l\u00b7lula rebentant-ne la membrana. els virus embolcallats (com el vih) s\u00f3n alliberats de la c\u00e8l\u00b7lula hoste per gemmaci\u00f3. durant aquest proc\u00e9s, el virus adquireix el seu embolcall, que \u00e9s una part modificada de la membrana plasm\u00e0tica de l'hoste.\n\n\n==== virus d'adn ====\nla replicaci\u00f3 del genoma de la majoria de virus d'adn es produeix al nucli de la c\u00e8l\u00b7lula. si la c\u00e8l\u00b7lula t\u00e9 el receptor adient a la superf\u00edcie, aquests virus hi entren per fusi\u00f3 amb la membrana cel\u00b7lular o per endocitosi. la majoria de virus d'adn s\u00f3n completament dependents de la maquin\u00e0ria de s\u00edntesi d'adn i arn de la c\u00e8l\u00b7lula hoste, i la seva maquin\u00e0ria de processament d'arn. el genoma v\u00edric ha de travessar la membrana nuclear de la c\u00e8l\u00b7lula per a accedir a aquesta maquin\u00e0ria.\n\n\n==== virus d'arn ====\nels virus d'arn s\u00f3n \u00fanics perqu\u00e8 la seva informaci\u00f3 gen\u00e8tica est\u00e0 codificada en arn. la replicaci\u00f3 se sol produir al citoplasma. els virus d'arn es poden classificar en uns quatre grups segons el seu mode de replicaci\u00f3. la polaritat de l'arn (si pot ser utilitzat directament o no per a produir prote\u00efnes) determina en gran manera el mecanisme de replicaci\u00f3, i si el material gen\u00e8tic \u00e9s monocatenari o bicatenari. els virus d'arn utilitzen les seves pr\u00f2pies arn replicases per crear c\u00f2pies del seu genoma.\n\n\n==== virus de transcripci\u00f3 inversa ====\nels virus de transcripci\u00f3 inversa es repliquen per mitj\u00e0 de la transcripci\u00f3 inversa, que \u00e9s la formaci\u00f3 d'adn a partir d'una plantilla d'arn. els virus de transcripci\u00f3 inversa que contenen un genoma d'arn utilitzen un intermedi d'adn per a replicar-se, mentre que els que contenen un genoma d'adn utilitzen un intermedi d'arn durant la replicaci\u00f3 del genoma. ambd\u00f3s tipus utilitzen l'enzim transcriptasa inversa per a catalitzar la conversi\u00f3 d'\u00e0cids nucleics. els retrovirus sovint integren l'adn produ\u00eft per la transcripci\u00f3 inversa al genoma de l'hoste. s\u00f3n susceptibles a medicaments antiv\u00edrics que inhibeixen la transcriptasa inversa, com la zidovudina o la lamivudina. un exemple del primer tipus \u00e9s el vih, que \u00e9s un retrovirus. els exemples del segon tipus inclouen els hepadnav\u00edrids, que inclouen el virus de l'hepatitis b.\n\n\n== efectes sobre la c\u00e8l\u00b7lula hoste ==\nla varietat d'efectes estructurals i bioqu\u00edmics dels virus sobre les c\u00e8l\u00b7lules hoste \u00e9s gran. reben el nom d'\u00abefectes citop\u00e0tics\u00bb. la majoria d'infeccions v\u00edriques acaben provocant la mort de la c\u00e8l\u00b7lula hoste. les causes de la mort inclouen la lisi de la c\u00e8l\u00b7lula, alteracions de la membrana superficial de la c\u00e8l\u00b7lula i apoptosi. sovint, la mort de la c\u00e8l\u00b7lula \u00e9s causada per l'aturada de les seves activitats normals a causa de la supressi\u00f3 per prote\u00efnes espec\u00edfiques del virus, que no s\u00f3n totes components de la part\u00edcula v\u00edrica.alguns virus no causen canvis aparents a la c\u00e8l\u00b7lula infectada. les c\u00e8l\u00b7lules en qu\u00e8 els virus \u00e9s latent i inactiu presenten pocs signes d'infecci\u00f3 i sovint funcionen normalment. aix\u00f2 causa infeccions persistents i el virus sovint roman dorment durant molts mesos o anys. aquest sol ser el cas dels herpes simples. alguns virus, com el virus d'epstein-barr, sovint fan proliferar les c\u00e8l\u00b7lules sense causar malignitat, per\u00f2 d'altres, com els papil\u00b7lomavirus, s\u00f3n una causa demostrada de c\u00e0ncer.\n\n\n== classificaci\u00f3 ==\nles classificacions intenten descriure la diversitat de virus donant-los nom i agrupant-los segons les seves semblances. el 1962, andr\u00e9 lwoff, robert horne i paul tournier foren els primers a desenvolupar una forma de classificaci\u00f3 dels virus, basada en el sistema jer\u00e0rquic linne\u00e0. aquest sistema basa la classificaci\u00f3 en f\u00edlums, classes, ordres, fam\u00edlies, g\u00e8neres i esp\u00e8cies. els virus foren agrupats segons les seves propietats compartides (no les dels seus hostes) i el tipus d'\u00e0cid nucleic de qu\u00e8 es compon el seu genoma. m\u00e9s tard es fund\u00e0 el comit\u00e8 internacional de taxonomia dels virus.\n\n\n=== classificaci\u00f3 de l'ictv ===\nel comit\u00e8 internacional de taxonomia dels virus (ictv) desenvolup\u00e0 el sistema de classificaci\u00f3 actual i escrigu\u00e9 pautes que donaven m\u00e9s import\u00e0ncia a certes propietats dels virus per mantenir la uniformitat familiar. un sistema universal per classificar els virus i una taxonomia unificada han estat establerts des del 1966. el 7\u00e8 informe de l'ictv formalitz\u00e0 per primera vegada el concepte d'esp\u00e8cie v\u00edrica com el t\u00e0xon m\u00e9s baix d'una jerarquia ramificada de t\u00e0xons de virus. tanmateix, actualment nom\u00e9s s'ha estudiat una petita part de tota la diversitat dels virus, i an\u00e0lisis de mostres obtingudes d'humans revelen que aproximadament un 20% de seq\u00fc\u00e8ncies v\u00edriques recuperades no han estat observades anteriorment. mostres de l'ambient, com ara sediments marins i oce\u00e0nics, revelen que la gran majoria de seq\u00fc\u00e8ncies s\u00f3n completament noves.l'estructura taxon\u00f2mica general \u00e9s la seg\u00fcent:\n\nordre (-virales)\nfam\u00edlia (-viridae)\nsubfam\u00edlia (-virinae)\ng\u00e8nere (-virus)\nesp\u00e8cie (-virus)la taxonomia actual de l'ictv (2008) reconeix cinc ordres: els caudovirals, els herpes virals, els mononegavirals, els nidovirals i els picornavirals. el comit\u00e8 no distingeix formalment entre subesp\u00e8cies, soques i a\u00efllaments. en total, hi ha cinc ordres, 82 fam\u00edlies, 11 subfam\u00edlies, 307 g\u00e8neres, 2.083 esp\u00e8cies i uns 3.000 tipus que encara no han estat classificats.\n\n\n=== classificaci\u00f3 de baltimore ===\n\nel bi\u00f2leg guanyador del premi nobel david baltimore disseny\u00e0 el sistema de classificaci\u00f3 de baltimore. el sistema de classificaci\u00f3 de l'ictv \u00e9s utilitzat en combinaci\u00f3 amb el sistema de classificaci\u00f3 de baltimore en la classificaci\u00f3 moderna dels virus.la classificaci\u00f3 de baltimore dels virus es basa en el mecanisme de producci\u00f3 d'arnm. els virus han de generar arnm del seu genoma per produir prote\u00efnes i replicar-se, per\u00f2 cada fam\u00edlia de virus utilitza mecanismes diferents. el genoma dels virus pot ser monocatenari (ss) o bicatenari (ds), d'arn o adn, i poden utilitzar o no la transcriptasa inversa. a m\u00e9s, els virus d'arn monocatenari poden ser o b\u00e9 positius (+) o b\u00e9 negatius (-). aquesta classificaci\u00f3 reparteix els virus en set grups:\n\ni: virus dsdna (p. ex., adenovirus, herpesvirus, poxvirus)\nii: virus ssdna (p. ex., parvovirus)\niii: virus dsarn (p. ex., reovirus)\niv: virus (+)ssrna (p. ex., picornavirus, togavirus)\nv: virus (-)ssrna (p. ex., ortomixovirus, rabdovirus)\nvi: virus ssrna-rt (p. ex., retrovirus)\nvii: virus dsdna-rt (p. ex., hepadnavirus)com a exemple de la classificaci\u00f3 v\u00edrica, el virus de la varicel\u00b7la, varicel\u00b7la z\u00f2ster (vzv), pertany a l'ordre dels herpesvirals, la fam\u00edlia dels herpesv\u00edrids, la subfam\u00edlia dels alfaherpesvirins i el g\u00e8nere varicellovirus. el vzv es troba al grup i de la classificaci\u00f3 de baltimore perqu\u00e8 \u00e9s un virus dsdna que no utilitza la transcriptasa inversa.\n\n\n== malalties v\u00edriques dels humans ==\nexemples de malalties humanes comunes provocades per virus inclouen el refredat, la grip, la varicel\u00b7la i l'herpes simple. moltes malalties greus com la febre hemorr\u00e0gica de l'ebola, la sida, la grip avi\u00e0ria i la sars s\u00f3n causades per virus. la capacitat relativa dels virus de provocar malalties es descriu en termes de virul\u00e8ncia. altres malalties estan sent investigades per descobrir si el seu agent causant tamb\u00e9 \u00e9s un virus, com ara la possible connexi\u00f3 entre l'herpesvirus hum\u00e0 6 (hhv6) i malalties neurol\u00f2giques com ara l'esclerosi m\u00faltiple i la s\u00edndrome de fatiga cr\u00f2nica. hi ha pol\u00e8mica sobre si el bornavirus, antigament considerat la causa de malalties neurol\u00f2giques en els cavalls, podria ser la causa de malalties psiqui\u00e0triques en els humans.\nels virus tenen diferents mecanismes per mitj\u00e0 dels quals causen malalties a un organisme, que depenen en gran manera en l'esp\u00e8cie de virus. els mecanismes a nivell cel\u00b7lular inclouen principalment la lisi de la c\u00e8l\u00b7lula, \u00e9s a dir, el trencament i posterior mort de la c\u00e8l\u00b7lula. en els organismes pluricel\u00b7lulars, si moren massa c\u00e8l\u00b7lules, l'organisme en general comen\u00e7ar\u00e0 a patir-ne els efectes. tot i que els virus causen una disrupci\u00f3 de l'home\u00f2stasi saludable, provocant una malaltia, tamb\u00e9 poden existir de manera relativament inofensiva dins un organisme. un exemple seria la capacitat del virus de l'herpes simple de romandre en un estat dorment dins del cos hum\u00e0. aix\u00f2 rep el nom de \u00ablat\u00e8ncia\u00bb i \u00e9s una caracter\u00edstica de tots els herpesvirus, incloent-hi el virus d'epstein-barr (que causa mononucleosi infecciosa) i el virus de la varicel\u00b7la z\u00f2ster (que causa la varicel\u00b7la). les infeccions latents de varicel\u00b7la tornen m\u00e9s endavant en la vida en forma de la malaltia anomenada herpes z\u00f2ster).\nalguns virus poden causar infeccions permanents o cr\u00f2niques, en qu\u00e8 els virus continuen replicant-se al cos malgrat els mecanismes de defensa de l'hoste. aix\u00f2 \u00e9s habitual en les infeccions de virus de l'hepatitis b i de l'hepatitis c. els malalts cr\u00f2nics s\u00f3n coneguts com a portadors, car serveixen de reservori dels virus infecciosos. en poblacions amb una proporci\u00f3 elevada de portadors, es diu que la malaltia \u00e9s end\u00e8mica.\n\n\n=== epidemiologia ===\nl'epidemiologia v\u00edrica \u00e9s la branca de la ci\u00e8ncia m\u00e8dica que estudia la transmissi\u00f3 i el control d'infeccions v\u00edriques en els humans. la transmissi\u00f3 de virus pot ser vertical (de mare a fill) o horitzontal (d'una persona a l'altra). exemples de transmissi\u00f3 vertical inclouen el virus de l'hepatitis b o el vih, en qu\u00e8 el beb\u00e8 ja neix infectat amb el virus. un altre exemple m\u00e9s rar \u00e9s el virus de la varicel\u00b7la z\u00f2ster. normalment causa infeccions relativament lleus en els humans, per\u00f2 pot resultar fatal pels fetus i els beb\u00e8s nounats. la transmissi\u00f3 horitzontal \u00e9s el mecanisme de contagi de virus m\u00e9s est\u00e8s. la transmissi\u00f3 pot ser per intercanvi de sang per activitat sexual (ex., vih, hepatitis b i hepatitis c), per la boca per l'intercanvi de saliva (ex., virus d'epstein-barr), per aliments o aigua contaminats (ex., norovirus), per la respiraci\u00f3 de virus en forma d'aerosol (ex., virus de la grip) o per insectes vectors com ara els mosquits (ex., dengue). la taxa i la velocitat de la transmissi\u00f3 d'infeccions v\u00edriques depenen de factors com ara la densitat de poblaci\u00f3, el nombre d'individus susceptibles (els que no s\u00f3n immunes), la qualitat del sistema sanitari i el temps.l'epidemiologia es fa servir per trencar la cadena d'infeccions en poblacions durant brots de malalties v\u00edriques. s'utilitzen mesures de control basant-se en el coneixement del mode de transmissi\u00f3 del virus. una vegada s'ha identificat el virus, a vegades es pot trencar la cadena d'infeccions per mitj\u00e0 de vacunes. quan no es pot comptar amb vacunes, poden resultar eficients el sanejament i la desinfecci\u00f3. sovint s'a\u00efllen les persones infectades de la resta de la comunitat, i els que han estat exposats al virus s\u00f3n posats en quarantena. per controlar el brot de febre aftosa en bovins brit\u00e0nics el 2001, se sacrificaren milers de caps de bestiar. la majoria d'infeccions v\u00edriques dels humans i altre animals tenen un per\u00edode d'incubaci\u00f3 durant el qual la infecci\u00f3 no causa cap signe o s\u00edmptoma. els per\u00edodes d'incubaci\u00f3 de les malalties v\u00edriques van des d'uns quants dies fins a setmanes, per\u00f2 s\u00f3n coneguts en el cas de moltes infeccions. despr\u00e9s del per\u00edode d'incubaci\u00f3 hi ha un \u00abper\u00edode de comunicabilitat\u00bb; un temps durant el qual l'individu o animal infectat \u00e9s contagi\u00f3s i pot infectar una altra persona o animal. aquest per\u00edode tamb\u00e9 \u00e9s conegut en moltes infeccions, i el coneixement de la llargada d'ambd\u00f3s per\u00edodes \u00e9s important en el control de brots. quan un brot causa una proporci\u00f3 particularment elevada d'infeccions en una poblaci\u00f3, comunitat o regi\u00f3, se l'anomena epid\u00e8mia. si un brot s'est\u00e9n arreu del m\u00f3n, se l'anomena pand\u00e8mia.\n\n\n=== epid\u00e8mies i pand\u00e8mies ===\nles poblacions amer\u00edndies foren devastades per malalties contagioses, especialment la verola, portades a les am\u00e8riques per colons europeus. \u00e9s incert el nombre de nadius americans morts per malalties estrangeres despr\u00e9s de l'arribada de colom a am\u00e8rica, per\u00f2 s'ha estimat que fou el 70% de la poblaci\u00f3 ind\u00edgena. els estralls causats per aquesta malaltia contribu\u00efren significativament als intents dels europeus de foragitar o conquerir la poblaci\u00f3 nadiua.una pand\u00e8mia \u00e9s una epid\u00e8mia global. la pand\u00e8mia de grip de 1918, sovint anomenada grip espanyola, fou una pand\u00e8mia de grip de categoria 5 provocada per un virus de la grip a particularment greu i mortal. les v\u00edctimes sovint eren adults joves sans, en contrast amb la majoria de brots de grip, que afecten predominantment pacients joves, grans o febles.la pand\u00e8mia de grip espanyola dur\u00e0 de 1918 al 1919. les estimacions m\u00e9s antigues diuen que mat\u00e0 40-50 milions de persones, mentre que les m\u00e9s recents suggereixen que podria haver mort fins a 100 milions de persones, o un 5% de la poblaci\u00f3 mundial el 1918. la majoria d'investigadors creuen que el vih s'origin\u00e0 a l'\u00e0frica subsahariana durant el segle xx; i actualment \u00e9s una pand\u00e8mia, amb un nombre estimat de 38,6 milions de malalts arreu del m\u00f3n. el programa conjunt de les nacions unides sobre el vih/sida (unaids) i l'organitzaci\u00f3 mundial de la salut (oms) estimen que la sida ha mort m\u00e9s de 25 milions de persones des que fou reconeguda per primer cop el 5 de juny de 1981, sent una de les epid\u00e8mies m\u00e9s destructives de la hist\u00f2ria escrita. l'ag\u00e8ncia de salut p\u00fablica de catalunya ha registrat 613 nous diagn\u00f2stics de sida durant el 2018, un 4,9% menys en relaci\u00f3 al 2017 i un 26,7% menys respecte al 2013.\nalguns pat\u00f2gens v\u00edrics molt letals s\u00f3n membres de la fam\u00edlia dels filov\u00edrids. els filovirus s\u00f3n virus semblants a filaments que causen la febre hemorr\u00e0gica v\u00edrica, i inclouen l'ebola i els virus de marburg. el virus de marburg atragu\u00e9 l'atenci\u00f3 de la premsa a l'abril de 2005 per un brot a angola. el brot, que comen\u00e7\u00e0 el 2004 i s'estengu\u00e9 el 2005, fou la pitjor epid\u00e8mia del m\u00f3n de qualsevol tipus de febre hemorr\u00e0gica v\u00edrica.\n\n\n=== c\u00e0ncer ===\n\nels virus s\u00f3n una causa establerta de malignitats (c\u00e0ncer) en els humans i altres esp\u00e8cies. els virus m\u00e9s importants associats amb c\u00e0ncers humans s\u00f3n el virus del papil\u00b7loma hum\u00e0, el virus de l'hepatitis b, el virus d'epstein-barr, i el virus t-limfotr\u00f2pic hum\u00e0. els virus de l'hepatitis poden causar una infecci\u00f3 cr\u00f2nica que provoca c\u00e0ncer de fetge. la infecci\u00f3 amb virus t-limfotr\u00f2pic hum\u00e0 pot causar parapar\u00e8sia esp\u00e0stica tropical i leuc\u00e8mia de limf\u00f2cits t de l'adult. els papil\u00b7lomavirus humans s\u00f3n una causa establerta de c\u00e0ncer de c\u00e8rvix, pell, anus i penis. dins dels herpesv\u00edrids, l'herpesvirus hum\u00e0 8 causa sarcoma de kaposi i limfoma de les cavitats corporals, i el virus d'epstein-barr causa limfoma de burkitt, limfoma de hodgkin, trastorn limfoproliferatiu dels limf\u00f2cits b i carcinoma nasofaringi.\n\n\n=== mecanismes de defensa dels hostes ===\n\nla primera l\u00ednia de defensa contra els virus \u00e9s el sistema immunitari innat. aquest sistema inclou les c\u00e8l\u00b7lules i altres mecanismes que defensen l'hoste de les infeccions d'una manera no espec\u00edfica. aix\u00f2 significa que les c\u00e8l\u00b7lules del sistema innat reconeixen i responen als pat\u00f2gens d'una manera gen\u00e8rica, per\u00f2 a difer\u00e8ncia del sistema immunitari adaptatiu, no confereix una immunitat permanent o protectora a l'hoste.la interfer\u00e8ncia de l'arn \u00e9s una defensa innata important contra els virus. molts virus tenen una estrat\u00e8gia de replicaci\u00f3 que implica arn bicatenari (dsrna). quan un virus d'aquests infecta una c\u00e8l\u00b7lula allibera la seva mol\u00e8cula o mol\u00e8cules d'arn, que s'uneixen immediatament a un complex proteic anomenat dicer que talla l'arn en trossos m\u00e9s petits. s'activa una ruta bioqu\u00edmica anomenada complex risc que degrada l'arnm v\u00edric i la c\u00e8l\u00b7lula sobreviu a la infecci\u00f3. els rotavirus eviten aquest mecanisme, no desembolcallant-se completament dins la c\u00e8l\u00b7lula i alliberant l'arnm acabat de produir a trav\u00e9s de porus de la c\u00e0psida interna de la part\u00edcula. el dsrna gen\u00f2mic roman protegit al nucli del viri\u00f3.quan el sistema immunitari adaptatiu d'un vertebrat es troba amb un virus, produeix anticossos espec\u00edfics que s'uneixen al virus i fan que deixi de ser infecci\u00f3s. aix\u00f2 rep el nom d'immunitat humoral. dos tipus d'anticossos s\u00f3n importants. el primer, anomenat igm, \u00e9s altament eficient a l'hora de neutralitzar virus per\u00f2 nom\u00e9s \u00e9s produ\u00eft per les c\u00e8l\u00b7lules del sistema immunitari durant unes poques setmanes. el segon, anomenat igg, \u00e9s produ\u00eft indefinidament. la pres\u00e8ncia d'igm a la sang de l'hoste \u00e9s utilitzada per a detectar infeccions agudes, mentre que les igg indiquen una infecci\u00f3 en algun moment del passat. es mesuren els anticossos igg quan es duen a terme proves d'immunitat.\nuna segona defensa dels vertebrats contra els virus \u00e9s l'anomenada immunitat cel\u00b7lular i implica c\u00e8l\u00b7lules immunit\u00e0ries conegudes com a limf\u00f2cits t. les c\u00e8l\u00b7lules del cos presenten cont\u00ednuament petits fragments de les seves prote\u00efnes a la superf\u00edcie, i si un limf\u00f2cit t hi reconeix un fragment v\u00edric sospit\u00f3s, la c\u00e8l\u00b7lula hoste \u00e9s destru\u00efda per limf\u00f2cits t citot\u00f2xics i els limf\u00f2cits t virus-espec\u00edfics proliferen. c\u00e8l\u00b7lules com ara els macr\u00f2fags s\u00f3n especialistes d'aquesta presentaci\u00f3 d'antigen. la producci\u00f3 d'interfer\u00f3 \u00e9s un mecanisme important de defensa de l'hoste. es tracta d'una hormona produ\u00efda pel cos quan hi ha virus presents. el seu rol en la immunitat \u00e9s complex, per\u00f2 finalment impedeix que es reprodueixin els virus matant la c\u00e8l\u00b7lula infectada i les seves ve\u00efnes properes.no totes les infeccions v\u00edriques produeixen una resposta immunit\u00e0ria protectora d'aquesta manera. el vih evita el sistema immunitari canviant constantment la seq\u00fc\u00e8ncia d'amino\u00e0cids de la superf\u00edcie del viri\u00f3. aquests virus persistents eviten el control immunitari per segrest, bloqueig de la presentaci\u00f3 d'antigen, resist\u00e8ncia a les citocines, fugida de les c\u00e8l\u00b7lules nk, fugida de l'apoptosi, i canvi antig\u00e8nic. altres virus, anomenats virus neurotr\u00f2pics, s\u00f3n disseminats per dispersi\u00f3 neural, on el sistema immunitari pot ser incapa\u00e7 d'arribar-hi.\n\n\n=== prevenci\u00f3 i tractament ===\ncom que els virus utilitzen la maquin\u00e0ria d'una c\u00e8l\u00b7lula hoste per reproduir-se i resideixen a l'interior, s\u00f3n dif\u00edcils d'eliminar sense matar la c\u00e8l\u00b7lula hoste. els enfocaments m\u00e8dics m\u00e9s eficients per enfrontar-se a les malalties v\u00edriques conegudes fins ara s\u00f3n les vacunes, que ofereixen resist\u00e8ncia a la infecci\u00f3, i els antiv\u00edrics.\n\n\n==== vacunes ====\n\nla vacunaci\u00f3 \u00e9s una manera barata i eficient d'evitar infeccions v\u00edriques. les vacunes foren utilitzades per prevenir infeccions v\u00edriques molt abans del descobriment dels virus mateixos. el seu \u00fas ha resultat en un declivi dram\u00e0tic de la morbiditat (malaltia) i mortalitat (mort) associades amb infeccions v\u00edriques com ara la poliomielitis, el xarampi\u00f3, la parotiditis i la rub\u00e8ola. les infeccions de verola han estat erradicades. actualment, es disposa de vacunes per tractar m\u00e9s de tretze infeccions v\u00edriques dels humans, i n'hi ha m\u00e9s que s'utilitzen per prevenir infeccions v\u00edriques dels animals. les vacunes poden estar compostes de virus vius atenuats o de morts, o de prote\u00efnes v\u00edriques (ant\u00edgens).les vacunes vives contenen formes afeblides del virus que causa la malaltia. aquests virus s\u00f3n denominats \u00abatenuats\u00bb. les vacunes vives poden resultar perilloses quan se les administra a persones amb una immunitat d\u00e8bil (els immunocompromesos), car el virus afeblit pot causar-los la malaltia original. s'utilitzen t\u00e8cniques de biotecnologia i enginyeria gen\u00e8tica per produir vacunes de subunitats. aquestes vacunes nom\u00e9s utilitzen les prote\u00efnes de la c\u00e0psida del virus. la vacuna del virus de l'hepatitis b n'\u00e9s un exemple. les vacunes de subunitats s\u00f3n segures pels pacients immunocompromesos car no causen la malaltia. tanmateix, la vacuna del virus de la febre groga, una soca viva atenuada anomenada 17d, \u00e9s probablement la vacuna m\u00e9s segura i eficient mai creada.\n\n\n==== antiv\u00edrics ====\n\nal llarg dels \u00faltims vint anys, el desenvolupament de medicaments antiv\u00edrics ha augmentat r\u00e0pidament, impulsat per l'epid\u00e8mia de la sida. els antiv\u00edrics sovint s\u00f3n an\u00e0legs de nucle\u00f2sids (parts d'adn falses), que els virus incorporen al genoma durant la seva replicaci\u00f3. el cicle vital dels virus queda aturat perqu\u00e8 l'adn acabat de sintetitzar \u00e9s inactiu. aix\u00f2 \u00e9s perqu\u00e8 els an\u00e0legs manquen dels grups hidroxils, que, juntament amb els \u00e0toms de f\u00f2sfor, s'uneixen per a formar la forta \u00abcolumna\u00bb de la mol\u00e8cula d'adn. aix\u00f2 rep el nom de terminaci\u00f3 de cadena d'adn. exemples d'an\u00e0legs de nucle\u00f2sids s\u00f3n l'aciclovir (per les infeccions amb virus d'herpes simple) i la lamivudina (per les infeccions amb vih i virus de l'hepatitis b). l'aciclovir \u00e9s un dels antiv\u00edrics m\u00e9s antics i m\u00e9s sovint receptats. altres medicaments antiv\u00edrics ataquen diferents etapes del cicle v\u00edric. el vih dep\u00e8n d'un enzim proteol\u00edtic anomenat vih-1 proteasa per tal d'esdevenir completament infecci\u00f3s. hi ha una gran classe de medicaments anomenats inhibidors de la proteasa que desactiven aquest enzim.\nl'hepatitis c \u00e9s causada per un virus d'arn. en el 80% dels infectats, la malaltia \u00e9s cr\u00f2nica, i sense tractament romandran infectats durant la resta de la seva vida. tanmateix, actualment existeix un tractament eficient que utilitza l'an\u00e0leg de nucle\u00f2sid ribavirina en combinaci\u00f3 amb interfer\u00f3. s'ha desenvolupat un tractament pels portadors cr\u00f2nics del virus de l'hepatitis b mitjan\u00e7ant una estrat\u00e8gia similar amb lamivudina.\n\n\n== infecci\u00f3 d'altres organismes ==\nels virus infecten totes menes de vida cel\u00b7lular i, tot i que existeixen arreu del m\u00f3n, cada esp\u00e8cie cel\u00b7lular t\u00e9 el ventall de virus espec\u00edfic, que sovint nom\u00e9s infecten aquesta esp\u00e8cie. els virus s\u00f3n importants pat\u00f2gens del bestiar. malalties com la febre aftosa i la llengua blava s\u00f3n causades per virus. els animals de companyia (com gats, gossos i cavalls), si no se'ls vacuna, s\u00f3n susceptibles a infeccions v\u00edriques greus. el parvovirus can\u00ed \u00e9s causat per un petit virus d'adn i les infeccions sovint s\u00f3n fatals en els cadells. com tots els invertebrats, l'abella de la mel \u00e9s susceptible a moltes infeccions v\u00edriques. afortunadament, la majoria de virus coexisteixen de manera inofensiva amb el seu hoste i no causen signes o s\u00edmptomes de malaltia.\n\n\n=== plantes ===\n\nhi ha molts tipus de virus de les plantes, per\u00f2 sovint nom\u00e9s causen una p\u00e8rdua de producci\u00f3, i no \u00e9s econ\u00f2micament viable intentar controlar-los. els virus de les plantes sovint s\u00f3n transmesos d'una planta a una altra per organismes coneguts com a vectors. normalment s\u00f3n insectes, per\u00f2 tamb\u00e9 s'ha demostrat que alguns fongs, nematodes i organismes unicel\u00b7lulars s\u00f3n vectors. quan es considera econ\u00f2mic el control d'infeccions per fitovirus (en els fruits perennes, per exemple), els esfor\u00e7os es concentren en matar els vectors i eliminar hostes alternatius com ara males herbes. els fitovirus s\u00f3n inofensius pels humans i la resta d'animals, car nom\u00e9s es poden reproduir en c\u00e8l\u00b7lules vegetals vives.les plantes tenen mecanismes de defensa elaborats i eficients contra els virus. un dels m\u00e9s eficients \u00e9s la pres\u00e8ncia dels anomenats gens de resist\u00e8ncia (r). cada gen r confereix resist\u00e8ncia a un virus determinat desencadenant zones localitzades de mort cel\u00b7lular al voltant de la c\u00e8l\u00b7lula infectada, que es poden veure a ull nu en forma de taques grans. aix\u00f2 atura l'expansi\u00f3 de la infecci\u00f3. la interfer\u00e8ncia de l'arn tamb\u00e9 \u00e9s una defensa efectiva en les plantes. quan estan infectades, les plantes sovint produeixen desinfectants naturals que maten els virus, com l'\u00e0cid salic\u00edlic, l'\u00f2xid n\u00edtric i mol\u00e8cules reactives d'oxigen.\n\n\n=== bacteris ===\n\nels bacteri\u00f2fags s\u00f3n un grup extremament com\u00fa i divers de virus. per exemple, els bacteri\u00f2fags s\u00f3n la forma m\u00e9s comuna d'entitat biol\u00f2gica als medis aqu\u00e0tics; als oceans hi ha fins a deu vegades m\u00e9s d'aquests virus que de bacteris, assolint nivells de 250 milions de bacteri\u00f2fags per mil\u00b7l\u00edmetre d'aigua marina. aquests virus infecten bacteris espec\u00edfics unint-se a mol\u00e8cules receptores de superf\u00edcie i entrant a la c\u00e8l\u00b7lula. en un breu per\u00edode (en alguns casos en uns minuts), les polimerases bacterianes comencen a traduir arnm v\u00edric en prote\u00efna. aquestes prote\u00efnes esdevenen nous virions dins la c\u00e8l\u00b7lula, prote\u00efnes col\u00b7laboradores que ajuden a acoblar nous virions, o prote\u00efnes implicades en la lisi cel\u00b7lular. els enzims v\u00edrics col\u00b7laboren en la destrucci\u00f3 de la membrana cel\u00b7lular i, en el cas del fag t4, una mica m\u00e9s de vint minuts despr\u00e9s de la injecci\u00f3 ja es poden alliberar m\u00e9s de 300 fags.el mecanisme principal pel qual els bacteris es defensen dels bacteri\u00f2fags \u00e9s produint enzims que destrueixen l'adn ali\u00e8. aquests enzims, anomenats endonucleases de restricci\u00f3, fragmenten l'adn v\u00edric que els bacteri\u00f2fags introdueixen a les c\u00e8l\u00b7lules bacterianes. els bacteris tamb\u00e9 tenen un sistema que utilitza seq\u00fc\u00e8ncies crispr per retenir fragments del genoma de virus que s'han trobat en el passat, cosa que els permet impedir la replicaci\u00f3 del virus mitjan\u00e7ant una forma d'interfer\u00e8ncia de l'arn. aquest sistema gen\u00e8tic proporciona als bacteris una immunitat adquirida a les infeccions.\n\n\n=== arqueobacteris ===\nalguns virus es repliquen dins dels arqueobacteris; es tracta de virus d'adn que semblen no tenir relaci\u00f3 amb cap altra forma de virus i que tenen una varietat de formes inusuals; alguns semblen ampolles, barres amb un ganxo o fins i tot ll\u00e0grimes. aquests virus han estat estudiats en major detall en els arqueobacteris term\u00f2fils, especialment els ordres dels sulfolobals i termoproteals. les defenses contra aquests virus poden incloure la interfer\u00e8ncia de l'arn de seq\u00fc\u00e8ncies repetides d'adn del genoma arqueobacterial, que estan relacionades amb els gens dels virus.\n\n\n== usos ==\n\n\n=== ci\u00e8ncies de la vida i medicina ===\nels virus s\u00f3n importants per l'estudi de la biologia molecular i cel\u00b7lular, car s\u00f3n sistemes senzills que es poden utilitzar per manipular i investigar el funcionament de les c\u00e8l\u00b7lules. l'estudi i l'\u00fas dels virus han ofert informaci\u00f3 valuosa sobre aspectes de la biologia cel\u00b7lular. per exemple, els virus han resultat \u00fatils en l'estudi de la gen\u00e8tica i han contribu\u00eft a comprendre els mecanismes b\u00e0sics de la gen\u00e8tica molecular, com ara la replicaci\u00f3 de l'adn, la transcripci\u00f3, la maduraci\u00f3 de l'arn, la traducci\u00f3, el transport de prote\u00efnes i la immunologia.\nels genetistes sovint utilitzen virus com a vectors per introduir gens en c\u00e8l\u00b7lules que estan estudiant. aix\u00f2 \u00e9s \u00fatil per fer que la c\u00e8l\u00b7lula produeixi una subst\u00e0ncia aliena, o per estudiar l'efecte de la introducci\u00f3 d'un nou gen al genoma. de manera similar, la viroter\u00e0pia utilitza virus com a vectors per tractar diverses malalties, car poden dirigir-se espec\u00edficament a c\u00e8l\u00b7lules i adn. t\u00e9 un \u00fas prometedor en el tractament del c\u00e0ncer i en la ter\u00e0pia g\u00e8nica. cient\u00edfics de l'est d'europa han utilitzat la ter\u00e0pia f\u00e0gica com a alternativa als antibi\u00f2tics des de fa un temps, i l'inter\u00e8s per aquest enfocament est\u00e0 creixent a causa de l'alt nivell de resist\u00e8ncia als antibi\u00f2tics observat actualment en alguns bacteris pat\u00f2gens.\n\n\n=== ci\u00e8ncia de materials i nanotecnologia ===\nles tend\u00e8ncies actuals en nanotecnologia prometen fer un \u00fas molt m\u00e9s vers\u00e0til dels virus. des del punt de vista d'un cient\u00edfic de materials, els virus poden ser considerats nanopart\u00edcules org\u00e0niques. la seva superf\u00edcie porta eines espec\u00edfiques dissenyades per creuar les barreres de la c\u00e8l\u00b7lula hoste. la mida i la forma dels virus, aix\u00ed com el nombre i la naturalesa dels grups funcionals de la seva superf\u00edcie, estan definides amb precisi\u00f3. per tant, els virus s\u00f3n utilitzats habitualment en ci\u00e8ncia de materials com a carcasses de modificacions de superf\u00edcie unides de manera covalent. una qualitat particular dels virus \u00e9s que poden ser dissenyats per evoluci\u00f3 dirigida. les t\u00e8cniques potents desenvolupades per les ci\u00e8ncies de la vida estan esdevenint la base d'enfocaments d'enginyeria vers els nanomaterials, obrint una gran varietat d'usos molt m\u00e9s enll\u00e0 de la biologia i la medicina.a causa de la seva mida, forma i estructures qu\u00edmiques ben definides, els virus han estat utilitzats com a plantilles per organitzar materials a la nanoescala. exemples recents inclouen el treball fet al naval research laboratory de washington dc, utilitzant part\u00edcules del virus del mosaic del fesolet (cpmv) per amplificar senyals en sensors basats en xips d'adn. en aquest \u00fas, les part\u00edcules v\u00edriques separen les tincions fluorescents utilitzades per senyalar per tal d'evitar la formaci\u00f3 de d\u00edmers no fluorescents que actuen com a extintors. un altre exemple \u00e9s l'\u00fas del cpmv com a nanoplaca de proves per l'electr\u00f2nica molecular.\n\n\n=== armament ===\n\nla capacitat dels virus de causar epid\u00e8mies devastadores en les societats humanes ha aixecat la preocupaci\u00f3 que es puguin convertir virus en armes biol\u00f2giques. la preocupaci\u00f3 augment\u00e0 despr\u00e9s que s'aconsegu\u00eds recrear l'infame virus de la grip espanyola en un laboratori. el virus de la verola devast\u00e0 nombroses societats al llarg de la hist\u00f2ria abans de ser erradicat. actualment, nom\u00e9s existeix en diversos laboratoris segurs a diversos llocs del m\u00f3n, per\u00f2 els temors que pugui ser utilitzat com a arma no estan totalment infundats; la vacuna de la verola no \u00e9s segura \u2013 durant els anys anteriors a l'erradicaci\u00f3 de la verola, m\u00e9s gent caigu\u00e9 greument malalta com a resultat de la vacunaci\u00f3 que no pas de la verola en si \u2013 i la vacunaci\u00f3 per la verola ja no \u00e9s practicada universalment. per aquest motiu, gran part de la poblaci\u00f3 humana actual gaireb\u00e9 no t\u00e9 resist\u00e8ncia a la verola. si fos alliberat, es podria sofrir una p\u00e8rdua de vides colossal abans que el virus fos controlat.\n\n\n== refer\u00e8ncies ==\n\n\n== bibliografia ==\nbell, g. the basics of selection (en angl\u00e8s).  springer science & business media, 1997. isbn 9780412055317. \nbreitbart, m.; rohwer, f. \u00abhere a virus, there a virus, everywhere the same virus?\u00bb (en angl\u00e8s). trends in microbiology, 13, 6, 2005, p\u00e0g. 278-284. doi: 10.1016/j.tim.2005.04.003. pmid: 15936660.\nbr\u00fcssow, h. \u00abthe not so universal tree of life or the place of viruses in the living world\u00bb (en angl\u00e8s). philosophical transactions of the royal society b: biological sciences, 364, 1.527, 2009, p\u00e0g. 2.263-2.274. doi: 10.1098/rstb.2009.0036. issn: 0962-8436.\ncarter, j. b.; saunders, v. a. virology: principles and applications (en angl\u00e8s).  john wiley & sons, 2007. isbn 978-0-470-02387-7. \ncummings, m. r.. biology: science and life (en angl\u00e8s).  west pub. co., 1996. isbn 9780314075819. \nhaines, c. f.; sears, c. l. \u00abinfectious enteritis and proctocolitis\u00bb. a: feldman, m.; friedman, l. s.; brandt, l. j. sleisenger and fordtran's gastrointestinal and liver disease (en angl\u00e8s). 10a edici\u00f3.  saunders, 2016, p. 1.896-1.929. isbn 978-1-4557-4692-7. \nschaechter, m.; ingraham, j. l.; neidhardt, f. c. microorganismes.  reverte, 2009. isbn 9788429118605. \n\nviccionari"