"el kirguizstan, antigament kirguizistan, (kirgu\u00eds: \u043a\u044b\u0440\u0433\u044b\u0437\u0441\u0442\u0430\u043d, q\u0131r\u011f\u0131zstan, pronunciat [q\u026fr\u0281\u026fz\u02c8st\u0251n]), oficialment denominat rep\u00fablica kirgu\u00eds (kirgu\u00eds: \u043a\u044b\u0440\u0433\u044b\u0437 \u0440\u0435\u0441\u043f\u0443\u0431\u043b\u0438\u043a\u0430\u0441\u044b, q\u0131r\u011f\u0131z respublikas\u0131; rus: \u043a\u0438\u0440\u0433\u0438\u0301\u0437\u0441\u043a\u0430\u044f \u0440\u0435\u0441\u043f\u0443\u0301\u0431\u043b\u0438\u043a\u0430, kirgu\u00edzskaia resp\u00fablika), \u00e9s un estat de l'\u00e0sia central. molt muntany\u00f3s i sense sortida al mar, limita amb la rep\u00fablica popular de la xina a l'est, amb el kazakhstan al nord, amb el tadjikistan al sud i amb l'uzbekistan a l'oest. la capital n'\u00e9s bixkek.\nla hist\u00f2ria del kirguizstan abasta una varietat de cultures i imperis. encara que geogr\u00e0ficament a\u00efllat pel seu terreny altament muntanyenc, el kirguizstan ha estat en la cru\u00eflla de diverses grans civilitzacions com a part de la ruta de la seda i altres rutes comercials. habitat per una successi\u00f3 de tribus i clans, el kirguizstan ha anat caient a poc a poc sota una major dominaci\u00f3. entre els per\u00edodes d'autogovern va ser governat pels turcs orientals, l'imperi uigur i el poble khitan, abans de ser conquerit per l'imperi mongol en el segle xiii; va recuperar la independ\u00e8ncia per\u00f2 va ser enva\u00eft pels calmucs, els manx\u00fas i els uzbeks. en 1876 va passar a formar part de l'imperi rus, romanent a l'urss com a rep\u00fablica socialista sovi\u00e8tica kirgu\u00eds despr\u00e9s de la revoluci\u00f3 russa. despr\u00e9s de les reformes democr\u00e0tiques de mikha\u00efl gorbatxov a l'urss, en 1990 el candidat independentista askar ak\u00e0iev va ser elegit president.\nel 31 d'agost de 1991, el kirguizstan va declarar la seva independ\u00e8ncia de moscou i es va establir un govern democr\u00e0tic. el kirguizstan va aconseguir la sobirania com a estat nacional despr\u00e9s de la desintegraci\u00f3 de la uni\u00f3 sovi\u00e8tica en 1991. des de la seva independ\u00e8ncia, el kirguizstan ha estat oficialment una rep\u00fablica parlament\u00e0ria unit\u00e0ria, encara que continua suportant conflictes \u00e8tnics, revoltes, problemes econ\u00f2mics, governs de transici\u00f3 i conflictes pol\u00edtics.\n\n\n== etimologia ==\nes creu que \u00abkirgu\u00eds\u00bb es deriva de la paraula turca per a \u00abquaranta\u00bb, sobre els quaranta clans de manas, un heroi llegendari que va unir quaranta clans regionals contra els uigurs. la paraula \u00abkirgu\u00eds\u00bb significa literalment \u00absom quaranta\u00bb. en aquesta \u00e8poca, a principis del segle ix, els uigurs dominaven gran part d'\u00e0sia central (incl\u00f2s el kirguizstan), mong\u00f2lia i parts de l'actual r\u00fassia i la xina. el sufix \u00ab-stan\u00bb \u00e9s una paraula persa que significa \u00ablloc de\u00bb o \u00abpa\u00eds\u00bb.\nel sol de 40 raigs en la bandera del kirguizstan \u00e9s una refer\u00e8ncia a aquestes mateixes quaranta tribus i l'element gr\u00e0fic en el centre del sol representa la corona de fusta, anomenada tunduk, d'una iurta, un habitatge port\u00e0til tradicionalment utilitzat pels n\u00f2mades en les estepes de l'\u00e0sia central.\nquant a les convencions de denominaci\u00f3, el nom oficial del pa\u00eds \u00e9s rep\u00fablica kirgu\u00eds, i \u00e9s l'utilitzat sempre en \u00e0mbits internacionals i de les relacions exteriors. el nom curt habitual en catal\u00e0 \u00e9s kirguizstan (segons l'avl i la gec) o kirguizstan (segons l'iec). antigament tamb\u00e9 s'emprava la denominaci\u00f3 kirgu\u00edsia a partir del seu nom en rus \u043a\u0438\u0440\u0433\u0438\u0301\u0437\u0438\u044f (kirgu\u00edzia).\n\n\n== hist\u00f2ria ==\n\nels primers pobladors van assentar-se a la regi\u00f3 cap al 200 ac. l'islam va arribar el segle xii i es va imposar amb rapidesa al pa\u00eds. el 1876 l'imperi rus es va annexionar la zona, focus de cont\u00ednues revoltes. molts kirguisos van optar per emigrar a les muntanyes de l'afganistan o la xina. el 1926 va ser declarada rep\u00fablica de l'urss sota el nom de rep\u00fablica socialista sovi\u00e8tica del kirguizstan, i en va assolir la independ\u00e8ncia el 1991. no obstant aquesta independ\u00e8ncia, els lligams amb r\u00fassia continuen sent molt estrets, reafirmats en successius refer\u00e8ndums.\nromangu\u00e9 raonablement estable la major part dels anys 90, sota la direcci\u00f3 de l'antic president askar ak\u00e0iev. la jove democr\u00e0cia es mostrava com la m\u00e9s prometedora entre els estats de la regi\u00f3 (per exemple, pel que feia a la llibertat de premsa), per\u00f2 els darrers anys el r\u00e8gim ha estat acusat d'evolucionar cap a l'autocr\u00e0cia i l'autoritarisme. a la primavera del 2005 una sobtada revolta for\u00e7\u00e0 la sortida del pa\u00eds del president, i la seva ren\u00fancia, el 4 d'abril del 2005. s'obre una nova etapa pol\u00edtica sota la direcci\u00f3 \"provisional\" de kurmanbek bak\u00edev.\nels kirguisos forjarien la seva identitat sota la influ\u00e8ncia dels kazaks, dels quals es diferenciarien, entre altres coses, perqu\u00e8 els kirguisos practicaven tradicionalment una ramaderia de muntanya, amb despla\u00e7aments de ramats molt m\u00e9s curts que els que feien els kazaks a les estepes.\n\n\n== pol\u00edtica i govern ==\n\n\n=== sistema pol\u00edtic ===\nla constituci\u00f3 de 1993 defineix la forma de govern com una rep\u00fablica democr\u00e0tica. la branca executiva inclou un president i un primer ministre. el parlament actualment \u00e9s bicameral. la branca judicial compr\u00e8n un tribunal suprem, un tribunal constitucional, jutjats i un procurador general.\nel govern inter\u00ed est\u00e0 creant una nova estructura de govern per al pa\u00eds, i treballa per resoldre els problemes pendents de la constituci\u00f3.\nel 10 d'octubre del 2010 es van celebrar les que es consideren les eleccions m\u00e9s democr\u00e0tiques del pa\u00eds. els 5 partits que van entrar al parlament van quedar molt igualats.\nel kirguizstan es troba entre els cinquanta pa\u00efsos del m\u00f3n amb el major nivell de percepci\u00f3 de la corrupci\u00f3: l'\u00edndex de percepci\u00f3 de la corrupci\u00f3 de 2016 per al kirguizstan \u00e9s 28 en una escala de 0 (m\u00e9s corrupte) a 100 (menys corrupte).el 4 d'octubre de 2020 hi va tornar a haver eleccions legislatives.\n\n\n=== organitzaci\u00f3 territorial ===\nel kirguizstan es divideix en set prov\u00edncies (singular: \u00f3blast (\u043e\u0431\u043b\u0430\u0441\u0442\u044c), plural: oblasttar (\u043e\u0431\u043b\u0430\u0441\u0442\u0442\u0430\u0440)) que s\u00f3n administrades pels respectius governadors. la capital, bixkek, i la segona ciutat m\u00e9s gran, oix, s\u00f3n ciutats administrativament independents (shaar) amb un estatus igual al d'una regi\u00f3.\n\n\n=== drets humans ===\n\ndespr\u00e9s de la instauraci\u00f3 d'un govern m\u00e9s democr\u00e0tic, encara es produeixen moltes violacions dels drets humans. si b\u00e9 el pa\u00eds t\u00e9 un bon acompliment en comparaci\u00f3 amb altres estats d'\u00e0sia central, els drets de les persones lgbt han anat empitjorant, per\u00f2 la llibertat de premsa ha anat millorant.\nen una mesura que ha alarmat els grups de drets humans, les forces de seguretat van detenir desenes de destacats l\u00edders religiosos i comunitaris uzbeks despr\u00e9s dels disturbis de 2010 al sud del kirguizstan, entre ells el periodista i activista de drets humans azimjan askarov. el juny de 2013 es va aprovar en el parlament del kirguizstan una llei que prohibeix a les dones menors de 23 anys viatjar a l'estranger sense un progenitor o tutor, amb la finalitat d'\u00abaugmentar la moralitat i preservar el patrimoni gen\u00e8tic\u00bb. els diplom\u00e0tics estatunidencs van expressar la seva preocupaci\u00f3 en octubre de 2014 quan els legisladors del kirguizstan van aprovar una llei que imposa penes de pres\u00f3 als activistes dels drets dels homosexuals i altres persones, inclosos els periodistes, que fomentin \u00abuna actitud positiva cap a les relacions sexuals no tradicionals\u00bb.l'activista i periodista kirgu\u00eds azimjan askarov va ser condemnat a cadena perp\u00e8tua en 2010. el 24 de gener de 2017, un tribunal kirgu\u00eds va confirmar la condemna.\n\n\n=== forces armades ===\nles forces armades del kirguizstan es van formar despr\u00e9s del col\u00b7lapse de la uni\u00f3 sovi\u00e8tica i estan compostes per les forces terrestres, les forces a\u00e8ries, les tropes internes, la gu\u00e0rdia nacional i la gu\u00e0rdia fronterera. l'ex\u00e8rcit treballa amb les forces armades dels estats units, que van arrendar una instal\u00b7laci\u00f3 anomenada centre de tr\u00e0nsit de manas a l'aeroport internacional de manas, prop de bixkek, fins a juny de 2014. en els \u00faltims anys, les forces armades han comen\u00e7at a desenvolupar millors relacions amb r\u00fassia, inclosa la signatura d'acords de modernitzaci\u00f3 per valor de 1.100 milions de d\u00f2lars i la participaci\u00f3 en m\u00e9s exercicis amb tropes russes. l'ag\u00e8ncia de seguretat nacional dels eua (nsa) treballa amb l'ex\u00e8rcit i serveix a prop\u00f2sits similars als del seu predecessor sovi\u00e8tic, el kgb. supervisa una unitat d'elit de forces especials antiterroristes coneguda com a \u00abalfa\u00bb, el mateix nom utilitzat per altres pa\u00efsos de l'antiga uni\u00f3 sovi\u00e8tica, entre ells r\u00fassia i l'uzbekistan. la policia est\u00e0 sota el comandament del ministeri de l'interior, juntament amb la gu\u00e0rdia fronterera.\n\n\n=== relacions internacionals ===\nel kirguizstan \u00e9s membre de la comunitat d'estats independents (cei), la uni\u00f3 econ\u00f2mica eurasi\u00e0tica, l'organitzaci\u00f3 del tractat de seguretat col\u00b7lectiva (otsc), l'organitzaci\u00f3 de cooperaci\u00f3 de shanghai, l'organitzaci\u00f3 de la cooperaci\u00f3 isl\u00e0mica, el consell turc, l'organitzaci\u00f3 internacional de la cultura turca (t\u00fcrksoy), l'organitzaci\u00f3 per a la seguretat i la cooperaci\u00f3 a europa (osce) i l'organitzaci\u00f3 de les nacions unides (onu).\n\n\n== economia ==\n\n\u00e9s un estat amb un pobre desenvolupament econ\u00f2mic, que requereix l'ajuda externa. s'est\u00e0 produint una lenta transici\u00f3 a l'economia de mercat, proc\u00e9s molt marcat per l'evoluci\u00f3 pol\u00edtica. va ser el primer estat de l'antiga urss adm\u00e8s a l'organitzaci\u00f3 mundial del comer\u00e7. la seva moneda es diu som.\nla ind\u00fastria es basa en el proc\u00e9s de productes agr\u00edcoles. la mineria i la metal\u00b7l\u00fargia s\u00f2n sectors en expansi\u00f3 gr\u00e0cies a l'abund\u00e0ncia de minerals. t\u00e9 uns bons recursos d'aigua, cosa que permet una energia hidroel\u00e8ctrica barata per a les f\u00e0briques i l'exportaci\u00f3 dels excedents. importa sobretot maquin\u00e0ria i productes qu\u00edmics.\n\n\n=== turisme ===\nun dels punts de destinaci\u00f3 tur\u00edstica m\u00e9s populars al kirguizstan \u00e9s el llac issik kul, on al llarg de la seva riba nord es troben nombrosos hotels, centres tur\u00edstics i pensions. les zones de platja m\u00e9s populars es troben a la ciutat de txolpon ata i en els assentaments pr\u00f2xims, com kara-oi (dolinka), bosteri i korumdy. el nombre de turistes que van visitar el llac va ser de m\u00e9s d'un mili\u00f3 a l'any en 2006 i 2007. no obstant aix\u00f2, a causa de la inestabilitat econ\u00f2mica i pol\u00edtica de la regi\u00f3, el n\u00famero va disminuir en els seg\u00fcents anys. segons les dades oficials, els kazakhs s\u00f3n la nacionalitat dels que m\u00e9s turistes venen a visitar al pa\u00eds; mentre que en 2014 representaven el 57% de tots els turistes, en 2017 superaven el 70%. durant aquest mateix periode, el nombre total de visitant va disminuir un 13% en els \u00faltims anys, s'havia tornat a experimentar una millora fins a la pand\u00e8mia per coronavirus.\n\n\n=== ci\u00e8ncia i tecnologia ===\nla seu de l'acad\u00e8mia de ci\u00e8ncies del kirguizstan est\u00e0 situada en bixkek, on es troben diversos instituts de recerca. els investigadors kirguisos estan desenvolupant tecnologies \u00fatils basades en productes naturals, com la recuperaci\u00f3 de metalls pesants per a la depuraci\u00f3 d'aig\u00fces residuals.\n\n\n== geografia ==\nel kirguizstan \u00e9s un estat sense litoral de l'\u00e0sia central, que limita amb el kazakhstan, la rep\u00fablica popular de la xina, el tadjikistan i l'uzbekistan. est\u00e0 situat entre les latituds 39\u00b0 i 44\u00b0 n, i les longituds 69\u00b0 i 81\u00b0 e. est\u00e0 m\u00e9s lluny de la mar que qualsevol altre pa\u00eds individual, i tots els seus rius flueixen en sistemes de drenatge tancats que no arriben a la mar. la regi\u00f3 muntanyenca del tian shan abasta m\u00e9s del 80% del pa\u00eds amb diverses muntanyes de m\u00e9s de 7.000 m d'altitud (per aix\u00f2, al kirguizstan se'l denomina informalment \u00abla su\u00efssa d'\u00e0sia central\u00bb), i la resta est\u00e0 formada per valls i conques.\nel llac issik kul, que es troba al nord-est del tian shan, \u00e9s el llac m\u00e9s gran del kirguizstan i el segon llac de muntanya m\u00e9s gran del m\u00f3n despr\u00e9s del titicaca. el punt m\u00e9s baix est\u00e0 a kara-daria amb 132 metres i els pics m\u00e9s alts estan en la serralada de kakshaal-too, formant la frontera xinesa. el pic jengish chokusu, a 7.439 m, \u00e9s el punt m\u00e9s alt i \u00e9s considerat pels ge\u00f2legs com el pic m\u00e9s septentrional de m\u00e9s de 7.000 m en el m\u00f3n. les fortes nevades a l'hivern provoquen inundacions a la primavera que sovint causen greus danys riu avall. l'escolament de les muntanyes tamb\u00e9 s'utilitza per a l'energia hidroel\u00e8ctrica.\nmenys del 8% de la terra est\u00e0 conreada ja que nom\u00e9s les zones del nord s\u00f3n aptes per a l'agricultura degut el terreny predominantment muntanyenc. el kirguizstan t\u00e9, en canvi, importants dip\u00f2sits de minerals valuosos, com l'or i terres rares, a m\u00e9s de reserves de carb\u00f3, gas natural i petroli.\n\n\n=== clima ===\nel clima varia for\u00e7a segons les regions, anant des del subtropical fins al continental per\u00f2 amb predomini de les baixes temperatures. les grans inundacions de cada primavera fruit del desgel es cobren regularment vides humanes i modifiquen el paisatge del pa\u00eds.\nles zones baixes de la vall de fergana al sud-oest \u00e9s subtropical i extremadament calor\u00f3s a l'estiu, amb temperatures que aconsegueixen els 40 \u00b0c. els contraforts septentrionals s\u00f3n temperades i el tian shan varia d'un clima continental sec a un clima polar, depenent de l'elevaci\u00f3. en les zones m\u00e9s fredes les temperatures s\u00f3n inferiors a zero durant uns 40 dies a l'hivern, i fins i tot algunes zones des\u00e8rtiques experimenten constants nevades en aquest per\u00edode. en les terres baixes la temperatura oscil\u00b7la entre els \u20136 \u00b0c al gener i els 24 \u00b0c al juliol.\n\n\n== demografia ==\nla pir\u00e0mide de poblaci\u00f3 \u00e9s relativament jove. la gent es concentra en petits nuclis rurals, i encara sobreviuen bastants grups semin\u00f2mades. les principals minories \u00e8tniques s\u00f3n els russos i els uzbecs. el pa\u00eds t\u00e9 una poblaci\u00f3 d'una mica m\u00e9s de 6 milions d'habitants (2017) distribu\u00efts en gaireb\u00e9 200.000 km\u00b2 (en comparaci\u00f3, catalunya en t\u00e9 gaireb\u00e9 8 milions el 2020, en 32.000 km\u00b2 de territori). la densitat mitjana de poblaci\u00f3 \u00e9s de poc m\u00e9s 30 persones per km\u00b2 (2017). la poblaci\u00f3 es concentra a la capital, bixkek, i a les zones banyades pel riu naryn i els seus afluents.\n\n\n=== ciutats ===\nles deu ciutats m\u00e9s grans del kirguizstan s\u00f3n:\n\nbixkek\noix\njalal-abad\nkar\u00e0kol\ntokmok\nkara-balta\nozgon\nbalykchy\nnar\u00edn\ntalas\n\n\n=== grups \u00e8tnics ===\nel major grup \u00e8tnic del pa\u00eds s\u00f3n els kirguisos, un poble turqu\u00e8s, que representen el 73,3% de la poblaci\u00f3. els altres grups \u00e8tnics s\u00f3n els russos (5,6%), concentrats al nord, i els uzbeks (14,6%), que viuen al sud. entre les minories petites per\u00f2 notables estan els dungans (1,1%), els uigurs (1,1%), els tadjics (1,1%), els kazakhs (0,7%) i els ucra\u00efnesos (0,5%) i altres minories \u00e8tniques m\u00e9s petites (1,7%). en total, el pa\u00eds compta amb m\u00e9s de 80 grups \u00e8tnics.els kirguisos han estat hist\u00f2ricament pastors semin\u00f2mades, que viuen en iurtes i cuiden ovelles, cavalls i iacs. aquesta tradici\u00f3 n\u00f2mada continua funcionant estacionalment, ja que les fam\u00edlies de pastors tornen a les pastures d'alta muntanya (o jailoo) a l'estiu. els uzbeks i tadjics sedentaris han conreat tradicionalment les terres de regadiu m\u00e9s baixes de la vall de fergan\u00e0.la composici\u00f3 \u00e8tnica del kirguizstan ha canviat molt des de la independ\u00e8ncia. el percentatge de persones d'\u00e8tnia kirgu\u00eds ha passat al voltant del 50% en 1979 a m\u00e9s del 70% en 2013, mentre que el percentatge de grups \u00e8tnics, com a russos, ucra\u00efnesos, alemanys i t\u00e0rtars, va descendir del 35% a aproximadament el 7%. des de 1991, un gran nombre d'alemanys, que en 1989 eren 101.000 persones, han emigrat a alemanya.\n\n\n=== lleng\u00fces ===\nel kirgu\u00eds i el rus s\u00f3n les llengues oficials del kirguizstan tot i que tenen un estatus legal diferent. despr\u00e9s de la desintegraci\u00f3 de la uni\u00f3 sovi\u00e8tica en diferents pa\u00efsos, el kirgu\u00eds va ser adoptat com a \u00abllengua estatal\u00bb del kirguizstan en 1991 i, despr\u00e9s, va adoptar el rus com a \u00abllengua oficial\u00bb en 1997. no \u00e9s pas la \u00fanica antiga rep\u00fablica sovi\u00e8tica que t\u00e9 el rus com a llengua oficial sense comptar r\u00fassia. tamb\u00e9 \u00e9s el cas de belar\u00fas i el kazakhstan.\nel kirgu\u00eds \u00e9s una llengua turquesa de la branca kiptxak, estretament relacionada amb el kazakh, el karakalpak i el t\u00e0rtar nogai. s'escrivia en alfabet \u00e0rab fins al segle xx. despr\u00e9s, es va adoptar a l'alfabet llat\u00ed quan es va introduir en 1928, i posteriorment va ser substitu\u00efda per ordre de stalin per l'alfabet cir\u00edl\u00b7lic el 1941.el 2009, 4,1 milions de persones parlaven kirgu\u00eds com a llengua materna o segona llengua i 2,5 milions parlaven rus com a llengua materna o segona llengua. l'uzbek \u00e9s la segona llengua nativa m\u00e9s comuna, amb 700.000 parlants natius.molts assumptes comercials i pol\u00edtics es duen a terme en rus. fins fa poc, el kirgu\u00eds continuava sent una llengua que es parlava a casa i que rares vegades s'utilitzava en reunions o altres actes. no obstant aix\u00f2, avui dia la majoria de les reunions parlament\u00e0ries se celebren en kirgu\u00eds, amb traducci\u00f3 simult\u00e0nia.\n\n\n=== religi\u00f3 ===\nel kirguizstan \u00e9s majorit\u00e0riament una naci\u00f3 musulmana sunnita, i s'adhereix a l'escola de pensament hanafista. s'estima que, al 2017, el 90% de la poblaci\u00f3 era musulmana, sent la majoria sunnita; el 7% \u00e9s cristiana, incloent-hi el 3% de religi\u00f3 ortodoxa russa, i la resta s\u00f3n d'altres, o cap, religions. un informe del pew research center de 2009 indicava que el 86,3% de la poblaci\u00f3 del kirguizstan s'adhereix a l'islam, encara que un informe de 2012 del mateix estudi mostrava que nom\u00e9s el 23% dels enquestats va optar per identificar-se com a sunnites, i el 64% es va declarar volunt\u00e0riament \u00abnom\u00e9s musulm\u00e0\u00bb.\ndurant l'\u00e8poca sovi\u00e8tica fou promogut l'ateisme d'estat. avui en dia, el kirguizstan \u00e9s un estat secular tot i que l'islam hi ha exercit una influ\u00e8ncia cada cop m\u00e9s notable en pol\u00edtica. per exemple, hi ha hagut diverses temptatives de descriminalitzar la polig\u00e0mia, i tamb\u00e9 perqu\u00e8 els funcionaris facin el hajj mitjan\u00e7ant un acord d'exempci\u00f3 d'impostos.encara que l'islam al kirguizstan \u00e9s m\u00e9s un rerefons cultural que una pr\u00e0ctica di\u00e0ria devota per a molts, les figures p\u00fabliques han expressat el seu suport a la recuperaci\u00f3 dels valors religiosos. per exemple, el defensor del poble, tursunbay bakir-ulu, va assenyalar: \u00aben aquesta \u00e8poca d'independ\u00e8ncia, no \u00e9s sorprenent que s'hagi produ\u00eft un retorn a les arrels espirituals no sols al kirguizstan, sin\u00f3 tamb\u00e9 en altres rep\u00fabliques postcomunistes. seria immoral desenvolupar una societat basada en el mercat sense una dimensi\u00f3 \u00e8tica\u00bb.a m\u00e9s a m\u00e9s, bermet akayeva, filla de askar akayev, expresident del kirguizstan, va declarar en una entrevista de 2007 que l'islam est\u00e0 arrelant cada cop m\u00e9s en tota la naci\u00f3. va destacar que recentment s'han constru\u00eft moltes mesquites i que els kirguisos es dediquen cada vegada m\u00e9s a l'islam, la qual cosa, segons va assenyalar, \u00abno \u00e9s una cosa dolenta en si mateixa. mant\u00e9 la nostra societat m\u00e9s moral, m\u00e9s neta\u00bb. existeix una orde suf\u00ed contempor\u00e0nia que s'adhereix a una forma d'islam diferent a la de l'islam ortodox.les altres confessions practicades al kirguizstan s\u00f3n les religions ortodoxa russa i ucra\u00efnesa, practicades principalment per russos i ucra\u00efnesos respectivament. una comunitat d'entre 5.000 i 10.000 testimonis de jehov\u00e0 es reuneix en congregacions de parla kirgu\u00eds i russa, aix\u00ed com alguns grups de parla xinesa i turca. una petita minoria d'alemanys \u00e8tnics tamb\u00e9 s\u00f3n cristians, en la seva majoria luterans i anabaptistes, aix\u00ed com una comunitat cat\u00f2lica romana d'aproximadament 600 persones.sobreviuen algunes tradicions animistes, aix\u00ed com algunes influ\u00e8ncies del budisme, com el lligat de banderes de preg\u00e0ria als arbres sagrats, tot i que alguns consideren que aquesta pr\u00e0ctica t\u00e9 les seves arrels en l'islam suf\u00ed. tamb\u00e9 hi ha un petit nombre de jueus de bukhar\u00e0 que viuen al kirguizstan, per\u00f2 durant el col\u00b7lapse de la uni\u00f3 sovi\u00e8tica la majoria van fugir a altres pa\u00efsos, principalment als estats units i israel. a m\u00e9s, hi ha una petita comunitat de jueus asquenazites, que van fugir al pa\u00eds des d'europa de l'est durant la segona guerra mundial.el 6 de novembre de 2008, el parlament del kirguizstan va aprovar per unanimitat una llei que augmenta de 10 a 200 el nombre m\u00ednim de fidels per a recon\u00e8ixer una religi\u00f3. tamb\u00e9 va il\u00b7legalitzar les \u00abaccions agressives dirigides al proselitisme\u00bb, i va prohibir l'activitat religiosa a les escoles i tota activitat de les organitzacions no registrades. va ser signada pel president kurmanbek bakiev el 12 de gener de 2009.s'ha informat de diverses batudes policials contra reunions religioses minorit\u00e0ries pac\u00edfiques, aix\u00ed com d'informes sobre funcionaris que planten proves falses, per\u00f2 tamb\u00e9 d'algunes decisions judicials a favor de les minories religioses.\n\n\n== cultura ==\n\n\n=== literatura ===\nmanas \u00e9s un poema tradicional \u00e8pic del poble kirgu\u00eds que rep el nom de l'heroi les aventures del qual narra. \u00e9s un dels poemes \u00e8pics m\u00e9s llargs del m\u00f3n. t\u00e9 si fa no fa mig mili\u00f3 de versos, i \u00e9s vint vegades m\u00e9s llarg que l'odissea d'homer. \u00e9s una obra patri\u00f2tica que narra les proeses de manas i els seus descendents i seguidors, que lluitaren contra els xinesos al segle ix per mantenir la independ\u00e8ncia del poble kirgu\u00eds. se'n desconeix la data precisa en qu\u00e8 es va originar, per\u00f2 les primeres refer\u00e8ncies del poema daten de principis del s. xv i la seva primera versi\u00f3 escrita data de l'any 1885.\n\n\n=== tradicions ===\ntot i que \u00e9s il\u00b7legal, encara es practica el segrest de n\u00favies. en un principi en un pa\u00eds on eren habituals els matrimonis concertats, el nuvi feia un segrest consensuat amb la n\u00favia amb qui volia casar-se si no podia pagar el preu del matrimoni o la fam\u00edlia d'ella s'oposava a l'enlla\u00e7. d'altra banda, alguns d'aquests segrests ja no s\u00f3n consensuats, sin\u00f3 que es tracta de segrests reals.\n\n\n=== m\u00fasica ===\nla m\u00fasica tradicional kirgu\u00eds es caracteritza per l'\u00fas de notes llargues i sostingudes amb prominents elements russos. inclou els manaschi, cantors del poema \u00e8pic manas, i la m\u00fasica instrumental anomenada kui o k\u00fc\u00fc, que narra aventures sobre un viatge musical.el komuz, un instrument musical de punteig, \u00e9s l'instrument nacional. t\u00e9 tres cordes, est\u00e0 fet de fusta i es toca amb els dits, sense cap arc. el seu so \u00e9s semblant al d'una guitarra. a m\u00e9s del komuz els instruments tradicionals kirguisos inclouen el kyl kiak, un instrument de dues cordes amb arc que tamb\u00e9 \u00e9s un important s\u00edmbol de la identitat kirgu\u00eds; el sybyzgy, una flauta que es bufa per un costat, el txopo-txoor i el temir ooz komuz, tamb\u00e9 conegut com a arpa de boca en alguns pa\u00efsos.\n\n\n== educaci\u00f3 ==\nel sistema escolar del kirguizstan es compon de tres nivells d'educaci\u00f3: prim\u00e0ria (graus 1 a 4, algunes escoles tenen el grau 0 opcional), secund\u00e0ria (graus 5 a 9) i superior (graus 10 a 11). els nens solen ser admesos a les escoles prim\u00e0ries a l'edat de 6 o 7 anys. \u00e9s obligatori que tots els nens acabin els 9 graus de l'escola i rebin un certificat de finalitzaci\u00f3. els graus 10-11 s\u00f3n opcionals, per\u00f2 \u00e9s necessari completar-los per a graduar-se i rebre un diploma escolar acreditat per l'estat. per a graduar-se, un estudiant ha de completar el curs escolar d'11 anys i aprovar 4 ex\u00e0mens estatals obligatoris d'escriptura, matem\u00e0tiques, hist\u00f2ria i una llengua estrangera.hi ha 77 escoles p\u00fabliques a bixkek (capital) i m\u00e9s de 200 en la resta del pa\u00eds. al kirguizstan hi ha 55 centres d'ensenyament superior i universitats, dels quals 37 s\u00f3n estatals. al setembre de 2016 es va posar en marxa la universitat de l'\u00e0sia central a nar\u00edn.\n\n\n== esport ==\nel futbol \u00e9s l'esport m\u00e9s popular al kirguizstan. l'\u00f2rgan oficial de govern \u00e9s la federaci\u00f3 de futbol del kirguizstan, que es va fundar en 1992, despr\u00e9s de la independ\u00e8ncia pol\u00edtica de la uni\u00f3 sovi\u00e8tica. administra l'equip nacional de futbol del kirguizstan.la lluita lliure tamb\u00e9 \u00e9s molt popular. en els jocs ol\u00edmpics d'estiu de 2008, dos atletes del kirguizstan van guanyar medalles en la lluita grecoromana: kanatbek begaliev (plata) i ruslan tyumenbayev (bronze).l'hoquei sobre gel no va ser tan popular a kirguizstan fins que es va organitzar el primer campionat d'hoquei sobre gel en 2009. en 2011, l'equip nacional mascul\u00ed d'hoquei sobre gel del kirguizstan va guanyar la primera divisi\u00f3 dels jocs asi\u00e0tics d'hivern de 2011, dominant en els sis jocs amb sis vict\u00f2ries. va ser el primer gran esdeveniment internacional en el qual va participar l'equip d'hoquei sobre gel del kirguizstan. l'equip mascul\u00ed d'hoquei sobre gel del kirguizstan es va unir a la federaci\u00f3 internacional d'hoquei sobre gel (iihf) al juliol de 2011.\nel bandy s'est\u00e0 tornant cada vegada m\u00e9s popular al pa\u00eds. l'equip nacional del kirguizstan va obtenir la primera medalla del kirguizstan en els jocs asi\u00e0tics d'hivern, quan es va emportar el bronze. van jugar en el campionat mundial de bandy de 2012, la seva primera aparici\u00f3 en aquest torneig.\n\n\n== transport ==\nel transport al kirguizstan est\u00e0 molt limitat per la topografia alpina del pa\u00eds. les carreteres han de serpentejar per valls escarpades, creuar ports de 3.000 metres d'altitud i m\u00e9s, i estan subjectes a freq\u00fcents despreniments i allaus de neu. viatjar a l'hivern \u00e9s gaireb\u00e9 impossible en moltes de les regions m\u00e9s remotes i de gran altitud.altres problemes es deriven del fet que moltes carreteres i l\u00ednies de ferrocarril constru\u00efdes durant el per\u00edode sovi\u00e8tic estan avui travessades per fronteres internacionals, la qual cosa exigeix llargs tr\u00e0mits fronterers per a creuar-les quan no estan completament tancades. els cavalls continuen sent una opci\u00f3 de transport molt utilitzada, sobretot en les zones m\u00e9s rurals; la infraestructura de carreteres del kirguizstan no \u00e9s molt extensa, per la qual cosa els cavalls poden arribar a llocs que els vehicles de motor no poden, i no necessiten combustible car i importat.totes aquestes limitacions dificulten no nom\u00e9s el desenvolupament de transport sin\u00f3 tamb\u00e9 del comer\u00e7 malgrat que el pa\u00eds \u00e9s una important zona de tr\u00e0nsit per al transport comercial i el comer\u00e7 entre la rep\u00fablica popular de la xina (rpx), la r\u00fassia, el kazakhstan, el sud d'\u00e0sia i orient mitj\u00e0.en la d\u00e8cada del 2010, la infraestructura de transport del pa\u00eds es va millorar significativament gr\u00e0cies al desenvolupament del comer\u00e7 regional amb la rpx i altres pa\u00efsos asi\u00e0tics. la pol\u00edtica nacional de transports es troba en una fase inicial i fins fa poc no estava documentada.\n\n\n=== transport aeri ===\nal final del per\u00edode sovi\u00e8tic hi havia uns 50 aeroports i pistes d'aterratge al kirguizstan, molts d'ells constru\u00efts principalment per a servir a fins militars en aquesta regi\u00f3 fronterera tan pr\u00f2xima a la rpx. en l'actualitat, nom\u00e9s uns pocs segueixen en servei. l'air kyrgyzstan proporciona transport aeri a la rpx, r\u00fassia i altres pa\u00efsos de la regi\u00f3.\n\nl'aeroport internacional de manas, prop de bixkek, \u00e9s el principal aeroport internacional, amb serveis a moscou, taixkent, almati, \u00fcr\u00fcmqi, istanbul, bak\u00fa i dubai.\nl'aeroport d'oix \u00e9s la principal terminal a\u00e8ria del sud del pa\u00eds, amb connexions di\u00e0ries a bixkek, i serveis a moscou, krasnoiarsk, almati i m\u00e9s llocs internacionals.\nl'aeroport de jalal-abad est\u00e0 connectat amb el de bixkek mitjan\u00e7ant vols diaris. l'aerol\u00ednia de bandera nacional, kirguizstan, duu a terme vols en avions bae-146. durant els mesos d'estiu, un vol setmanal uneix jalal-abad amb la regi\u00f3 de issik kul.\nles altres instal\u00b7lacions constru\u00efdes durant l'\u00e8poca sovi\u00e8tica estan tancades i nom\u00e9s s'utilitzen de manera ocasional o estan restringides a l'\u00fas militar (per exemple, la base a\u00e8ria de kant, prop de bixkek, que \u00e9s utilitzada per la for\u00e7a a\u00e8ria russa).el kirguizstan figura en la llista de pa\u00efsos prohibits per la uni\u00f3 europea per a la certificaci\u00f3 de companyies a\u00e8ries des de 2006. aix\u00f2 significa que cap de les tretze aerol\u00ednies que estan registrades al kirguizstan pot operar serveis de cap mena dins de la uni\u00f3 europea, ja que els est\u00e0ndards de seguretat no compleixen amb la normativa europea. des de llavors, cap companyia a\u00e8ria de la ue t\u00e9 vols al kirguizstan, la qual cosa significa que si un ciutad\u00e0 de la uni\u00f3 europea vol viatjar al kirguizstan (o viceversa), gaireb\u00e9 sempre s'ha de fer el transbordament a moscou o istanbul.\n\n\n=== transport terrestre ===\n\n\n==== ferrocarril ====\nla vall de txui, al nord, i el de fergan\u00e0, al sud, eren els extrems del sistema ferroviari de la uni\u00f3 sovi\u00e8tica a \u00e0sia central. despr\u00e9s del sorgiment dels estats postsovi\u00e8tics independents, les l\u00ednies ferrovi\u00e0ries, que es van construir sense tenir en compte els l\u00edmits administratius, han estat tallades per les fronteres, per la qual cosa restringeix molt el tr\u00e0nsit. els petits trossos de l\u00ednies ferrovi\u00e0ries dins del kirguizstan, uns 370 km (1.520 mm d'ample de via) en total, tenen poc valor econ\u00f2mic en abs\u00e8ncia de l'antic tr\u00e0nsit massiu a llargues dist\u00e0ncies cap a i des de centres com taixkent, almati i les ciutats de r\u00fassia.actualment, el pa\u00eds t\u00e9 connexi\u00f3 ferrovi\u00e0ria amb l'uzbekistan (a trav\u00e9s del servei de ferrocarril d'oix) i el kazakhstan (a trav\u00e9s del servei de ferrocarril de bixkek) mentre que amb els altres dos ve\u00efns, el tadjikistan i la rpx, no. existeixen vagues plans per a ampliar les l\u00ednies ferrovi\u00e0ries des de balykchy al nord i/o des d'oix al sud fins a la rpx, per\u00f2 el cost de la construcci\u00f3 seria enorme. a m\u00e9s, s'ha de tenir en compte que a difer\u00e8ncia amb els altres tres pa\u00efsos ve\u00efns del kirguizstan, no tenen la mateixa amplada de via.\n\n\n==== carreteres i autopistes ====\nel transport per carretera \u00e9s el predominant pel transport de comer\u00e7 per\u00f2 en les \u00faltimes d\u00e8cades s'ha produ\u00eft un lleuger descens gradual; el 1990 el 97% dels b\u00e9ns es transportaven per carretera, el 2000 era el 94% i el 2017 el 93%. en 2018, la xarxa vi\u00e0ria del pa\u00eds comptava amb uns 34.000 km.recentment s'ha completat una important carretera que uneix el nord i el sud-oest des de bixkek fins a oix amb el suport del banc asi\u00e0tic de desenvolupament. aix\u00f2 facilita considerablement la comunicaci\u00f3 entre els dos principals centres de poblaci\u00f3 del pa\u00eds: la vall de txui al nord i la vall de fergan\u00e0 al sud. un tram d'aquesta carretera es desvia a trav\u00e9s d'un port de muntanya de 3.500 metres cap a la vall de talas, al nord-oest. en l'actualitat s'est\u00e0 planejant la construcci\u00f3 d'una gran carretera des d'oix fins a la rpx.\n\n\n==== transport naval ====\nel kirguizstan \u00e9s un estat sense litoral per\u00f2 disposa d'una xarxa de transport d'aig\u00fces interiors que compta amb uns 600 km. el pa\u00eds nom\u00e9s t\u00e9 un port a balykchy, en el llac issik kul.\n\n\n== refer\u00e8ncies ==\n\n\n== enlla\u00e7os externs ==\nmapa de peters. arxivat 2006-01-06 a wayback machine. dades del kirguizstan (catal\u00e0)."