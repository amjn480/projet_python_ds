"indien (hindi: \u092d\u093e\u0930\u0924, bh\u0101rat), officiellt republiken indien (hindi: \u092d\u093e\u0930\u0924 \u0917\u0923\u0930\u093e\u091c\u094d\u092f, bh\u0101rat ga\u1e47ar\u0101jya), \u00e4r en f\u00f6rbundsrepublik i s\u00f6dra asien. det \u00e4r det sjunde st\u00f6rsta landet till ytan och v\u00e4rldens folkrikaste land.\nindien har kust mot indiska oceanen i s\u00f6der, arabiska havet i v\u00e4ster och bengaliska viken i \u00f6ster. \u00f6grupperna andamanerna och nikobarerna i bengaliska viken tillh\u00f6r indien. landet gr\u00e4nsar till pakistan i v\u00e4ster, till kina, nepal och bhutan i norr och till bangladesh och myanmar i \u00f6ster. i indiska oceanen s\u00f6der om indien ligger \u00f6rikena sri lanka och maldiverna.\nindiska subkontinenten var kring \u00e5r 2 000 f.kr. hem f\u00f6r induskulturen och har varit platsen f\u00f6r historiska handelsleder och stora imperier och f\u00f6rknippats med ekonomisk och kulturell rikedom under stora delar av sin l\u00e5nga historia. \nfyra stora v\u00e4rldsreligioner, hinduismen, buddhismen, jainismen och sikhismen, uppstod d\u00e4r, medan zoroastrismen, judendomen, kristendomen och islam anl\u00e4nde under f\u00f6rsta \u00e5rtusendet e.kr. och formade omr\u00e5dets m\u00e5ngskiftande kultur. indien annekterades gradvis av brittiska ostindiska kompaniet fr\u00e5n b\u00f6rjan av 1700-talet och blev formellt en koloni under storbritannien vid mitten av 1800-talet. landet blev sj\u00e4lvst\u00e4ndigt 1947 efter en sj\u00e4lvst\u00e4ndighetskamp som ledde till att den brittiska kolonin delades i de sj\u00e4lvst\u00e4ndiga staterna indien och pakistan.\nindien \u00e4r en f\u00f6rbundsrepublik, best\u00e5ende av 29 delstater och sju unionsterritorier, och en parlamentarisk demokrati. den har v\u00e4rldens sj\u00e4tte st\u00f6rsta ekonomi m\u00e4tt i nominell v\u00e4xelkurs (2020) och den fj\u00e4rde st\u00f6rsta m\u00e4tt i k\u00f6pkraft.[k\u00e4lla beh\u00f6vs] ekonomiska reformer har transformerat indien till den n\u00e4st snabbast v\u00e4xande ekonomin (2018), men landet lider fortfarande av h\u00f6ga niv\u00e5er av fattigdom, \nanalfabetism och undern\u00e4ring. indien \u00e4r ett m\u00e5ngreligi\u00f6st, m\u00e5ngspr\u00e5kigt och multietniskt samh\u00e4lle som \u00e4ven hyser en m\u00e5ngfald djur och v\u00e4xter i ett antal skyddade omr\u00e5den.\n\n\n== etymologi ==\nbharat (uttal\u2009, /b\u02b0\u0251\u02d0r\u0259t\u032a/)  \u00e4r det \u00e4ldsta av landets namn. ordet kommer fr\u00e5n sanskrit och \u00e4r i de hinduiska skrifterna puranas en beteckning f\u00f6r landet mellan himalaya och havet i s\u00f6der. indiens grundlag och bruket i olika indiska spr\u00e5k erk\u00e4nner bharat som officiellt namn med j\u00e4mlik st\u00e4llning vid sidan av indien.namnet indien h\u00e4rstammar fr\u00e5n indus, som \u00e4r h\u00e4rlett fr\u00e5n det fornpersiska ordet hindu, fr\u00e5n sanskrit sindhu, den historiska lokala ben\u00e4mningen p\u00e5 floden indus i nuvarande pakistan. de gamla grekerna kallade indierna indoi (\u03b9\u03bd\u03b4\u03bf\u03af), indus folk. i europeiska spr\u00e5k har varianter av \"indien\" ofta anv\u00e4nts f\u00f6r allt land \u00f6ster om indus, som i till exempel ostiniden eller bortre indien.hindustan (/hin\u032ad\u032aust\u032a\u0251\u02d0n/), vilket \u00e4r det persiska ordet f\u00f6r \"indiernas land\", har samma ursprung som indien. det syftade inledningsvis p\u00e5 norra indien men har ocks\u00e5 anv\u00e4nts f\u00f6r hela halv\u00f6n. ordet har ibland felaktigt anv\u00e4nts i betydelsen \"hinduernas land\", bland annat av r\u00f6relser som vill se ett hinduiskt indien med hindi som nationalspr\u00e5k.\n\n\n== historia ==\nindiens historia \u00e4r inte historien om ett land utan om en subkontinent som aldrig helt varit en sammanh\u00e5llen politisk enhet.\nutvecklingen p\u00e5 subkontinenten har i h\u00f6g grad pr\u00e4glats av invasioner och folkvandringar fr\u00e5n nordv\u00e4st. det g\u00e4ller f\u00f6rmodligen redan de folk som skapade den h\u00f6gst\u00e5ende induskuturen fr\u00e5n \u00e5r 2500 f.kr. efter dem kom m\u00e4nniskor som talade indoariska spr\u00e5k och lade grunden f\u00f6r det system av religion och samh\u00e4llsregler som senare kom att ben\u00e4mnas hinduism. p\u00e5 500-talet f.kr. kom er\u00f6vrare fr\u00e5n det persiska riket, p\u00e5 300-talet f.kr. gick alexander den store s\u00e5 l\u00e5ngt som till indus och under de f\u00f6ljande \u00e5rhundradena kom flera invasioner fr\u00e5n hellenistiska riken med centrum i afghanistan. en ny stor invasionsv\u00e5g med b\u00f6rjan p\u00e5 700-talet e.kr. skapade med tiden stora muslimska riken i indien. den senaste er\u00f6vringen, storbritanniens kolonisering av indien, kom dock till st\u00f6rsta delen sj\u00f6v\u00e4gen.\noavsett invasioner och maktf\u00f6rh\u00e5llanden har det stora indiska omr\u00e5det alltid pr\u00e4glats av en stor m\u00e5ngfald vad g\u00e4ller spr\u00e5k, religioner och andra kulturyttringar, och \u00e4ven under de stora h\u00e4rskardynastiernas tid har det funnits ett antal st\u00f6rre eller mindre omr\u00e5den som varit sj\u00e4lvst\u00e4ndiga riken eller legat utanf\u00f6r de stora maktbasernas r\u00e4ckvidd. texten nedan g\u00f6r inte anspr\u00e5k p\u00e5 att n\u00e4mna dem alla.\n\n\n=== subkontinentens historia fr\u00e5n sten\u00e5lder till 1947 ===\nde tidigaste k\u00e4nda sp\u00e5ren av m\u00e4nskligt liv i indien \u00e4r klipporna med m\u00e5lningar fr\u00e5n sten\u00e5ldern i bhimbetka i madhya pradesh. de \u00e4ldsta m\u00e5lningarna d\u00e4r antas vara upp till 10 000 \u00e5r gamla. i vad som idag \u00e4r pakistan och v\u00e4stra indien fanns under brons\u00e5ldern (c.a 2 500\u20131 700 f kr.) den h\u00f6gst\u00e5ende induskulturen, \u00e4ven kallad harappakulturen efter en av dess tidigast utgr\u00e4vda st\u00e4der. fr\u00e5n cirka 2 000 f.kr.invandrade m\u00e4nniskor som talade indoariska spr\u00e5k, de s\u00e5 kallade arierna, till indiska halv\u00f6n fr\u00e5n nordv\u00e4st. p\u00e5 detta f\u00f6ljde den vediska perioden, som lade grunden till hinduismen och andra kulturella aspekter av det tidiga indiska samh\u00e4llet, och avslutades under 500-talet f.kr. fr\u00e5n omkring 550 f.kr. bildades m\u00e5nga oberoende kungariken och republiker \u00f6ver hela landet. det mest betydande av dessa var magadhariket (cirka 550\u2013324 f.kr.) 327/326 f.kr. befann sig alexander den store vid indiens gr\u00e4ns.\nunder 200-talet f.kr. f\u00f6renades st\u00f6rre delen av sydasien till mauryariket av chandragupta maurya och blomstrade under ashoka. guptarikets tid (c:a 275\u2013550 e.kr) i halv\u00f6ns norra halva har ibland kallats \"indiens guld\u00e5lder.\" \nbland imperierna i s\u00f6dra indien fanns chalukyadynastin (500\u20131100-talen e.kr),  choladynastin (900\u20131200-talen e.kr) och  vijayanagarariket (1000\u20131600-tale e.kr). \nefter invasioner fr\u00e5n centralasien fr\u00e5n 900-talet till 1100-talet f\u00f6ll stora delar av norra indien under delhisultanatets (1290\u20131413) och senare (1526\u20131707) mogulrikets styre. under akbar den store upplevde indien mycket kulturell och ekonomisk framg\u00e5ng samt religi\u00f6s harmoni. mogulkejsarna utvidgade gradvis sina riken s\u00e5 att de t\u00e4ckte stora delar av subkontinenten. i nord\u00f6stra indien var dock den dominerande makten riket assam, bland de f\u00e5 riken som stod emot mogulernas \u00f6verh\u00f6ghet.\nfr\u00e5n 1500-talet uppr\u00e4ttade europeiska l\u00e4nder som portugal, nederl\u00e4nderna, frankrike och storbritannien handelsstationer och drog senare f\u00f6rdel av interna konflikter f\u00f6r att bilda kolonier i landet. vid \u00e5r 1856 var st\u00f6rre delen av indien under brittiska ostindiska kompaniets kontroll. \nett \u00e5r senare skedde ett landsomfattande uppror av milit\u00e4ra enheter och kungariken, det s\u00e5 kallade sepoyupproret, som allvarligt utmanade ostindiska kompaniets kontroll men s\u00e5 sm\u00e5ningom misslyckades. som en f\u00f6ljd av instabiliteten lades indien under den brittiska kronans direkta styre, som en del av det s\u00e5 kallade british raj, eller brittiska indien.\n\np\u00e5 1900-talet inledde kongresspartiet (indian national congress) och andra politiska organisationer en landsomfattande kamp f\u00f6r sj\u00e4lvst\u00e4ndighet. den indiska ledaren mahatma gandhi ledde miljontals m\u00e4nniskor i nationella kampanjer av icke-v\u00e5ldsamt motst\u00e5nd.15 augusti 1947 blev indien en dominion i brittiska samv\u00e4ldet under ledarskap av premi\u00e4rminister jawaharlal nehru. samtidigt delades landet i det uttryckligen sekul\u00e4ra men huvudsakligen hinduiska indien och det uttryckligen muslimska pakistan, delat i v\u00e4st- och \u00f6stpakistan. i samband med delningen skedde v\u00e5ldsamheter mellan hinduer och muslimer.\n\n\n=== republiken indiens historia ===\nse \u00e4ven indiens historia: samh\u00e4llet efter 1947\n\nen konstituerande f\u00f6rsamling antog indiens nya grundlag 26 november 1949. indien blev officiellt en sekul\u00e4r republik i samv\u00e4ldet efter att grundlagen tr\u00e4tt i kraft 26 januari 1950.efter sj\u00e4lvst\u00e4ndigheten har indien m\u00f6tt utmaningar fr\u00e5n religi\u00f6st v\u00e5ld, kastbaserat v\u00e5ld, naxaliter, terrorism och regionala separatistiska uppror, s\u00e4rskilt i kashmir och nord\u00f6stra indien. sedan 1990-talet har m\u00e5nga indiska st\u00e4der drabbats av terroristattacker. indien har ol\u00f6sta territoriella tvister med kina, som 1962 eskalerade till sino-indiska kriget, och med pakistan, som ledde till krig 1947, 1965, 1971 och 1999. indien \u00e4r ett av grundarl\u00e4nderna i fn (som brittiska indien) och de alliansfria staternas organisation. \u00e5r 1974 utf\u00f6rde indien ett underjordiskt k\u00e4rnvapenprov och ytterligare fem prov 1998, vilket g\u00f6r indien till en k\u00e4rnvapenmakt. med b\u00f6rjan 1991 har betydande ekonomiska reformer omdanat indien till en av de snabbast v\u00e4xande ekonomierna i v\u00e4rlden, och \u00f6kat dess globala inflytande.\n\n\n==== de f\u00f6rsta \u00e5ren efter sj\u00e4lvst\u00e4ndigheten ====\nlandets delning medf\u00f6rde ett oerh\u00f6rt blodbad. enbart i punjab d\u00f6dades mer \u00e4n 600 000 m\u00e4nniskor. i det islamska pakistan bodde miljoner hinduer, och miljoner muslimer fanns i det \u00f6verv\u00e4gande hinduiska indien. man ber\u00e4knade att cirka 14 miljoner m\u00e4nniskor flyttade fr\u00e5n det ena landet till det andra. inom kort r\u00e5kade de b\u00e5da nybildade staterna i konflikt om kashmir, som i likhet med \u00f6vriga furstestater hade f\u00e5tt frihet att v\u00e4lja vilket land det ville tillh\u00f6ra. kashmirs maharadja \u2013 en hindu \u2013 regerade \u00f6ver en islamsk majoritet, och efter ett islamskt uppror besl\u00f6t maharadjan att hans land skulle tillh\u00f6ra indien. men pakistan h\u00e4vdade att kashmir r\u00e4tteligen tillh\u00f6rde detta land, och krig utbr\u00f6t mellan indien och pakistan. efter en f\u00f6rnyad konflikt i kashmirfr\u00e5gan enades b\u00e5da sidor 1966 vid en konferens i den sovjetiska staden tasjkent om att dra tillbaka sina trupper. pakistan fick kontrollen nordv\u00e4st om stillest\u00e5ndslinjen, men indien vidh\u00f6ll sina anspr\u00e5k p\u00e5 hela omr\u00e5det.\n\n\n==== indien under nehru 1947\u201364 ====\nindiens f\u00f6rste premi\u00e4rminister efter 1947 blev nehru, som gandhi hade utsett till sin eftertr\u00e4dare. nehru f\u00f6rklarade att han ville modernisera indien och framf\u00f6r allt reformera kastv\u00e4sendet. den tunga industrin, som ofta var stats\u00e4gd, utbyggdes p\u00e5 jordbrukets bekostnad, vilket medf\u00f6rde att indien blev beroende av att importera livsmedel. n\u00e4r indien 1950 blev republik, insisterade nehru p\u00e5 att landet skulle kvarst\u00e5 som medlem av brittiska samv\u00e4ldet. han kunde obehindrat f\u00f6ra en neutral politik mellan v\u00e4st och \u00f6st, s\u00e5 l\u00e4nge det var till gagn f\u00f6r indien, men p\u00e5 h\u00f6sten 1962 ledde hans h\u00e5rdnackade v\u00e4gran att f\u00f6rhandla med kina om nord\u00f6stgr\u00e4nsen till krig mellan de b\u00e5da l\u00e4nderna, och indiens f\u00f6r\u00f6dmjukade nederlag ledde till att hela neutralitetspolitiken st\u00e4lldes under debatt. trots v\u00e4sentliga sociala f\u00f6rb\u00e4ttringar i landet r\u00e5dde besvikelse \u00f6ver att kongresspartiet inte hade f\u00f6rm\u00e5tt genomf\u00f6ra n\u00e5gra verkligt genomgripande sociala och ekonomiska reformer.\n\n\n==== splittring inom kongresspartiet ====\nnehru eftertr\u00e4ddes av lal bahadur shastri, vars \u00e4mbetsperiod blev kort; den dominerades av ett kortvarigt krig med pakistan 1965 och slutade med hans d\u00f6d i januari 1966. sovjetunionens medling i kriget med pakistan \u00f6kade det ryska inflytandet i indien, och 1971 sl\u00f6ts ett f\u00f6rsvarsavtal mellan de b\u00e5da l\u00e4nderna. shastri eftertr\u00e4ddes av indira gandhi, nehrus dotter. hennes avsikt var att \u00e5terge kongresspartiet dess tidigare inflytande. i valet 1967 f\u00f6rlorade dock partiet m\u00e5nga r\u00f6ster i delstaterna, \u00e4ven om det lyckades beh\u00e5lla majoriteten i f\u00f6rbundsparlamentet. den st\u00e4ndiga slitningen mellan indira gandhi och partiets \u00f6vriga ledande medlemmar ledde 1969 till en splittring. eftersom hon inte hade ett brett parlamentariskt st\u00f6d bakom sig utlyste indira gandhi nyval 1971. hon vann en \u00f6vertygande seger som gav henne absolut majoritet i parlamentet och dessutom i m\u00e5nga delstater. hennes seger kan ses som en v\u00e4ljarnas protest mot den politiska anarki, som hade varit r\u00e5dande i landet sedan splittringen 1969.\n\n\n==== krig med pakistan ====\ndet framg\u00e5ngsrika kriget mot pakistan st\u00e4rkte f\u00f6r en tid indira gandhis regering ocks\u00e5 inrikespolitiskt. men den stora prestige som hennes regering f\u00e5tt genom kriget minskade s\u00e5 sm\u00e5ningom under trycket av stora ekonomiska sv\u00e5righeter och livsmedelsproblem. indien hade i b\u00f6rjan av 70-talet stolt kunnat proklamerat att man uppn\u00e5tt sj\u00e4lvf\u00f6rs\u00f6rjning med livsmedel. men f\u00f6rs\u00e4mrade sk\u00f6rdar 1973 och 1974 skapade p\u00e5 nytt hungerproblem i n\u00e5gra av indiens fattigare provinser. samtidigt drabbades landet av \u00f6kad inflation, som fr\u00e4mst h\u00e4ngde samman med oljekrisen och de kraftigt stigande priserna p\u00e5 olja.\nflera indiska delstater hems\u00f6ktes under 1974 av politiska oroligheter och hungerkravaller. 1975 blev det lilla kungad\u00f6met sikkim i himalaya indiens 22:a delstat. samma \u00e5r f\u00f6rsvagades indira gandhis politiska st\u00e4llning, d\u00e5 en lokal domstol f\u00e4llde henne f\u00f6r valfusk i 1971 \u00e5rs parlamentsval. domslutet drev henne till en politisk kupp, som satte stora delar av demokratin ur spel, medan m\u00e5nga oppositionsm\u00e4n f\u00e4ngslades. efter tv\u00e5 \u00e5rs regerande med hj\u00e4lp av undantagslagar genomf\u00f6rde gandhi parlamentsval i mars 1977, som blev en kraftig nederlag f\u00f6r hennes kongressparti. bland orsakerna har bland annat pekats p\u00e5 det utbredda missn\u00f6jet med hennes steriliseringsprogram f\u00f6r kontroll av befolkningstillv\u00e4xten, som delvis tagit alltf\u00f6r h\u00e4nsynsl\u00f6sa former. en annan bidragande orsak var hennes brutala slumsanering.\nindira gandhi eftertr\u00e4ddes av morarji desai, ledare f\u00f6r h\u00f6gerfronten janata party. regeringskoalitionen visade sig dock vara br\u00e4cklig, och janata splittrades snart i rivaliserande fraktioner. i juli 1979 avgick desai och eftertr\u00e4ddes av charan singh, ledare f\u00f6r en grupp som brutit sig in fr\u00e5n h\u00f6gerfronten. ocks\u00e5 singhs regering skadades av inre ledarstrider. parlamentet uppl\u00f6stes och val \u00e4gde rum i januari 1980, d\u00e4r indira gandhi \u00e5tertog makten i spetsen f\u00f6r ett rekonstruerat kongressparti. vad g\u00e4ller utrikespolitiken har den nya regeringen uppeh\u00e5llit goda f\u00f6rbindelser med sovjetunionen p\u00e5 grundval av det v\u00e4nskaps- och bist\u00e5ndsavtal som sl\u00f6ts 1971. gandhiregeringen har varit m\u00e5ttfull i sin kritik mot moskva f\u00f6r ockupationen av afghanistan. inrikespolitiskt har indien g\u00e5tt in i 1980-talet med v\u00e4xande politisk och social oro. blodiga oroligheter riktade mot invandrare har f\u00f6rekommit i delstaten assam i nord\u00f6st, b\u00f6nder har demonstrerat f\u00f6r b\u00e4ttre villkor i flera delstater, studentoroligheter har skakat bland annat gujarat. m\u00e5nga demonstranter har d\u00f6dats i sammandrabbningar med polis.\n\n\n== geografi och natur ==\nindien kan indelas i tre st\u00f6rre geografiska regioner; himalayas h\u00f6gfj\u00e4llsmassiv, det nordindiska sl\u00e4ttlandet och h\u00f6gplat\u00e5n deccan i s\u00f6der. indiska halv\u00f6n \u00f6verensst\u00e4mmer geologiskt i stort sett med den tektoniska platta som finns i detta omr\u00e5de i sydasien. denna tektoniska platta ingick i den f\u00f6rhistoriska kontinenten gondwana, som delades upp f\u00f6r 125 miljoner \u00e5r sedan. deccans berggrund best\u00e5r fr\u00e4mst av prekambriska kristallina bergarter, medan sl\u00e4ttlandet kring ganges och dess flodsediment under sig har p\u00e5 terti\u00e4ra sand- och lerlager. den b\u00f6rdigaste jordbruksmarken finns i vittringsjorden p\u00e5 deccan.\nmed undantag f\u00f6r bergsomr\u00e5dena l\u00e4ngst i norr har i stort sett hela indien ett tropiskt monsunklimat. fr\u00e5n december till och med februari r\u00e5der nordostmonsunen med mildare v\u00e4der. fr\u00e5n mars till juni \u00e4r v\u00e4dret varmt och torrt. fr\u00e5n juni till september r\u00e5der sydv\u00e4stmonsunen, vilket inneb\u00e4r rikligt med regn. slutligen r\u00e5der det fr\u00e5n september till december en period d\u00e4r nederb\u00f6rden gradvis minskas.\n\nklimat: varierar fr\u00e5n tropiskt i s\u00f6der till tempererat i norr.\ntopografi: h\u00f6gplat\u00e5 i s\u00f6der, vidstr\u00e4ckta sl\u00e4tter kring ganges, \u00f6knar i v\u00e4st och h\u00f6gl\u00e4nta bergsmassiv i norr.\nnaturresurser: kol, j\u00e4rnmalm, mangan, bauxit, krom, naturgas, diamanter, tr\u00e4d och petroleum.\nandel uppodlad mark: 54 procentenligt en uppskattning fr\u00e5n 2002 f\u00f6rekommer i indien cirka 1 200 olika f\u00e5gelarter, 340 d\u00e4ggdjursarter, 420 kr\u00e4ldjursarter, 140 groddjursarter och ungef\u00e4r 2 000 olika fiskarter. bland ryggradsl\u00f6sa djur hittas cirka 50 000 olika insekter, ungef\u00e4r 4 000 bl\u00f6tdjursarter och cirka 20 000 andra arter.\n\n\n== statsskick och politik ==\n\nindien var officiellt ett kejsard\u00f6me under den brittiske monarken fram till 1947. \"kejsaren\" var representerad p\u00e5 plats av en vicekung, \"viceroy\". vid sj\u00e4lvst\u00e4ndigheten valde indien att stanna i det brittiska samv\u00e4ldet, men inf\u00f6rde republik, n\u00e5got som tr\u00e4dde i kraft i praktiken 1950.\nindiens grundlag, den l\u00e4ngsta och mest utt\u00f6mmande grundlagen f\u00f6r n\u00e5got sj\u00e4lvst\u00e4ndigt land i v\u00e4rlden, tr\u00e4dde i kraft 26 januari 1950. grundlagens preambel sl\u00e5r fast att landet \u00e4r en sj\u00e4lvst\u00e4ndig, socialistisk, sekul\u00e4r och demokratisk republik, d\u00e4r de grundl\u00e4ggande fri- och r\u00e4ttigheterna garanteras. centralmakten i indien \u00e4r starkare \u00e4n i de flesta v\u00e4stliga f\u00f6rbundsstater, men delstaterna f\u00f6rst\u00e4rkte kontinuerligt sin st\u00e4llning under \u00e5rtiondena efter 1947. centralregeringen kan via beslut av presidenten ta \u00f6ver styret i en delstat. indiens statsskick beskrevs traditionellt som 'kvasifederalt' med en stark centralmakt och svagare delstater, men det har blivit mer och mer federalt sedan slutet av 1990-talet som en f\u00f6ljd av politiska, ekonomiska och sociala f\u00f6r\u00e4ndringar.statschef \u00e4r indiens president \nsom v\u00e4ljs indirekt av ett elektorskollegium \nf\u00f6r en fem\u00e5rsperiod. \npresidenten har ceremoniella uppgifter snarare \u00e4n rena maktfunktioner. indiens premi\u00e4rminister \u00e4r regeringschef och ut\u00f6var i realiteten den exekutiva makten. \npremi\u00e4rministern tills\u00e4tts av presidenten, \noch har enligt praxis st\u00f6d av det parti eller den allians som innehar majoriteten av platserna i parlamentets underhus. den verkst\u00e4llande grenen best\u00e5r av presidenten, vicepresidenten, och regeringen (med kabinettet som verkst\u00e4llande utskott) som leds av premi\u00e4rministern. varje minister med portf\u00f6lj m\u00e5ste vara ledamot av n\u00e5got av parlamentets kamrar. indien till\u00e4mpar parlamentarism, det vill s\u00e4ga att den verkst\u00e4llande makten \u00e4r underordnad den lagstiftande och premi\u00e4rministern och regeringen \u00e4r direkt ansvarig inf\u00f6r parlamentets underhus.den federala lagstiftande f\u00f6rsamlingen \u00e4r ett bikameralt parlament, med \u00f6verhuset rajya sabha som organ f\u00f6r delstaterna och underhuset lok sabha som organ direkt f\u00f6r folket. \nrajya sabha, ett permanent organ, har 245 ledam\u00f6ter som v\u00e4ljs f\u00f6r sex \u00e5r och f\u00f6rnyas med 1/3 vartannat \u00e5r.  \nde flesta v\u00e4ljs indirekt av delstaternas och unionsterritoriernas lagstiftande f\u00f6rsamlingar i proportion till deras folkm\u00e4ngd. 543 av lok sabhas 545 ledam\u00f6ter \u00e4r direkt folkvalda som representanter f\u00f6r enskilda valkretsar f\u00f6r fem\u00e5riga mandatperioder. de andra tv\u00e5 ledam\u00f6terna nomineras av presidenten fr\u00e5n den angloindiska folkgruppen om presidenten anser att den inte \u00e4r n\u00f6jaktigt representerad.indien har ett enhetligt r\u00e4ttssystem med tre niv\u00e5er, som best\u00e5r av h\u00f6gsta domstolen (supreme court), som leds av en chefsdomare (chief justice of india), tjugoen high courts of india, och ett stort antal f\u00f6rstainstansdomstolar.\n\n\n=== valsystem ===\nvalsystemet till det indiska parlamentet sker enligt principen f\u00f6r enmansvalkretsar och enkel (relativ) majoritet, \u00e4ven kallat \"first past the post\".\n\n\n=== politik ===\np\u00e5 den federala niv\u00e5n \u00e4r indien den folkrikaste demokratin i v\u00e4rlden. \nunder de flesta \u00e5ren sedan sj\u00e4lvst\u00e4ndigheten har den federala regeringen letts av kongresspartiet, mahatma gandhis och jawaharlal nehrus parti, f\u00f6rst med nehru och sedan med hans dotter indira gandhi och slutligen nehrus dotterson rajiv gandhi som premi\u00e4rminister. enda undantagen intr\u00e4ffade under tv\u00e5 korta perioder under 1970-talet och 1980-talet. politiken i delstaterna har dominerats av flera nationella partier, d\u00e4ribland kongresspartiet, bharatiya janata party (bjp), communist party of india (marxist) (cpi(m)) och olika regionala partier.\nfr\u00e5n 1950 till 1990 hade kongresspartiet, med undantag av tv\u00e5 korta perioder, majoritet i parlamentet. \npremi\u00e4rminister nehru styrde indien till sin d\u00f6d 1964. 1966 var tiden mogen f\u00f6r nehrus dotter indira gandhi att ta \u00f6ver. hon satt som premi\u00e4rminister 1966\u20131977. kongresspartiet var borta fr\u00e5n makten mellan 1977 och 1980, d\u00e5 janata party, en valallians av fem partier ledd av morarji desai, vann valet p\u00e5 grund av folkligt missn\u00f6je med det undantagstillst\u00e5nd som utlysts av d\u00e5varande premi\u00e4rministern indira gandhi 1975, i en period av sv\u00e5ra politiska och ekonomiska problem. i ett f\u00f6rs\u00f6k att f\u00e5 folkligt st\u00f6d f\u00f6r \u00e5tg\u00e4rden kallade regeringen gandhi till nyval 1977, men f\u00f6rlorade.\n\u00e5r 1989 vann en koalition ledd av janata dal i allians med koalitionen left front valet men lyckades bara beh\u00e5lla makten i tv\u00e5 \u00e5r.sedan indira gandhi m\u00f6rdats tog hennes son rajiv \u00f6ver som partiledare i kongresspartiet. rajiv gandhi m\u00f6rdades under valkampanjen inf\u00f6r valet 1991.   \nd\u00e5 valet 1991 inte gav majoritet \u00e5t n\u00e5got parti bildade kongresspartiet en minoritetsregering under premi\u00e4rminister p.v. narasimha rao och lyckades sitta kvar under hela fem\u00e5rsperioden.\nregeringen inledde en liberaliseringsprocess som \u00f6ppnade landets ekonomi f\u00f6r internationell handel och utl\u00e4ndska investeringar. under denna tid f\u00f6r\u00e4ndrades ocks\u00e5 den politiska partistrukturen i indien. tidigare hade v\u00e4ljarna i allm\u00e4nhet valt parti efter kast, religion eller etnicitet, men nu \u00f6kade ist\u00e4llet st\u00f6det f\u00f6r en m\u00e4ngd regionala partier.\nhindunationalistiska bharatiya janata party (bjp) lyckades f\u00f6r f\u00f6rsta g\u00e5ngen vid valen i maj 1996 bli st\u00f6rsta parti i lok sabha.\n\u00e5ren 1996\u20131998 var en period av instabilitet i den federala regeringen d\u00e5 flera kortlivade allianser regerade. bjp bildade kortvarigt en regering 1996, som f\u00f6ljdes av united front-koalitionen som utesl\u00f6t b\u00e5de bjp och kongresspartiet. \u00e5r 1998 bildade bjp national democratic alliance (nda) med flera andra partier och blev den f\u00f6rsta regeringen utan kongresspartiet som satt en hel mandatperiod ut. \npremi\u00e4rminister var atal behari vajpayee. \ni valet 2004 fick kongresspartiet det st\u00f6rsta antalet platser i lok sabha och bildade regeringen med en koalition kallad united progressive alliance (upa), med st\u00f6d av olika v\u00e4nsterinriktade partier och ledam\u00f6ter som var motst\u00e5ndare till bjp.p\u00e5 delstatsniv\u00e5 styr olika politiska partier, en del nationella medan andra \u00e4r aktiva i en eller n\u00e5gra f\u00e5 delstater. exempelvis styrs landets st\u00f6rsta delstat uttar pradesh med j\u00e4rnhand av en kvinna, mayawati, som leder bahujan samaj partiet. ett annat exempel \u00e4r v\u00e4stbengalen som l\u00e4nge styrts av en regering ledd av ett av indiens kommunistpartier.\n\ni maj  2019 fick premi\u00e4rminister narendra modi och hans hindunationalistiska parti bjp en historisk jordskredsseger i parlamentsvalet . bjp  hade s\u00e4krat en klar egen majoritet av parlamentets platser. modi hade varit i makten sedan valet \u00e5r 2014. b\u00e5de kongresspartiet och kommunisterna f\u00f6rlorade i valet.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== administrativ indelning ===\n\n\n=== f\u00f6rsvar ===\nmilit\u00e4rt \u00e4r landet en regional stormakt, med en yrkesarm\u00e9 p\u00e5 \u00f6ver en miljon man, en reserv p\u00e5 en halv miljon man, samt flotta och flygvapen. till detta kommer paramilit\u00e4ra styrkor p\u00e5 dryga miljonen man, polis samt ett hemv\u00e4rn, ocks\u00e5 detta med en ansenlig personalstyrka; ungef\u00e4r en halv miljon. krigsmaterielen \u00e4r dock inte fullt modern, och best\u00e5r delvis av s\u00e5dant som ink\u00f6ptes fr\u00e5n sovjetunionen under indira gandhis dagar. \u00e4ven om en viss modernisering sker (indien f\u00f6rfogar till exempel \u00f6ver stridsflygplan av typen harrier och suchoj su-30 mki), har f\u00f6rsvarskostnaderna minskat under senare \u00e5r. det g\u00e5r dock inte att s\u00e4ga att sp\u00e4nningen gentemot arvfienden pakistan minskat n\u00e4mnv\u00e4rt. b\u00e5da staterna h\u00e5ller sig med k\u00e4rnvapen.\n\nindien har en stor flottbas p\u00e5 andamanerna.\n\t\t\t\n\t\t\t\n\t\t\n\n\n== ekonomi ==\nindien \u00e4r till viss del en modern industrination (bland v\u00e4rldens 10\u201315 fr\u00e4msta) med rika naturtillg\u00e5ngar. men p\u00e5 samma g\u00e5ng \u00e4r det ett fattigt utvecklingsland med enorma ekonomiska och sociala problem och stora regionala skillnader. med sin ofantliga befolkning placerar sig indien, trots rika naturtillg\u00e5ngar och h\u00f6gt teknologiskt kunnande, bland jordens 30\u201340 fattigaste stater. huvudn\u00e4ring \u00e4r fortfarande jordbruket som syssels\u00e4tter 2/3 av befolkningen. avkastningen har h\u00e5llits nere av primitiva brukningsmetoder och feodala \u00e4garf\u00f6rh\u00e5llanden. en stor del av landsbygdsbefolkningen \u00e4r jordl\u00f6sa dagl\u00f6nare. den gr\u00f6na revolutionen, som introducerade h\u00f6gavkastande gr\u00f6dor framf\u00f6r allt i landets kornbod i nordv\u00e4st, har kommit stora befolkningsgrupper till godo. den totala produktionen h\u00f6jdes och indien blev p\u00e5 1970- och 1980-talen sj\u00e4lvf\u00f6rs\u00f6rjande p\u00e5 livsmedel.\njordbruket \u00e4r till stor del konstbevattnat. de viktigaste produkterna \u00e4r ris, vete, durra, hirs, baljv\u00e4xter och sockerr\u00f6r. exportgr\u00f6dor \u00e4r traditionellt jute, bomull, te (indien producerar mest i v\u00e4rlden), jordn\u00f6tter och oljev\u00e4xter. det \u00e4r gott om n\u00f6tboskap. de heliga korna (enligt hinduismen) f\u00e5r inte slaktas, men ger mj\u00f6lk samt g\u00f6dsel och br\u00e4nsle av spillningen (ved att elda med \u00e4r p\u00e5 m\u00e5nga h\u00e5ll en bristvara). vid sidan av jordbruket syssels\u00e4tts m\u00e5nga i traditionellt hantverk och sm\u00e5industri.\nviktigast f\u00f6r ekonomin \u00e4r dock den storskaliga industrin som svarar f\u00f6r 1/3 av exportinkomsterna. textil- och juteindustrin byggdes upp av britterna redan p\u00e5 1850-talet. efter sj\u00e4lvst\u00e4ndigheten slog indien in p\u00e5 en socialistiskt pr\u00e4glad planhush\u00e5llning f\u00f6r att utnyttja mineralfyndigheter (j\u00e4rn, mangan, bly, zink, koppar, bauxit) och energitillg\u00e5ngar (kol, olja, vattenkraft). k\u00e4rnkraften byggdes ut. den tunga industrin (j\u00e4rn och st\u00e5l, verkstads- och kemisk produktion) kompletterades efter hand med elektrisk och avancerad h\u00f6gteknologisk tillverkning (vapen- och rymdteknik, bl.a. k\u00e4rnvapen). trots den statliga styrningen domineras det indiska n\u00e4ringslivet av ett f\u00e5tal mycket stora f\u00f6retagsgrupper. de mest k\u00e4nda, air india och birla, startades redan p\u00e5 den brittiska tiden. med sin enorma hemmamarknad har indien en relativt liten utrikeshandel. under 1980- och 1990-talen b\u00f6rjade kongresspartiet liberalisera ekonomin, uppmuntra utl\u00e4ndska investeringar och effektivisera den \u00f6verdimensionerade statliga byr\u00e5kratin. ekonomin f\u00f6rb\u00e4ttrades och efterfr\u00e5gan p\u00e5 varor steg i den v\u00e4xande medelklassen (100\u2013150 milj. m\u00e4nniskor).\n\n\n=== fattigdom ===\ntrots imponerande ekonomisk tillv\u00e4xt under de senaste \u00e5rtiondena forts\u00e4tter indien att brottas med socioekonomiska utmaningar. indien har den st\u00f6rsta koncentrationen av m\u00e4nniskor som lever under v\u00e4rldsbankens internationella fattigdomsgr\u00e4ns p\u00e5 1,25 dollar per dag. andelen fattiga har minskat fr\u00e5n 60% \u00e5r 1981 till 42% 2005 och 25% 2011. . 31% av indiens barn under fem \u00e5rs \u00e5lder lider av undervikt. enligt en rapport fr\u00e5n fn:s livsmedels- och jordbruksorganisation 2015 \u00e4r 15% av indiens befolkning undern\u00e4rd. ett statligt program kallat \u2018\u2019mid-day meal scheme\u2019\u2019 avses minska de h\u00e4r procentsatserna. sedan 1991 har de ekonomiska skillnaderna mellan indiens stater konsekvent \u00f6kat: nettonationalprodukten per person var \u00e5r 2007 f\u00f6r de rikaste delstaterna 3.2 g\u00e5nger s\u00e5 h\u00f6g som f\u00f6r de fattigaste. befolkningen i indien upplever att korruptionen har \u00f6kat betydligt. en rapport uppskattar de olagliga kapitalfl\u00f6dena efter sj\u00e4lvst\u00e4ndigheten till 462 miljarder dollar.indien \u00e4r det land som har flest personer som lever i slaveri, 18 miljoner. f\u00f6r merparten av dessa handlar det om olagliga krav p\u00e5 \u00e5terbetalning av l\u00e5n (engelska debt bondage). indien har ocks\u00e5 v\u00e4rldens st\u00f6rsta grupp av barn under 14 \u00e5r i arbete, varav 12,6 miljoner uppskattas vara indragna i farliga syssels\u00e4ttningar.\n\n\n== demografi ==\narbetsmarknad: sysselsatta i jordbruk 60 procent, tj\u00e4nster 23 procent, industri 17 procent\narbetsl\u00f6shet: 8,8 procent (2002)\n\u00e5ldersf\u00f6rdelning: 32,2 procent 0\u201314 \u00e5r, 63 procent 15\u201364 \u00e5r, 5 procent 65\u2013 \u00e5r.\nbefolkningstillv\u00e4xt: 1,47 procent p.a.\nbefolkningssammans\u00e4ttning: indoarier 72 procent, dravidfolk 25 procent, mongolfolk 3 procent\nreligioner: hinduer 82 procent, muslimer 12 procent, kristna 2 procent, sikher 2 procent, \u00f6vriga (d\u00e4rav bah\u00e1'\u00eder, parser, ayyavazhi, buddhister) 2 procent (\u00e5r 2000). se den fullst\u00e4ndiga statistiken fr\u00e5n 1991.\n\n\n=== spr\u00e5k ===\n\ni indien talas flera hundra spr\u00e5k varav 22 n\u00e4mns i konstitutionen.hindi \u00e4r det spr\u00e5k som f\u00f6redras i det officiella indien \u00e4ven om engelska ocks\u00e5 \u00e4r vanligt som aff\u00e4rsspr\u00e5k. hindi talas som f\u00f6rstaspr\u00e5k av 30 procent. f\u00f6rutom hindi och engelska \u00e4r ytterligare 21 spr\u00e5k \u00e4r sanktionerade som officiella: bengali, telugu, marathi, tamil, urdu, gujarati, malayalam, kannada, konkani, oriya, maithili, manipuri, nepali, punjabi, bodo, dogrib, assamesiska, kashmiri, santali, sindhi och sanskrit. sammanlagt \u00e4r 325 olika spr\u00e5k erk\u00e4nda s\u00e5som i och f\u00f6r sig existerande inom landet. (olika uppgifter i olika k\u00e4llor. dessutom finns olika dialekter.)\nengelska och hindi \u00e4r officiella spr\u00e5k som anv\u00e4nds som bland annat f\u00f6rvaltningsspr\u00e5k.en indisk statlig utredning p\u00e5 1980-talet kom fram till att landet hade n\u00e4stan 5 000 folkgrupper som talade n\u00e4stan 400 spr\u00e5k med \u00f6ver 200 dialekter som skrivs med 38 olika alfabet. s\u00e4ttet att r\u00e4kna \u00e4r olika i olika utredningar men indien \u00e4r klart ett av v\u00e4rldens mest heterogena l\u00e4nder. befolkningen tillh\u00f6r d\u00e4rmed en l\u00e5ng rad olika etniska grupper och flera av dessa har starkt avvikande kultur och tradition.\n\nenligt 2011 \u00e5rs folkunders\u00f6kning var 64,6 procent av kvinnorna skriv- och l\u00e4skunniga, 80,9 av m\u00e4nnen och 73 procent av befolkningen som helhet.\n\n\n== kultur och samh\u00e4lle ==\n\ngenom historien har ett flertal v\u00e5gor av inflytande fr\u00e5n andra kulturer sk\u00f6ljt in \u00f6ver indien, den viktigaste var de indoeuropeiska ariernas invasion av landet. detta har p\u00e5verkat norra delen av landet mer \u00e4n den s\u00f6dra. det i europa mest k\u00e4nda inslaget i den indiska kulturen \u00e4r kastv\u00e4sendet.\nm\u00e5nga regioner i indien har egna, n\u00e5got s\u00e5 n\u00e4r klart avgr\u00e4nsade kulturer. under de senaste decennierna har dock gr\u00e4nserna dessa kulturer emellan haft en tendens att bli suddigare, och de olika kulturerna har p\u00e5verkat varandra mer \u00e4n tidigare. med \u00f6kande internationalisering i v\u00e4rlden, och med liberaliseringarna i den indiska ekonomin i b\u00f6rjan av 1990-talet har ocks\u00e5 v\u00e4stliga kulturinfluenser gjort sig starkare p\u00e5minda.\nindisk musik finns i tv\u00e5 huvudformer: karnataka och hindustani. hindustani \u00e4r vanligare i norra indien \u00e4r influerad av muslimsk kultur. inom litteraturens omr\u00e5de har indien bland annat en rad mycket gamla verk av kulturell och religi\u00f6s betydelse: vedaskrifterna, ramayana och mahabharatha \u00e4r n\u00e5gra exempel. ett flertal dansformer \u00e4r mera k\u00e4nda: bharata natyam, odissi, kuchipudi, kathak, kathakali med flera.\nschackspelet anses h\u00e4rstamma fr\u00e5n indien, och de siffror vi kallar arabiska har egentligen indiskt ursprung.\n\nindiens nationalf\u00e5gel har sedan 1963 varit p\u00e5f\u00e5gel, eftersom den h\u00f6r till m\u00e5nga lokala myter i olika delar av indien.\n\n\n=== det moderna indien ===\nse \u00e4ven indiens n\u00e4ringsliv, indiska fackliga centralorganisationer\nsedan sj\u00e4lvst\u00e4ndigheten har landets befolkning \u00f6kat med 250%, och befolkningen i st\u00e4derna har \u00f6kat med 500%. enligt den asiatiska utvecklingsbanken lever \u00f6ver 50% av befolkningen i \"djup fattigdom\" under 2010. omkring 75% lever i stort sett utanf\u00f6r kontantekonomin, medan en modern medelklass, med m\u00f6jlighet att k\u00f6pa bil, privat sjukv\u00e5rd, tv och dylikt, uppgick i b\u00f6rjan av 2000-talet till runt 200 miljoner m\u00e4nniskor. till och med i landets rikaste stad, bombay, lever n\u00e4stan halva befolkningen i slum.\nindien har idag (2007) en tillv\u00e4xt p\u00e5 cirka 15%. f\u00f6rst var det de rika som f\u00f6r 10\u201315 \u00e5r sedan s\u00e5g en starkt f\u00f6rb\u00e4ttrad ekonomi. sedan f\u00f6ljde medelklassen och nu \u00e4ven stora delar av de l\u00e4gre skikten. enligt vissa experter kommer kina och indien att passera usa som ekonomier om 30 till 40 \u00e5r. indien planerar att skicka egna rymdraketer till m\u00e5nen och mars och har redan skickat upp egentillverkade satelliter. de som definieras som fattiga enligt indisk statistik har sett en f\u00f6rb\u00e4ttring den sista tiden och allt f\u00e4rre r\u00e4knas till denna grupp. det finns grupper som st\u00e5r utanf\u00f6r utvecklingen men som helhet g\u00e5r indien fram med stormsteg. idag kan man knappt k\u00f6pa en villa i new delhi f\u00f6r under motsvarande 6 miljoner kronor och en l\u00e5ng rad omr\u00e5den i indien har idag priset l\u00e5ngt \u00f6ver de svenska och ett par omr\u00e5den tillh\u00f6r v\u00e4rldens dyraste. indien \u00e4r b\u00e5de rikt och fattigt. de rika sett ur indisk synvinkel, \u00e4r lika m\u00e5nga som eu:s befolkning.\nett annat s\u00e4tt att beskriva det moderna indien \u00e4r att n\u00e4mna indian institute of technology, m\u00e5h\u00e4nda den mest prestigefyllda utbildningsinstitutionen i v\u00e4rlden f\u00f6r civilingenj\u00f6rer med it-inriktning. n\u00e4r arbetskraftsinvandring kommer p\u00e5 tal i v\u00e4stv\u00e4rlden tas ofta denna exklusiva elit av dataspecialister som exempel. v\u00e4rldens st\u00f6rsta webbaserade e-postf\u00f6retag, hotmail, startades av indiern sabeer bhatia, som sedan s\u00e5lde f\u00f6retaget till microsoft.\nnobelpriset har tilldelats 13 g\u00e5nger till personer med indisk anknytning, varav senast 2019 d\u00e5 indiskt-f\u00f6dda abhijit banerjee tilldelades ekonomipriset till alfred nobels minne. senast en indisk medborgare tilldelades nobelpriset var 2014 d\u00e5 kailash satyarthi tilldelades nobels fredspris tillsammans med malala yousafzai.indien har precis som grannen kina inga tidszoner utan samma tid i hela landet: 4,5 timmars skillnad fr\u00e5n svensk normaltid.\n\n\n=== media ===\nenligt \u00e5rets 2016 statistik fanns det 857 tv-kanaler i indien. statens public service-bolag heter prasar bharati och best\u00e5r av tv\u00e5 separata bolag: doordarshan (television) och all indian radio (radio). public service-bolaget styrs av indiens kommunikations- och publik service-ministerium.b\u00e5da kamrarna av indiens parlament har sina egna nyhetsbyr\u00e5er: lok sabha tv rapporterar om underhuset och rajya sabha tv om \u00f6verhuset. nyheter publicerar p\u00e5 engelska och hindi, och b\u00e5de kanaler \u00e4r aktiva i youtube.tidningar \u00e4r popul\u00e4ra indien, och det finns 118 239 olika tidningar som publiceras. de tio st\u00f6rsta tidningar \u00e4r:\n\n\n== internationella rankningar ==\n\n\n== se \u00e4ven ==\nasien\nindiska subkontinenten\nsamv\u00e4ldet\nindiens demografi\nsj\u00e4lvmord i indien\nindiens geografi\nindiens historia har l\u00e4nkar till underordnade artiklar om indiens historia\nindiens j\u00e4rnv\u00e4gar (det stats\u00e4gda f\u00f6retaget)\nindiska k\u00f6ket\nindiskt medborgarskap\nindisk mytologi\nindiens religioner idag\nspr\u00e5k i indien\nj\u00e4rnv\u00e4g i indien\nprostitution i indien\nkastsystemet i indien\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, tidigare version.\n\n\n=== noter ===\n\n\n=== litteratur ===\n\u201dindia lost $462bn in illegal capital flows, says report\u201d, bbc news (british broadcasting corporation), 18 november 2010, http://www.bbc.co.uk/news/world-south-asia-11782795, l\u00e4st 23 juli 2011 \n (pdf) inclusive growth and service delivery: building on india's success, world bank, 29 may 2006, arkiverad fr\u00e5n ursprungsadressen  den 14 maj 2009, https://web.archive.org/web/20090514233650/http://siteresources.worldbank.org/southasiaext/resources/dpr_fullreport.pdf, l\u00e4st 7 maj 2009 \n new global poverty estimates\u2014what it means for india, world bank, arkiverad fr\u00e5n ursprungsadressen  den 6 maj 2012, https://web.archive.org/web/20120506043711/http://www.worldbank.org.in/wbsite/external/countries/southasiaext/indiaextn/0,,contentmdk:21880725~pagepk:141137~pipk:141127~thesitepk:295584,00.html, l\u00e4st 23 juli 2011 \ndr\u00e8ze, j.; goyal, a. (9 february 2009), \u201dthe future of mid-day meals\u201d, i baru, r. v., school health services in india: the social and economic contexts, sage publications, isbn 978-81-7829-873-3, https://books.google.com/books?id=aq39ro9oet4c&pg=pa46 \npal, p.; ghosh, j (july 2007), \u201dinequality in india: a survey of recent trends\u201d (pdf), economic and social affairs: desa working paper no. 45 (united nations), http://www.un.org/esa/desa/papers/2007/wp45_2007.pdf, l\u00e4st 23 juli 2011 \n (pdf) corruption perception index 2010\u2014india continues to be corrupt, transparency international, 26 october 2011, arkiverad fr\u00e5n ursprungsadressen  den 28 juli 2011, https://web.archive.org/web/20110728123451/http://transparencyindia.org/resource/press_release/corruption%20perception%20index%20(cpi)%202010.pdf, l\u00e4st 23 juli 2011 \n\n\n== externa l\u00e4nkar ==\n kartor i wikimedia atlas relaterade till indiennarkotikahandeln i indien (engelska)"