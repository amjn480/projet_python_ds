"yuri (jap. \u767e\u5408, dos\u0142. \u201elilia\u201d), znany r\u00f3wnie\u017c jako girls\u2019 love (jap. \u30ac\u30fc\u30eb\u30ba\u30e9\u30d6 g\u0101ruzu rabu) \u2013 wywodz\u0105cy si\u0119 z japonii gatunek fikcji, przedstawiaj\u0105cy intymne zwi\u0105zki mi\u0119dzy kobietami. cho\u0107 zwykle jest kojarzony z lesbijstwem, w dzie\u0142ach tego gatunku przedstawiane s\u0105 r\u00f3wnie\u017c emocjonalne i duchowe relacje mi\u0119dzy kobietami, kt\u00f3re niekoniecznie maj\u0105 charakter romantyczny lub seksualny. gatunek yuri najcz\u0119\u015bciej jest kojarzony z mang\u0105 i anime, cho\u0107 termin ten bywa r\u00f3wnie\u017c u\u017cywany w odniesieniu do gier komputerowych, light novel i literatury.\nw\u0105tki charakterystyczne dla gatunku yuri wywodz\u0105 si\u0119 z japo\u0144skiej fikcji lesbijskiej z pocz\u0105tku xx wieku, szczeg\u00f3lnie z tw\u00f3rczo\u015bci pisarki nobuko yoshiyi oraz literatury klasy s. mangi przedstawiaj\u0105ce kobiecy homoerotyzm zacz\u0119\u0142y si\u0119 pojawia\u0107 w latach 70. w pracach artystek zwi\u0105zanych z year 24 group, zw\u0142aszcza ry\u014dko yamagishi i riyoko ikedy. w latach 90. gatunek ten zyska\u0142 na popularno\u015bci, a w 2003 roku ukaza\u0142 si\u0119 pierwszy magazyn po\u015bwi\u0119cony wy\u0142\u0105cznie tematyce yuri \u2013 \u201eyuri shimai\u201d. dwa lata p\u00f3\u017aniej pojawi\u0142 si\u0119 jego nast\u0119pca, \u201ecomic yuri hime\u201d, kt\u00f3ry przyczyni\u0142 si\u0119 do ujednolicenia terminu yuri jako jednego z gatunk\u00f3w wydawniczych oraz do rozwoju kultury fan\u00f3w.\njako gatunek, yuri nie jest skierowane do \u017cadnej okre\u015blonej p\u0142ci, w przeciwie\u0144stwie do jego m\u0119skich homoerotycznych odpowiednik\u00f3w: yaoi (skierowanego do kobiet) i bara (skierowanego do m\u0119\u017cczyzn). chocia\u017c yuri pierwotnie powsta\u0142o jako gatunek skierowany do \u017ce\u0144skiej publiczno\u015bci, z czasem zacz\u0119\u0142y powstawa\u0107 r\u00f3wnie\u017c prace skierowane do m\u0119\u017cczyzn. na przyk\u0142ad magazyn \u201ecomic yuri hime s\u201d, kt\u00f3ry by\u0142 siostrzanym magazynem \u201ecomic yuri hime\u201d, by\u0142 skierowany specjalnie dla m\u0119skiej publiczno\u015bci.\n\n\n== terminologia i etymologia ==\n\n\n=== yuri ===\ns\u0142owo yuri (jap. \u767e\u5408), oznaczaj\u0105ce \u201elili\u0119\u201d, jest stosunkowo powszechnym japo\u0144skim imieniem \u017ce\u0144skim. w literaturze japo\u0144skiej bia\u0142e lilie by\u0142y u\u017cywane od czas\u00f3w romantyzmu do symbolizowania pi\u0119kna oraz czysto\u015bci u kobiet i s\u0105 de facto symbolem gatunku yuri.\nw 1976 roku bungaku it\u014d, redaktor gejowskiego magazynu dla m\u0119\u017cczyzn \u201ebarazoku\u201d (jap. \u8594\u8587\u65cf, dos\u0142. \u201eplemi\u0119 r\u00f3\u017c\u201d), u\u017cy\u0142 terminu yurizoku (jap. \u767e\u5408\u65cf, dos\u0142. \u201eplemi\u0119 lilii\u201d) w odniesieniu do czytelniczek magazynu w kolumnie list\u00f3w zatytu\u0142owanej \u201eyurizoku no heya\u201d (jap. \u767e\u5408\u65cf\u306e\u90e8\u5c4b, dos\u0142. \u201epok\u00f3j plemienia lilii\u201d). chocia\u017c nie wszystkie kobiety, kt\u00f3rych listy pojawi\u0142y si\u0119 w \u201eyurizoku no heya\u201d, by\u0142y lesbijkami i nie jest jasne, czy kolumna ta by\u0142a pierwszym u\u017cyciem terminu yuri w tym kontek\u015bcie, skojarzenie yuri z lesbijstwem rozwin\u0119\u0142o si\u0119 p\u00f3\u017aniej. na przyk\u0142ad w lipcu 1983 roku magazyn \u201eallan\u201d (jap. \u30a2\u30e9\u30f3, aran) zacz\u0105\u0142 publikowa\u0107 kolumn\u0119 z og\u0142oszeniami osobistymi o nazwie \u201eyuri ts\u016bshin\u201d (jap. \u767e\u5408\u901a\u4fe1, dos\u0142. \u201eliliowa komunikacja\u201d), kt\u00f3re by\u0142y u\u017cywane do komunikacji mi\u0119dzy \u201elesbijkami\u201d.\ntermin ten zacz\u0105\u0142 by\u0107 kojarzony z lesbijsk\u0105 mang\u0105 pornograficzn\u0105 w latach 90. xx wieku, zw\u0142aszcza za spraw\u0105 magazynu \u201elady\u2019s comic misuto\u201d (1996\u20131999), w kt\u00f3rym cz\u0119sto pojawia\u0142y si\u0119 symboliczne kwiaty lilii. na zachodzie termin yuri pocz\u0105tkowo by\u0142 u\u017cywany niemal wy\u0142\u0105cznie do opisania pornograficznej mangi skierowanej do m\u0119\u017cczyzn, przedstawiaj\u0105cej pary lesbijskie, jednak z czasem odszed\u0142 od pornograficznych konotacji i zacz\u0105\u0142 opisywa\u0107 intymn\u0105 mi\u0142o\u015b\u0107, seks lub emocjonalne wi\u0119zi mi\u0119dzy kobietami. w po\u0142owie lat 2000. sta\u0142 si\u0119 szeroko rozpoznawalny jako nazwa gatunku przedstawiaj\u0105cego intymno\u015b\u0107 mi\u0119dzy kobietami. znacz\u0105co przyczyni\u0142o si\u0119 do tego powstanie magazyn\u00f3w \u201eyuri shimai\u201d i \u201ecomic yuri hime\u201d, kt\u00f3re skupi\u0142y si\u0119 wy\u0142\u0105cznie na publikacji mang yuri. zachodnie u\u017cycie terminu yuri poszerzy\u0142o si\u0119 na pocz\u0105tku lat 2000. i przej\u0119\u0142o konotacje z japo\u0144skiego u\u017cycia. ameryka\u0144skie wydawnictwa, takie jak alc publishing i seven seas entertainment, r\u00f3wnie\u017c przyj\u0119\u0142y japo\u0144skie u\u017cycie terminu do sklasyfikowania wydawanej przez siebie lesbijskiej mangi.\nw korei i chinach \u201elilia\u201d jest u\u017cywana jako zapo\u017cyczenie semantyczne z japo\u0144skiego u\u017cycia do opisania medi\u00f3w przedstawiaj\u0105cych romanse damsko-damskie, gdzie oba z kraj\u00f3w u\u017cywaj\u0105 bezpo\u015bredniego t\u0142umaczenia tego terminu \u2013 baekhap (kor. \ubc31\ud569) w korei i b\u01ceih\u00e9 (chi\u0144. upr. \u767e\u5408) w chinach.\n\n\n=== girls\u2019 love ===\nkonstrukcja wasei-eigo \u201egirls\u2019 love\u201d (jap. \u30ac\u30fc\u30eb\u30ba\u30e9\u30d6, g\u0101ruzu rabu) i jej skr\u00f3t \u201egl\u201d zacz\u0119\u0142y by\u0107 u\u017cywane przez japo\u0144skich wydawc\u00f3w na pocz\u0105tku xxi wieku, prawdopodobnie jako antonim gatunku romansu m\u0119sko-m\u0119skiego \u2013 boys\u2019 love (bl). cho\u0107 termin ten jest og\u00f3lnie uwa\u017cany za synonim yuri, czasami jest u\u017cywany do okre\u015blenia medi\u00f3w yuri, kt\u00f3re zawieraj\u0105 wyra\u017ane elementy erotyczne, czego przyk\u0142adem jest antologia girls love opublikowana przez wydawnictwo ichijinsha w 2011 roku. jednak to rozr\u00f3\u017cnienie jest rzadko stosowane, a yuri i \u201egirls\u2019 love\u201d s\u0105 prawie zawsze u\u017cywane zamiennie.\n\n\n=== sh\u014djo-ai ===\nw latach 90. zachodni fani zacz\u0119li u\u017cywa\u0107 terminu \u201esh\u014djo-ai\u201d (jap. \u5c11\u5973\u611b, dos\u0142. \u201edziewcz\u0119ca mi\u0142o\u015b\u0107\u201d) w odniesieniu do dzie\u0142 yuri, kt\u00f3re nie przedstawiaj\u0105 wyra\u017anego seksu. jego u\u017cycie by\u0142o wzorowane na zachodnim przyw\u0142aszczeniu terminu \u201esh\u014dnen-ai\u201d (jap. \u5c11\u5e74\u611b, dos\u0142. \u201ech\u0142opi\u0119ca mi\u0142o\u015b\u0107\u201d) do opisania dzie\u0142 yaoi, kt\u00f3re nie zawieraj\u0105 tre\u015bci seksualnych. w japonii termin sh\u014djo-ai nie jest u\u017cywany w tym znaczeniu, gdy\u017c oznacza pedofilskie relacje mi\u0119dzy doros\u0142ymi m\u0119\u017cczyznami a dziewcz\u0119tami, o podobnym znaczeniu do loliconu.\n\n\n== historia ==\n\n\n=== przed rokiem 1970: literatura klasy s ===\njedn\u0105 z pierwszych japo\u0144skich autorek, kt\u00f3re tworzy\u0142y utwory o mi\u0142o\u015bci mi\u0119dzy kobietami, by\u0142a nobuko yoshiya, powie\u015bciopisarka dzia\u0142aj\u0105ca w okresach taish\u014d i sh\u014dwa. yoshiya by\u0142a pionierk\u0105 japo\u0144skiej literatury lesbijskiej, w tym gatunku klasy s z pocz\u0105tku xx wieku. jej prace spopularyzowa\u0142y wiele pomys\u0142\u00f3w i trop\u00f3w, kt\u00f3re przez lata nap\u0119dza\u0142y gatunek yuri. historie klasy s przedstawiaj\u0105 lesbijskie zwi\u0105zki jako intensywnie emocjonalne, ale platoniczne relacje, kt\u00f3re zwykle ko\u0144cz\u0105 si\u0119 uko\u0144czeniem szko\u0142y, po\u015blubieniem m\u0119\u017cczyzny lub \u015bmierci\u0105. \u017ar\u00f3d\u0142em tego gatunku jest po cz\u0119\u015bci wsp\u00f3\u0142czesne przekonanie, \u017ce mi\u0142o\u015b\u0107 do os\u00f3b tej samej p\u0142ci by\u0142a przej\u015bciow\u0105 i normaln\u0105 cz\u0119\u015bci\u0105 kobiecego rozwoju prowadz\u0105c\u0105 do heteroseksualno\u015bci i macierzy\u0144stwa. klasa s rozwin\u0119\u0142a si\u0119 w latach 30. za po\u015brednictwem japo\u0144skich magazyn\u00f3w dla dziewcz\u0105t, ale podupad\u0142a w wyniku pa\u0144stwowej cenzury spowodowanej drug\u0105 wojn\u0105 chi\u0144sko-japo\u0144sk\u0105 w 1937 roku. chocia\u017c homospo\u0142eczno\u015b\u0107 mi\u0119dzy dziewcz\u0119tami zacz\u0119\u0142a pojawia\u0107 si\u0119 ponownie w powojennych mangach sh\u014djo (komiksach dla dziewcz\u0105t), klasa s stopniowo traci\u0142a na popularno\u015bci na rzecz romans\u00f3w damsko-m\u0119skich.\nhistorie klasy s tradycyjnie skupiaj\u0105 si\u0119 na silnych wi\u0119zach emocjonalnych pomi\u0119dzy senpai a k\u014dhai lub w rzadkich przypadkach mi\u0119dzy uczennic\u0105 a nauczycielk\u0105. akcja cz\u0119sto rozgrywa si\u0119 w prywatnych szko\u0142ach dla dziewcz\u0105t, kt\u00f3re s\u0105 przedstawiane jako idylliczny homospo\u0142eczny \u015bwiat zarezerwowany dla kobiet. dzie\u0142a z tego gatunku koncentruj\u0105 si\u0119 na pi\u0119knie i niewinno\u015bci swoich protagonistek, co jest motywem, kt\u00f3ry pojawia si\u0119 tak\u017ce w yuri. trudno jednoznacznie sklasyfikowa\u0107 klas\u0119 s w kontek\u015bcie yuri. krytycy mieli r\u00f3\u017cne podej\u015bcia do tego zagadnienia, uwa\u017caj\u0105c klas\u0119 s za gatunek odr\u0119bny od yuri, za \u201eproto-yuri\u201d lub element yuri.\n\n\n=== lata 70. i 80.: \u201eciemny wiek\u201d ===\nw 1970 roku mangaka masako yashiro opublikowa\u0142a sh\u014djo-mang\u0119 zatytu\u0142owan\u0105 secret love (jap. \u30b7\u30fc\u30af\u30ec\u30c3\u30c8\u30e9\u30d6, sh\u012bkuretto rabu), kt\u00f3ra opowiada o tr\u00f3jk\u0105cie mi\u0142osnym mi\u0119dzy dwiema dziewczynami a ch\u0142opcem. publikacja ta jest uwa\u017cana za pierwsz\u0105 mang\u0119, kt\u00f3ra przedstawia intymny zwi\u0105zek mi\u0119dzy kobietami bez zaliczania si\u0119 do klasy s. niekt\u00f3rzy badacze uwa\u017caj\u0105 j\u0105 r\u00f3wnie\u017c za pierwsze dzie\u0142o z gatunku yuri. poniewa\u017c jednak zar\u00f3wno yashiro, jak i secret love s\u0105 stosunkowo ma\u0142o znane, a tytu\u0142 skupia si\u0119 cz\u0119\u015bciowo na romansie damsko-m\u0119skim, wi\u0119kszo\u015b\u0107 krytyk\u00f3w za pierwsz\u0105 mang\u0119 yuri uznaje shiroi heya no futari autorstwa ry\u014dko yamagishi, kt\u00f3ra zosta\u0142a opublikowana w 1971 roku\u2009. w latach 70. pojawi\u0142y si\u0119 r\u00f3wnie\u017c mangi sh\u014djo, w kt\u00f3rych wyst\u0119powa\u0142y postacie transp\u0142ciowe i takie, kt\u00f3re zacieraj\u0105 r\u00f3\u017cnice  mi\u0119dzy p\u0142ciami poprzez cross-dressing, co by\u0142o cz\u0119\u015bciowo inspirowane przez takarazuka revue, ca\u0142kowicie kobiec\u0105 trup\u0119 teatraln\u0105, w kt\u00f3rej m\u0119skie role odgrywaj\u0105 kobiety. cechy te s\u0105 najbardziej widoczne s\u0105 w pracach riyoko ikedy, takich jak r\u00f3\u017ca wersalu (1972\u20131973), m\u00f3j drogi bracie... (1975) i claudine (1978). niekt\u00f3re sh\u014dnen-mangi z tego okresu tak\u017ce zawiera\u0142y postacie lesbijskie, cho\u0107 by\u0142y one zazwyczaj przedstawiane jako fanserwis lub komiczny przerywnik.\nod lat 70. do pocz\u0105tku lat 90. ukaza\u0142o si\u0119 oko\u0142o kilkunastu mang yuri, z czego wi\u0119kszo\u015b\u0107 w latach 70. wi\u0119kszo\u015b\u0107 z nich to tragedie, skupiaj\u0105ce si\u0119 na skazanych na niepowodzenie zwi\u0105zkach, ko\u0144cz\u0105cych si\u0119 roz\u0142\u0105k\u0105 lub \u015bmierci\u0105\u2009. ze wzgl\u0119du na niewielk\u0105 liczb\u0119 prac opublikowanych w tym okresie i ich og\u00f3lnie tragiczny charakter, magazyn \u201eyuri shimai\u201d okre\u015bli\u0142 lata 70. i 80. jako \u201eciemny wiek\u201d yuri. pojawi\u0142o si\u0119 kilka teorii wyja\u015bniaj\u0105cych tendencj\u0119 do tragicznych narracji obecnych w tym okresie. pisarz i t\u0142umacz frederik l. schodt zauwa\u017cy\u0142, \u017ce wi\u0119kszo\u015b\u0107 mang sh\u014djo publikowanych w tym okresie by\u0142a tragiczna, niezale\u017cnie od tego, czy by\u0142y to yuri, czy nie\u2009. james welker z uniwersytetu kanagawa stwierdzi\u0142, \u017ce narracje te reprezentuj\u0105 form\u0119 \u201elesbijskiej paniki\u201d, gdzie posta\u0107 \u2013 a przez to i autorka \u2013 odrzuca swoje w\u0142asne lesbijskie uczucia i pragnienia\u2009. verena maser zasugerowa\u0142a, \u017ce upadek klasy s usun\u0105\u0142 jedyny kontekst, w kt\u00f3rym mo\u017cliwe by\u0142y intymne zwi\u0105zki mi\u0119dzy kobietami, podczas gdy wed\u0142ug yukari fujimoto tragiczne zako\u0144czenia w historiach takich jak shiroi heya no futari by\u0142y spowodowane si\u0142ami patriarchalnymi\u2009.\n\n\n=== lata 90.: popularno\u015b\u0107 g\u0142\u00f3wnego nurtu ===\nw latach 90. formu\u0142a tragicznych historii w mandze straci\u0142a na popularno\u015bci. w 1992 roku pojawi\u0142y si\u0119 dwa wa\u017cne dla rozwoju gatunku yuri dzie\u0142a. pierwszym z nich by\u0142a manga jukkai me no jukkai (1992) autorstwa wakuni akisato, kt\u00f3ra zacz\u0119\u0142a odchodzi\u0107 od stereotypowej dynamiki gatunku oraz od tragicznych zako\u0144cze\u0144. drugim by\u0142a manga czarodziejka z ksi\u0119\u017cyca (1991\u20131997) autorstwa naoko takeuchi oraz jej adaptacja anime (1992\u20131993). zwi\u0105zek mi\u0119dzy czarodziejk\u0105 z urana a czarodziejk\u0105 z neptuna odegra\u0142 wa\u017cn\u0105 rol\u0119 w serii, poniewa\u017c by\u0142 pierwszym \u201epozytywnym\u201d przedstawieniem zwi\u0105zku lesbijskiego w g\u0142\u00f3wnym nurcie mangi i anime. po sukcesie czarodziejki z ksi\u0119\u017cyca zacz\u0119\u0142y powstawa\u0107 kolejne seriale i filmy z serii, a sama marka wesz\u0142a do \u015bwiadomo\u015bci mi\u0119dzynarodowej publiczno\u015bci, znacz\u0105co wp\u0142ywaj\u0105c na gatunki sh\u014djo i yuri. uran i neptun sta\u0142y si\u0119 popularnymi tematami d\u014djinshi (samodzielnie publikowanych mang, analogicznych do fan fiction) i przyczyni\u0142y si\u0119 do rozwoju kultury yuri-d\u014djinshi.\nsukces czarodziejki z ksi\u0119\u017cyca znacz\u0105co wp\u0142yn\u0105\u0142 na rozw\u00f3j yuri w po\u0142owie lat 90., a mangi i anime o podobnej tematyce cieszy\u0142y si\u0119 w\u00f3wczas popularno\u015bci\u0105 g\u0142\u00f3wnego nurtu. re\u017cyser czarodziejki z ksi\u0119\u017cyca, kunihiko ikuhara, stworzy\u0142 rewolucjonistk\u0119 uten\u0119 (1997\u20131999), serial anime, koncentruj\u0105cy si\u0119 przede wszystkim na romantycznych zwi\u0105zkach mi\u0119dzy kobietami. w tym okresie nast\u0105pi\u0142o r\u00f3wnie\u017c odrodzenie gatunku klasy s poprzez bestsellerow\u0105 seri\u0119 light novel maria-sama ga miteru (1998\u20132004) autorstwa oyuki konno, kt\u00f3ra do 2010 roku rozesz\u0142a si\u0119 w nak\u0142adzie 5,4 miliona egzemplarzy. inn\u0105 wybitn\u0105 autork\u0105 tego okresu jest kaho nakayama, kt\u00f3ra aktywnie pisze od wczesnych lat 90., a jej prace przedstawiaj\u0105 historie mi\u0142osne mi\u0119dzy kobietami. w tym okresie pojawi\u0142y si\u0119 r\u00f3wnie\u017c pierwsze japo\u0144skie magazyny skierowane specjalnie do lesbijek, z kt\u00f3rych wiele zawiera\u0142o sekcje z mangami yuri. przedstawiane w nich historie obejmowa\u0142y r\u00f3\u017cne stopnie tre\u015bci seksualnych, od licealnych romans\u00f3w po \u017cycie i mi\u0142o\u015b\u0107 lesbijek.\n\n\n=== lata 2000.: rozw\u00f3j wydawnictw i kultury fan\u00f3w ===\nw odpowiedzi na rosn\u0105c\u0105 popularno\u015b\u0107 historii skoncentrowanych na homospo\u0142eczno\u015bci, homoerotyzmie i kobiecym homoseksualizmie, niekt\u00f3rzy wydawcy zacz\u0119li wydawa\u0107 magazyny mangowe po\u015bwi\u0119cone wy\u0142\u0105cznie temu gatunkowi, zrzeszaj\u0105c si\u0119 wok\u00f3\u0142 yuri jako preferowanej nazwy tego gatunku, kt\u00f3ra by\u0142a popularna w kulturze d\u014djinshi. w 2003 roku ukaza\u0142y si\u0119 pierwsze numery magazyn\u00f3w \u201eyuri tengoku\u201d i \u201eyuri shimai\u201d, kt\u00f3re by\u0142y po\u015bwi\u0119cone wy\u0142\u0105cznie tematyce yuri. w 2005 roku pojawi\u0142 si\u0119 magazyn skierowany do kobiet \u2013 \u201ecomic yuri hime\u201d, a w 2007 roku magazyn dla m\u0119\u017cczyzn \u2013 \u201ecomic yuri hime s\u201d. w 2010 roku oba zosta\u0142y po\u0142\u0105czone w jeden magazyn \u2013 \u201ecomic yuri hime\u201d.\nhistorie w tych czasopismach dotyczy\u0142y szerokiej gamy temat\u00f3w: od intensywnych emocjonalnych zwi\u0105zk\u00f3w w mandze voiceful (2004\u20132006), przez romanse mi\u0119dzy uczennicami o charakterze jednoznacznie seksualnym w hatsukoi shimai (2003\u20132008), po realistyczne historie o mi\u0142o\u015bci dw\u00f3ch doros\u0142ych kobiet w rakuen no j\u014dken (2007). niekt\u00f3re z tych motyw\u00f3w s\u0105 r\u00f3wnie\u017c widoczne w pracach z tego okresu skierowanych do m\u0119\u017cczyzn, niekt\u00f3re z nich by\u0142y za\u015b \u0142\u0105czone z innymi gatunkami, takimi jak mecha i science fiction. przyk\u0142ady takich serii to kap\u0142anki przekl\u0119tych dni (2004-2005), blue drop (2004-2008) i kashimashi: girl meets girl (2004\u20132007). ponadto, historie skierowane do m\u0119\u017cczyzn maj\u0105 tendencj\u0119 do szerokiego wykorzystania postaci moe i bish\u014djo.\npublikacja magazyn\u00f3w po\u015bwi\u0119conych gatunkowi yuri wp\u0142yn\u0119\u0142a na rozw\u00f3j \u201ekultury yuri\u201d, kt\u00f3ra sk\u0142oni\u0142a artyst\u00f3w do tworzenia prac przedstawiaj\u0105cych zwi\u0105zki lesbijskie\u2009. ponadto artyku\u0142y w tych magazynach przyczyni\u0142y si\u0119 do rozwoju historii gatunku, oznaczaj\u0105c pewne wydane wcze\u015bniej dzie\u0142a jako yuri, tworz\u0105c w ten spos\u00f3b \u201ehistoryczny kanon gatunku yuri\u201d. w szczeg\u00f3lno\u015bci, verena maser, analizuj\u0105c poszczeg\u00f3lne numery magazyn\u00f3w \u201eyuri shimai\u201d, \u201ecomic yuri hime\u201d i \u201ecomic yuri hime s\u201d, ukazuj\u0105cych si\u0119 w latach 2003\u20132012, zauwa\u017cy\u0142a, \u017ce osiem z dziesi\u0119ciu najcz\u0119\u015bciej cytowanych serii w czasopismach pochodzi sprzed sformalizowania yuri jako gatunku wydawniczego w 2003 roku: apur\u014dzu \u2013 kassai (1981\u20131985), sakura no sono (1985\u20131986), czarodziejka z ksi\u0119\u017cyca (1992\u20131996), cardcaptor sakura (1996\u20132000), rewolucjonistka utena (1997\u20131999), maria-sama ga miteru (1998\u20132012), loveless (2002\u2013obecnie) i ichigo mashimaro (2002\u2013obecnie).\n\n\n=== od lat 2010.: zr\u00f3\u017cnicowanie gatunkowe ===\nchocia\u017c romanse o uczennicach pozosta\u0142y popularne w latach 2010. i 2020., zw\u0142aszcza serie takie jak kase-san (2010\u20132017), citrus (2012\u20132018), gdy zakwitnie w nas mi\u0142o\u015b\u0107 (2015\u20132019) i cicha piosenka o mi\u0142o\u015bci (2019\u2013obecnie), prace yuri w tym okresie zacz\u0119\u0142y obejmowa\u0107 nowe gatunki, motywy i materia\u0142y. w po\u0142owie lat 2010. yuri rozszerzy\u0142o si\u0119 na gatunki takie jak science fiction i isekai, a tak\u017ce powsta\u0142 podgatunek skupiaj\u0105cy si\u0119 na doros\u0142ych kobietach, zwany shakaijin yuri (jap. \u793e\u4f1a\u4eba\u767e\u5408, dos\u0142. \u201ecz\u0142onkini spo\u0142ecze\u0144stwa yuri\u201d). rozw\u00f3j platform cyfrowych takich jak pixiv, twitter i sh\u014dsetsuka ni nar\u014d umo\u017cliwi\u0142 tworzenie i szerok\u0105 dystrybucj\u0119 prac w spos\u00f3b inny ni\u017c publikacja w magazynach i d\u014djinshi. przyk\u0142adowo manga moje lesbijskie do\u015bwiadczenia w walce z samotno\u015bci\u0105 (2016) zosta\u0142a pierwotnie opublikowana jako komiks internetowy, podczas gdy serie fantasy sexiled (2018\u20132019), roll over and die (2018\u2013obecnie) i watashi no oshi wa akuyaku reij\u014d. (2018\u20132021) zosta\u0142y pierwotnie opublikowane jako powie\u015bci internetowe w serwisie sh\u014dsetsuka ni nar\u014d, zanim zosta\u0142y zaadaptowane na inne media. bardziej widoczne sta\u0142y si\u0119 r\u00f3wnie\u017c historie yuri tworzone przez otwarcie lesbijskie autorki, jak na przyk\u0142ad moje lesbijskie do\u015bwiadczenia w walce z samotno\u015bci\u0105.\n\n\n== koncepcje i motywy ==\n\n\n=== intymno\u015b\u0107 mi\u0119dzy kobietami ===\nyuri jako gatunek przedstawia intymne relacje mi\u0119dzy kobietami, kt\u00f3rych zakres jest szeroko zdefiniowany jako obejmuj\u0105cy mi\u0142o\u015b\u0107 romantyczn\u0105, intensywne przyja\u017anie, mi\u0142o\u015b\u0107 duchow\u0105 i rywalizacj\u0119. chocia\u017c lesbijstwo i gatunek yuri s\u0105 powszechnie kojarzone, nie wszystkie postacie w mediach yuri s\u0105 koniecznie homoseksualne. welker zauwa\u017ca, \u017ce ustalenie, czy postacie z gatunku yuri s\u0105 lesbijkami, jest \u201ebardzo skomplikowane\u201d. na pytanie, czy posta\u0107 w danym yuri jest lesbijk\u0105 lub biseksualistk\u0105, mo\u017cna odpowiedzie\u0107 tylko wtedy, gdy posta\u0107 sama opisuje siebie w tych kategoriach, jednak wi\u0119kszo\u015b\u0107 yuri nie okre\u015bla wprost orientacji seksualnej bohaterek, a zamiast tego pozostawia t\u0119 kwesti\u0119 do interpretacji czytelnika. rica takashima stwierdzi\u0142a, \u017ce fani z zachodu i japonii cz\u0119sto maj\u0105 r\u00f3\u017cne oczekiwania co do poziomu intymno\u015bci przedstawianego w yuri, co przypisuje r\u00f3\u017cnicom kulturowym mi\u0119dzy obiema grupami. zauwa\u017cy\u0142a, \u017ce prace yuri, kt\u00f3re ciesz\u0105 si\u0119 mi\u0119dzynarodow\u0105 popularno\u015bci\u0105, s\u0105 zazwyczaj dosadne i skupione na \u201es\u0142odkich dziewczynach ca\u0142uj\u0105cych si\u0119 ze sob\u0105\u201d, podczas gdy japo\u0144scy fani \u201emaj\u0105 sk\u0142onno\u015b\u0107 do czytania mi\u0119dzy wierszami, wychwytywania subtelnych wskaz\u00f3wek i u\u017cywania w\u0142asnej wyobra\u017ani do tkania bogatych gobelin\u00f3w znacze\u0144 z drobnych w\u0105tk\u00f3w\u201d.\n\n\n=== brak wy\u0142\u0105czno\u015bci gatunkowej i demograficznej ===\ncho\u0107 yuri, od czasu jego pojawienia si\u0119 w latach 70. xx wieku, jest historycznie i tematycznie zwi\u0105zane z sh\u014djo-mang\u0105, prace z tego gatunku by\u0142y publikowane dla wszystkich grup demograficznych \u2013 nie tylko dla dziewcz\u0105t (sh\u014djo), ale tak\u017ce dla doros\u0142ych kobiet (josei), ch\u0142opc\u00f3w (sh\u014dnen) i doros\u0142ych m\u0119\u017cczyzn (seinen). sh\u014dj\u014d-yuri zwykle skupia si\u0119 na fantazyjnych, inspirowanych ba\u015bniami narracjach, kt\u00f3re idolizuj\u0105 postacie \u201eksi\u0105\u017c\u0119cych dziewcz\u0105t\u201d inspirowane teatrem takarazuka revue, podczas gdy josei-yuri ma tendencj\u0119 do przedstawiania lesbijskich par z wi\u0119kszym stopniem realizmu. z kolei sh\u014dnen i seinen-mangi maj\u0105 tendencj\u0119 do wykorzystywania yuri w celu przedstawiania zwi\u0105zk\u00f3w mi\u0119dzy \u201eniewinnymi uczennicami\u201d a \u201edrapie\u017cnymi lesbijkami\u201d. czasopisma mangowe po\u015bwi\u0119cone wy\u0142\u0105cznie yuri zwykle nie s\u0105 kierowane do jednej konkretnej grupy demograficznej, przez co zawieraj\u0105 tre\u015bci od romans\u00f3w mi\u0119dzy uczennicami po tre\u015bci o charakterze jednoznacznie seksualnym.\ncz\u0119sto prace, kt\u00f3re s\u0105 postrzegane i klasyfikowane jako yuri w japonii, nie s\u0105 za takie uwa\u017cane przez mi\u0119dzynarodow\u0105 publiczno\u015b\u0107. na przyk\u0142ad, podczas gdy na zachodzie czarodziejka z ksi\u0119\u017cyca jest uwa\u017cana za seri\u0119 mah\u014d-sh\u014djo z elementami yuri, w japonii seria ta jest uznawana przez magazyny yuri za \u201emonumentalne dzie\u0142o\u201d tego gatunku. przyk\u0142ad czarodziejki z ksi\u0119\u017cyca dalej ilustruje, jak fani, a nie wydawcy czy tw\u00f3rcy, cz\u0119sto decyduj\u0105 o tym, czy dane dzie\u0142o jest yuri; czarodziejka z ksi\u0119\u017cyca nie zosta\u0142a pomy\u015blana jako manga lub anime yuri, ale \u201esta\u0142a si\u0119 tekstem yuri\u201d w oparciu o to, jak dzie\u0142o zosta\u0142o zinterpretowane i skonsumowane przez fan\u00f3w yuri.\n\n\n=== nieznaczne tre\u015bci seksualne ===\nutwory yuri zazwyczaj nie przedstawiaj\u0105 graficznych scen seksu. w przeciwie\u0144stwie do yaoi, gdzie wyra\u017ane przedstawienia akt\u00f3w seksualnych s\u0105 powszechne, a historie cz\u0119sto ko\u0144cz\u0105 si\u0119 stosunkiem analnym mi\u0119dzy g\u0142\u00f3wnymi bohaterami, akty seksualne w yuri rzadko s\u0105 bardziej wyra\u017ane ni\u017c poca\u0142unki i pieszczoty piersi\u2009. kazumi nagaike z uniwersytetu \u014dita argumentuje, \u017ce to og\u00f3lne unikanie seksu \u201enie oznacza, \u017ce kobiece po\u017c\u0105danie seksualne jest zatarte\u201d w yuri, ale raczej, \u017ce brak seksu \u201ewyra\u017anie wynika z wagi, jak\u0105 przywi\u0105zuje si\u0119 do duchowej wi\u0119zi kobieta-kobieta\u201d\u2009.\n\n\n=== \u201ecrimson rose i candy girl\u201d ===\nwi\u0119kszo\u015b\u0107 historii yuri publikowanych w latach 70. i 80. by\u0142a tragediami, skupiaj\u0105cymi si\u0119 na skazanych na niepowodzenie zwi\u0105zkach, ko\u0144cz\u0105cych si\u0119 roz\u0142\u0105k\u0105 lub \u015bmierci\u0105. yukari fujimoto, badaczka mangi na uniwersytecie meiji, zauwa\u017ca, \u017ce tragiczna fabu\u0142a shiroi heya no futari sta\u0142a si\u0119 powszechnym archetypem opowie\u015bci yuri, kt\u00f3ry nazwa\u0142a \u201ecrimson rose i candy girl\u201d. historie te przedstawiaj\u0105 \u201ecandy\u201d, fizycznie drobniejsz\u0105 posta\u0107 o ja\u015bniejszych w\u0142osach i naiwnej osobowo\u015bci, kt\u00f3ra podziwia \u201erose\u201d, wy\u017csz\u0105 kole\u017cank\u0119 o d\u0142ugich ciemnych w\u0142osach i powa\u017cnym usposobieniu. bohaterki \u0142\u0105czy wsp\u00f3lne nieszcz\u0119\u015bcie, zwykle wywodz\u0105ce si\u0119 z ich \u017cycia rodzinnego. przywi\u0105zanie candy i rose staje si\u0119 przedmiotem plotek, a nawet szanta\u017cu, nawet gdy candy i rose dojrzewaj\u0105, by przyzna\u0107, \u017ce ich zwi\u0105zek sta\u0142 si\u0119 romantyczny. historia ko\u0144czy si\u0119 \u015bmierci\u0105 rose w celu ochrony candy przed skandalem. chocia\u017c formu\u0142a tragicznych historii w yuri straci\u0142a na popularno\u015bci w latach 90., archetypy rose i candy nadal wp\u0142ywaj\u0105 na wsp\u00f3\u0142czesne historie yuri, szczeg\u00f3lnie te przedstawiaj\u0105ce zwi\u0105zki senpai i k\u014dhai, czego przyk\u0142adem jest manga gdy zakwitnie w nas mi\u0142o\u015b\u0107.\n\n\n=== tachi i neko ===\nw japo\u0144skiej kulturze lesbijskiej, uczestniczki zwi\u0105zku lesbijskiego czasami s\u0105 okre\u015blane jako tachi (jap. \u30bf\u30c1, dos\u0142. \u201eg\u00f3ra\u201d, wywodz\u0105ce si\u0119 z tachiyaku, m\u0119skiej roli w kabuki), co oznacza uczestniczk\u0119 aktywn\u0105, i neko (jap. \u30cd\u30b3, dos\u0142. \u201ekot\u201d), co oznacza uczestniczk\u0119 uleg\u0142\u0105. to rozr\u00f3\u017cnienie jest por\u00f3wnywalne z rozr\u00f3\u017cnieniem seme i uke w yaoi lub z rozr\u00f3\u017cnieniem butch i femme w szerszej kulturze lesbijskiej. postacie we wsp\u00f3\u0142czesnym yuri rzadko odpowiadaj\u0105 tym dychotomiom\u2009, chocia\u017c dynamika aktywnej i pasywnej partnerki, kt\u00f3r\u0105 reprezentuje rozr\u00f3\u017cnienie tachi i neko, wci\u0105\u017c pojawia si\u0119 w tym gatunku.\n\n\n== publikacje ==\n\n\n=== w japonii ===\nw po\u0142owie lat 90. i na pocz\u0105tku xxi wieku niekt\u00f3re japo\u0144skie lesbijskie magazyny lifestylowe zacz\u0119\u0142y zamieszcza\u0107 sekcje z mang\u0105, w tym nieistniej\u0105ce ju\u017c czasopisma \u201eanise\u201d (1996\u201397, 2001\u201303) i \u201ephryn\u00e9\u201d (1995). erotyczny magazyn dla lesbijek carmilla opublikowa\u0142 antologi\u0119 lesbijskiej mangi zatytu\u0142owan\u0105 girl\u2019s only. dodatkowo, \u201emist\u201d (1996\u201399), kobiecy magazyn mangowy, zawiera\u0142 lesbijskie mangi o charakterze jednoznacznie seksualnym, kt\u00f3re by\u0142y cz\u0119\u015bci\u0105 sekcji po\u015bwi\u0119conej homoseksualnym kobietom.\npierwszym magazynem po\u015bwi\u0119conym wy\u0142\u0105cznie tematyce yuri by\u0142 wydawany przez sun magazine kwartalnik \u201eyuri shimai\u201d, kt\u00f3ry ukazywa\u0142 si\u0119 od czerwca 2003 do listopada 2004 i liczy\u0142 tylko pi\u0119\u0107 numer\u00f3w. w lipcu 2005 wydawnictwo ichijinsha uruchomi\u0142o magazyn \u201ecomic yuri hime\u201d, kt\u00f3ry sta\u0142 si\u0119 bezpo\u015brednim nast\u0119pc\u0105 \u201eyuri shimai\u201d i zawiera\u0142 mangi wielu autor\u00f3w pierwotnie w nim dzia\u0142aj\u0105cych. podobnie jak jego poprzednik, magazyn \u201ecomic yuri hime\u201d by\u0142 r\u00f3wnie\u017c wydawany kwartalnie, jednak\u017ce w styczniu 2011 zosta\u0142 przekszta\u0142cony w dwumiesi\u0119cznik wydawany w miesi\u0105ce nieparzyste, a w grudniu 2016 sta\u0142 si\u0119 miesi\u0119cznikiem. w czerwcu 2007 wydawnictwo ichijinsha rozpocz\u0119\u0142o publikacj\u0119 \u201ecomic yuri hime s\u201d, siostrzanego magazynu \u201ecomic yuri hime\u201d, kt\u00f3ry ukazywa\u0142 si\u0119 co kwarta\u0142. w przeciwie\u0144stwie do \u201eyuri shimai\u201d i \u201ecomic yuri hime\u201d, \u201ecomic yuri hime s\u201d by\u0142 skierowany do m\u0119skiej publiczno\u015bci, jednak w 2010 roku zosta\u0142 po\u0142\u0105czony z \u201ecomic yuri hime\u201d. w lipcu 2008 wydawnictwo ichijinsha zacz\u0119\u0142o publikowa\u0107 adaptacje light novel powsta\u0142e na podstawie mang wydawanych w \u201ecomic yuri hime\u201d, a tak\u017ce oryginalne powie\u015bci yuri w ramach swojego imprintu ichijinsha bunko iris, skupiaj\u0105cego si\u0119 na literaturze dla dziewcz\u0105t.\ndzi\u0119ki sukcesowi \u201ecomic yuri hime\u201d powsta\u0142o wiele innych antologii yuri, takich jak yuri koi girls love story, hirari, mebae,yuri drill, yuri + kanojo, i eclair. mi\u0119dzy lutym 2009 a grudniem 2012 roku wydawnictwo h\u014dbunsha r\u00f3wnie\u017c publikowa\u0142o swoje czasopismo, po\u015bwi\u0119cone tematyce yuri, o nazwie \u201etsubomi\u201d, kt\u00f3re doczeka\u0142o si\u0119 \u0142\u0105cznie 21 numer\u00f3w. w 2017 roku w ramach kampanii crowdfundingowej wystartowa\u0142 niezale\u017cny magazyn \u201egalette\u201d.\n\n\n=== poza japoni\u0105 ===\npierwsz\u0105 firm\u0105, kt\u00f3ra wyda\u0142a mang\u0119 o tematyce lesbijskiej w ameryce p\u00f3\u0142nocnej by\u0142o wydawnicze rami\u0119 yuriconu \u2013 alc publishing. ich publikacje obejmuj\u0105 rica \u2019tte kanji!? (1995\u20131996) autorstwa riki takashimy i ich coroczn\u0105 antologi\u0119 mang yuri yuri monogatari. obie te mangi zosta\u0142y po raz pierwszy opublikowane w 2003 roku. ta ostatnia zbiera opowiadania ameryka\u0144skich, europejskich i japo\u0144skich tw\u00f3rc\u00f3w, w tym akiko morishimy, althei keaton, kristiny kolhi, tomomi nakasory i eriko tadeno. prace te wahaj\u0105 si\u0119 od historii fantasy do bardziej realistycznych opowie\u015bci poruszaj\u0105cych tematy takie jak coming out i orientacja seksualna.\ninnym wydawc\u0105 publikuj\u0105cym mangi z gatunku yuri jest seven seas entertainment, z siedzib\u0105 w los angeles, kt\u00f3re opublikowa\u0142o angielskie przek\u0142ady kilku znanych tytu\u0142\u00f3w, w tym kashimashi: girl meets girl (2004\u20132007) i strawberry panic! (2003\u20132007). 24 pa\u017adziernika 2006 roku seven seas og\u0142osi\u0142o uruchomienie nowej linii mang yuri, obejmuj\u0105cej tytu\u0142y takie jak strawberry panic!, saigo no seifuku (2004\u20132006), a tak\u017ce mangi wydawane w \u201ecomic yuri hime\u201d, takie jak voiceful (2004\u20132006) i hatsukoi shimai (2003\u20132008). w latach 2011\u20132013 nieistniej\u0105ca ju\u017c firma jmanga wyda\u0142a kilka tytu\u0142\u00f3w yuri poprzez swoj\u0105 cyfrow\u0105 platform\u0119 subskrypcyjn\u0105, przed zako\u0144czeniem us\u0142ugi 13 marca 2013. w 2017 roku wydawnictwa viz media i yen press r\u00f3wnie\u017c rozpocz\u0119\u0142y publikacj\u0119 mang yuri, a w 2018 roku do\u0142\u0105czy\u0142o do nich tokyopop. w 2019 roku wydawnictwo kodansha comics og\u0142osi\u0142o plany wydawania zar\u00f3wno mang yuri, jak i yaoi, a digital manga uruchomi\u0142o nowy imprint specjalizuj\u0105cy si\u0119 w mangach yuri-d\u014djin.\nwraz z rosn\u0105c\u0105 popularno\u015bci\u0105 yuri poza japoni\u0105, niekt\u00f3rzy arty\u015bci zacz\u0119li tworzy\u0107 angloj\u0119zyczne mangi, kt\u00f3re by\u0142y oznaczone jako yuri lub zawieraj\u0105ce elementy tego gatunku. wczesne przyk\u0142ady takich mang to steady beat (2003) autorstwa rivkah lafille i 12 days (2006) autorstwa june kim. ponadto, coraz wi\u0119cej angloj\u0119zycznych powie\u015bci wizualnych i gier indie zacz\u0119\u0142o reklamowa\u0107 si\u0119 jako gry yuri. pom\u00f3g\u0142 w tym yuri game jam, za\u0142o\u017cony w 2015 roku game jam, kt\u00f3ry odbywa si\u0119 co roku.\nw po\u0142owie lat 2010, gry komputerowe o tematyce yuri zacz\u0119\u0142y by\u0107 oficjalnie t\u0142umaczone na j\u0119zyk angielski. w 2015 roku mangagamer zapowiedzia\u0142o wydanie powie\u015bci wizualnej sono hanabira ni kuchizuke o. by\u0142o to pierwsze oficjalne t\u0142umaczenie gry yuri na j\u0119zyk angielski. w 2016 roku firma wyda\u0142a gr\u0119 zatytu\u0142owan\u0105 okuj\u014d no yurirei-san, kt\u00f3ra by\u0142a jedn\u0105 z pierwszych powie\u015bci wizualnych dla doros\u0142ych wydanych bez cenzury na platformie steam.\npierwszym tytu\u0142em yuri wydanym w polsce by\u0142a manga chirality autorstwa satoshiego urushihary, kt\u00f3ra ukaza\u0142a si\u0119 w 2003 roku nak\u0142adem wydawnictwa japonica polonica fantastica. w 2007 roku swoj\u0105 ofert\u0119 o ten gatunek poszerzy\u0142o tak\u017ce wydawnictwo waneko, wydaj\u0105c seri\u0119 rewolucjonistka utena, a od 2014 roku mangi yuri wydaje tak\u017ce studio jg. na prze\u0142omie lat 2010. i 2020. w kraju nast\u0105pi\u0142 wzrost zainteresowania gatunkiem, co sk\u0142oni\u0142o wydawnictwa do poszerzenia oferty i wydania mi\u0119dzy innymi tytu\u0142\u00f3w takich jak citrus, gdy zakwitnie w nas mi\u0142o\u015b\u0107, moje lesbijskie do\u015bwiadczenia w walce z samotno\u015bci\u0105 i jak tropikalna rybka t\u0119skni\u0105ca za \u015bniegiem.\n\n\n== analiza ==\n\n\n=== demografia ===\nchocia\u017c yuri wywodzi si\u0119 z utwor\u00f3w skierowanych do kobiet (sh\u014djo, josei), z czasem gatunek ten ewoluowa\u0142 i zacz\u0119to publikowa\u0107 r\u00f3wnie\u017c prace skierowane do m\u0119skiej publiczno\u015bci. podj\u0119to r\u00f3\u017cne badania w celu zbadania demografii fandomu yuri.\n\n\n==== badania wydawnicze ====\npierwszym magazynem, kt\u00f3ry zbada\u0142 demografi\u0119 swoich czytelnik\u00f3w by\u0142 \u201eyuri shimai\u201d (2003\u20132004), kt\u00f3ry oszacowa\u0142 udzia\u0142 kobiet na prawie 70%, oraz \u017ce wi\u0119kszo\u015b\u0107 z nich to nastolatki lub kobiety po trzydziestce, kt\u00f3re ju\u017c wcze\u015bniej interesowa\u0142y si\u0119 mangami sh\u014djo i yaoi. w 2008 roku wydawnictwo ichijinsha przeprowadzi\u0142o badania demograficzne dla swoich dw\u00f3ch magazyn\u00f3w \u201ecomic yuri hime\u201d i \u201ecomic yuri hime s\u201d, z kt\u00f3rych pierwszy by\u0142 skierowany do kobiet, a drugi do m\u0119\u017cczyzn. z badania wynika, \u017ce kobiety stanowi\u0142y 73% czytelnik\u00f3w \u201ecomic yuri hime\u201d, podczas gdy w przypadku \u201ecomic yuri hime s\u201d m\u0119\u017cczy\u017ani stanowili 62%. wydawca zauwa\u017cy\u0142 jednak, \u017ce czytelnicy tego drugiego magazynu mieli r\u00f3wnie\u017c tendencj\u0119 do czytania pierwszego, co doprowadzi\u0142o do ich po\u0142\u0105czenia w 2010 roku. je\u015bli chodzi o wiek kobiet dla \u201ecomic yuri hime\u201d, 27% z nich mia\u0142o mniej ni\u017c 20 lat, 27% mia\u0142o od 20 do 24 lat, 23% od 25 do 29 lat, a 23% powy\u017cej 30 lat. w 2017 roku stosunek czytelnik\u00f3w p\u0142ci m\u0119skiej do p\u0142ci \u017ce\u0144skiej wynosi\u0142 6:4, co by\u0142o cz\u0119\u015bciowo wynikiem fuzji \u201ecomic yuri hime s\u201d oraz przyci\u0105gni\u0119cia licznej grupy m\u0119skich czytelnik\u00f3w poprzez seri\u0119 yuruyuri.\n\n\n==== badania akademickie ====\nmi\u0119dzy wrze\u015bniem a pa\u017adziernikiem 2011 roku verena maser przeprowadzi\u0142a badanie demografii japo\u0144skiego fandomu yuri. badanie to, zorientowane g\u0142\u00f3wnie na spo\u0142eczno\u015b\u0107 yuri komyu! i portal spo\u0142eczno\u015bciowy mixi, otrzyma\u0142o \u0142\u0105cznie 1 352 wa\u017cnych odpowiedzi. stwierdzono, \u017ce 52,4% respondent\u00f3w to kobiety, 46,1% to m\u0119\u017cczy\u017ani, a 1,6% nie identyfikowa\u0142o si\u0119 z \u017cadn\u0105 z p\u0142ci. zapytano r\u00f3wnie\u017c o seksualno\u015b\u0107 uczestnik\u00f3w, dziel\u0105c j\u0105 na dwie kategorie: \u201eheteroseksualna\u201d i \u201enieheteroseksualna\u201d. wyniki przedstawia\u0142y si\u0119 nast\u0119puj\u0105co: 30% stanowi\u0142y nieheteroseksualne kobiety, 15,2% \u2013 heteroseksualne kobiety, 4,7% \u2013 nieheteroseksualni m\u0119\u017cczy\u017ani, 39,5% \u2013 heteroseksualni m\u0119\u017cczy\u017ani, a 1,2% zidentyfikowa\u0142o si\u0119 jako \u201einni\u201d. je\u015bli chodzi o wiek, 69% badanych mia\u0142o od 16 do 25 lat. badanie maser potwierdzi\u0142o pogl\u0105d, \u017ce fandom yuri jest podzielony mniej wi\u0119cej r\u00f3wno mi\u0119dzy m\u0119\u017cczyzn i kobiety, jak r\u00f3wnie\u017c podkre\u015bli\u0142o r\u00f3\u017cnorodno\u015b\u0107 seksualno\u015bci w jego obr\u0119bie.\n\n\n=== zwi\u0105zek z lesbijstwem ===\n\n\n==== zwi\u0105zek semantyczny ====\npodczas gdy na zachodzie termin yuri jest synonimem lesbijstwa, w japonii zwi\u0105zek mi\u0119dzy tymi terminami jest bardziej subtelny. yuri by\u0142o silnie zwi\u0105zane z lesbijstwem w japonii w latach 70. i 80. ubieg\u0142ego wieku, jednak z czasem korelacja mi\u0119dzy tymi terminami os\u0142ab\u0142a. chocia\u017c japo\u0144scy fani, dziennikarze i wydawcy uznaj\u0105, \u017ce yuri i lesbijstwo maj\u0105 wsp\u00f3lne cechy, terminy te s\u0105 cz\u0119sto u\u017cywane oddzielnie, a redaktor \u201ecomic yuri hime\u201d, seitar\u014d nakamura, stwierdzi\u0142, \u017ce \u201eog\u00f3lnie rzecz bior\u0105c, yuri nie jest o lesbijkach w zwi\u0105zku cielesnym\u201d. japo\u0144skie magazyny lesbijskie i queerowe w latach 90. cz\u0119sto sprzeciwia\u0142y si\u0119 \u0142\u0105czeniu yuri z lesbijstwem, prawdopodobnie z powodu jego wcze\u015bniejszej konotacji z pornografi\u0105 zorientowan\u0105 na m\u0119\u017cczyzn.\nw swojej analizie list\u00f3w opublikowanych w magazynie \u201ecomic yuri hime\u201d nagaike zauwa\u017cy\u0142a, \u017ce wiele czytelniczek magazynu identyfikuje si\u0119 jako heteroseksualne, stwierdzaj\u0105c, \u017ce yuri jest bardziej zbli\u017cone do homospo\u0142eczno\u015bci ni\u017c do homoseksualno\u015bci, nawet je\u015bli te dwa poj\u0119cia nie wykluczaj\u0105 si\u0119 wzajemnie\u2009. maser analizuje sprzeczne \u017ar\u00f3d\u0142a i dochodzi do wniosku, \u017ce \u201egranica mi\u0119dzy yuri a lesbijk\u0105/homoseksualno\u015bci\u0105 jest... zamazana\u201d. zauwa\u017ca te\u017c, \u017ce w jej \u017ar\u00f3d\u0142ach \u201etermin rezubian jest u\u017cywany w wielu przypadkach, ale \u017ce prawie nigdy nie jest jasno powiedziane, do czego dok\u0142adnie si\u0119 odnosi\u201d.\n\n\n==== zwi\u0105zek spo\u0142eczno-polityczny ====\nnagaike twierdzi, \u017ce yuri jest produktem ubocznym sh\u014djo ky\u014dd\u014dtai (jap. \u5c11\u5973 \u5171\u540c\u4f53, dos\u0142. \u201espo\u0142eczno\u015b\u0107 dziewcz\u0105t\u201d), kt\u00f3ra powsta\u0142a w przedwojennych szko\u0142ach dla dziewcz\u0105t w japonii. odizolowane od wp\u0142ywu patriarchatu, dorastaj\u0105ce dziewcz\u0119ta stworzy\u0142y \u201ekultur\u0119 sh\u014djo\u201d, kt\u00f3ra wykorzystywa\u0142a literatur\u0119 klasy s do rozpowszechniania i dzielenia si\u0119 homospo\u0142ecznymi kodami kulturowymi. cho\u0107 kultura ta by\u0142a wa\u017cna w kontek\u015bcie kszta\u0142towania si\u0119 postaw dziewcz\u0105t dotycz\u0105cych kobieco\u015bci i niezale\u017cno\u015bci, ostatecznie okazywa\u0142a si\u0119 ulotna, poniewa\u017c po opuszczeniu dziewcz\u0119cego \u015brodowiska szkolnego dziewcz\u0119ta zacz\u0119\u0142y podlega\u0107 patriarchalnym oczekiwaniom odno\u015bnie ma\u0142\u017ce\u0144stwa i rodziny\u2009.\nw okresie powojennym koedukacja sta\u0142a si\u0119 bardziej powszechna, w wyniku czego literatura klasy s zacz\u0119\u0142a traci\u0107 na popularno\u015bci jako \u015brodek propagowania wi\u0119zi homospo\u0142ecznych, a g\u0142\u00f3wnymi sposobami krytyki patriarchatu i przeciwstawiania si\u0119 mu w literaturze przez kobiety sta\u0142y si\u0119 cross-dressing oraz yaoi. pojawienie si\u0119 yuri umo\u017cliwi\u0142o powr\u00f3t gatunku klasy s i zwi\u0105zanej z nim homospo\u0142eczno\u015bci, kt\u00f3ra obejmuje r\u00f3wnie\u017c homoseksualizm\u2009. nagaike twierdzi, \u017ce yuri nie jest zgodne z polityczn\u0105 wizj\u0105 lesbijstwa g\u0142oszon\u0105 przez filozof\u00f3w takich jak monique wittig, kt\u00f3ra postrzega lesbijstwo jako obalaj\u0105ce \u201epolityczn\u0105 i socjologiczn\u0105 interpretacj\u0119 kobiecej to\u017csamo\u015bci\u201d, ale raczej jest bli\u017csze wizji adrienne rich o \u201elesbijskim kontinuum\u201d, kt\u00f3re d\u0105\u017cy do obalenia obowi\u0105zkowej heteroseksualno\u015bci\u2009.\n\n\n== zobacz te\u017c ==\n\n\n== przypisy ==\n\n\n== bibliografia ==\nverenav. maser verenav., beautiful and innocent: female same-sex intimacy in the japanese ''yuri'' genre, wydzia\u0142 j\u0119zykoznawstwa, literatury i medioznawstwa uniwersytetu w trewirze (praca doktorska), 2013  (ang.).\ndeborahd. shamoon deborahd., situating the ''sh\u014djo'' in ''sh\u014djo'' manga: teenage girls, romance comics, and contemporary japanese culture, [w:] markm. macwilliams (red.), japanese visual culture: explorations in the world of manga and anime, routledge, 2008, s. 137\u201354, isbn 978-0765616029  (ang.).\nkazumik. nagaike kazumik., the sexual and textual politics of japanese lesbian comics: reading romantic and erotic yuri narratives, \u201eelectronic journal of contemporary japanese studies\u201d, 2010  (ang.).\ndrawing out lesbians: blurred representations of lesbian desire in sh\u014djo manga, [w:] jamesj. welker jamesj., lesbian voices: canada and the world: theory, literature, cinema, allied publishers, 2006, s. 156\u2013184, isbn 81-8424-075-9  (ang.).\nkarenk. merveille karenk., la r\u00e9volte du lys: une odyss\u00e9e du ''yuri'', \u201emanga 10 000 images: le manga au f\u00e9minin\u201d, 3, \u00e9ditions h, 2010, s. 55\u201379  (fr.).\n\n\n== linki zewn\u0119trzne ==\nartyku\u0142 po\u015bwi\u0119cony historii yuri\nstrona yuriconu (ang.)"