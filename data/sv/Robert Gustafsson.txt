"carl robert olof gustafsson, f\u00f6dd  20 december 1964 i katrineholm, s\u00f6dermanlands l\u00e4n, \u00e4r en svensk komiker och sk\u00e5despelare. han \u00e4r en del i killingg\u00e4nget.\ngustafsson uts\u00e5gs till v\u00e4rldens roligaste man av svenska folket i svt:s program folktoppen 2006. 2017 uts\u00e5gs han av svenska folket till sveriges b\u00e4sta komiker i tv-programmet sveriges b\u00e4sta p\u00e5 tv4.\n\n\n== biografi ==\n\n\n=== barndom och familj ===\nrobert gustafsson f\u00f6ddes i katrineholm som yngste son till egenf\u00f6retagaren, tapetseraren olle gustafsson och hemmafrun inger gustafsson. hans tre \u00e5r \u00e4ldre bror f\u00f6ddes med hj\u00e4rtfel och avled 2004. \u00e5r 1970 flyttade familjen till sk\u00f6vde i skaraborgs l\u00e4n. i unga \u00e5r, mellan 1975 och 1980, var gustafsson t\u00e4vlingscyklist.\n\n\n=== karri\u00e4ren ===\nhan b\u00f6rjade sin komikerkarri\u00e4r i slutet av 1970-talet d\u00e5 han spelade revy med komikern runo sundberg i sk\u00f6vde. ett av hans f\u00f6rsta uppdrag f\u00f6r tv var barnserien skrotnisse och hans v\u00e4nner, d\u00e4r gustafsson gjorde skrotnisses son kalles r\u00f6st. mer barnprogram blev det n\u00e4r han fick spela bj\u00f6rnes kompis i bj\u00f6rnes magasin i slutet av 1980-talet. sedan dess har det blivit flera tv-produktioner, bland annat g\u00e4ster med gester, rena rama rolf, nilecity 105,6, percy t\u00e5rar, parlamentet och time out. i december 2005 medverkade han i svt:s julkalender en decemberdr\u00f6m, d\u00e4r han spelade tv\u00e5 roller, chefen i underjorden och zigge i korvkiosken.\ngustafsson har medverkat i en m\u00e4ngd teaterproduktioner, bland annat i revy med apolloteatern p\u00e5 tibble teater i t\u00e4by kommun, bosse parneviks revy p\u00e5 cirkus, krogshowen i manegen med glenn killing p\u00e5 berns, titelrollen i arne anka p\u00e5 stockholms stadsteater, lektionen p\u00e5 dramaten, farserna hotelliggaren, revisorn och l\u00f6gn i helvete p\u00e5 chinateatern och maken till fruar p\u00e5 oscarsteatern. han turnerade med robert wells i rhapsody in rock 2002 d\u00e4r han fick visa prov p\u00e5 sin s\u00e5ngr\u00f6st. \u00e5ren 2004 och 2005 turnerade han med showen t\u00e4ltprojektet, tillsammans med bland andra johan rheborg och lena philipsson.\ngustafsson \u00e4r imitat\u00f6r och har gjort m\u00e5nga imitationer av bland annat sven wollter, peps persson, per gessle, g\u00f6ran persson, ingmar bergman, ernst-hugo j\u00e4reg\u00e5rd, tony rickardsson, sten broman, magnus h\u00e4renstam, carl bildt, bertil svensson, tony irving, bengt frithiofsson, bosse \"bildoktorn\" andersson, lena philipsson, marcus oscarsson och jonas gardell. han imiterade \u00e4ven olof palme som ung, f\u00f6re sin tv-karri\u00e4r. han medverkade vid kungagalan i globen d\u00e5 kung carl xvi gustaf fyllde 50 \u00e5r. i finalprogrammet av alls\u00e5ng p\u00e5 skansen har gustafsson \u00f6verraskat med uppt\u00e5g varje sommar sedan mitten av 1990-talet.\nhan har tillsammans med de \u00f6vriga i killingg\u00e4nget skrivit manuskript till filmen fyra nyanser av brunt (2004) som bel\u00f6nades med flera film- och tv-priser \u00f6ver hela v\u00e4rlden. gustafsson vann sj\u00e4lv en guldbagge f\u00f6r b\u00e4sta manliga huvudroll 2004 efter den filmen. han var \u00e4ven nominerad till guldbaggegalans b\u00e4sta manliga huvudroll 2013, och var med och vann \u00e4nnu en guldbagge f\u00f6r biopublikens pris, p\u00e5 samma gala. det var efter biosucc\u00e9n hundra\u00e5ringen som klev ut genom f\u00f6nstret och f\u00f6rsvann (2013.)\ni de svenska tv-programmen folktoppen (2006) samt sveriges b\u00e4sta (2017) r\u00f6stades gustafsson fram till v\u00e4rldens roligaste man respektive sveriges roligaste komiker. \u00e5r 1998 tilldelades robert karl gerhards hederspris.\n\u00e5r 2008 v\u00e4ckte han \u00e5ter liv i sin gamla rollfigur roland j\u00e4rverup fr\u00e5n filmen torsk p\u00e5 tallinn (1999) genom att skapa dansbandet rolandz tillsammans med joakim nordborg, d\u00e4r j\u00e4rverup figurerar som s\u00e5ngare.\n\u00e5r 2009 blev gustafsson \"roastad\" i tv-programmet roast p\u00e5 berns.\n\n\n== roll i killingg\u00e4nget ==\ni killingg\u00e4nget har robert gustafsson gestaltat m\u00e5nga olika rollfigurer. det \u00e4r ett flertal bara i nilecity 105.6. m\u00e5nga av de roller som gustafsson spelat med killingg\u00e4nget har ofta dykt upp i andra sammanhang, b\u00e5de med och utan gruppen. bland dem finns greger hawkwind, brandchefen fr\u00e5n nilecity 105.6, som ett par g\u00e5nger har dykt upp i alls\u00e5ng p\u00e5 skansen. roland, den f\u00f6rsynta och godhj\u00e4rtade dansbandsfantasten fr\u00e5n filmen torsk p\u00e5 tallinn och m\u00e5nga andra.\nf\u00f6rutom att spela olika roller skriver han ofta manus till killingg\u00e4ngets olika produktioner.\n\n\n== medverkan i alls\u00e5ng p\u00e5 skansen ==\nfr\u00e5n mitten p\u00e5 1995 och fram till och med \u00e5r 2008 deltog gustafsson varje \u00e5r i finalprogrammet av alls\u00e5ng p\u00e5 skansen. vid framtr\u00e4dandena spelade han olika p\u00e5hittade figurer och/eller imiterade k\u00e4nda personer. 2009 och 2013 deltog han ocks\u00e5 i alls\u00e5ngen.\nh\u00e4r nedan f\u00f6ljer en lista \u00f6ver gustafssons framtr\u00e4danden i alls\u00e5ngen genom \u00e5ren (alla framtr\u00e4dande f\u00f6re 2009 \u00e4r i finalprogrammet)\n\n8 aug 1995 \u2013 ett fenomen \u2013 en kille ber\u00e4ttar om fenomenet d\u00e9j\u00e0 vu och upprepar samma sak om och om igen.\n12 aug 1997 \u2013 berit \u2013 medel\u00e5lders singelkvinna som pratar om karlar.\n11 aug 1998 \u2013 einar stolt \u2013 gammal pension\u00e4r (man) i rullstol.\n10 aug 1999 \u2013 adrian petr\u00e9n \u2013 ansvarig f\u00f6r ordningsfr\u00e5gor p\u00e5 skansen, som p\u00e5pekar f\u00f6r publiken vad man inte f\u00e5r g\u00f6ra med djuren p\u00e5 skansen.\n8 aug 2000 \u2013 imitation av ingmar bergman.\n7 aug 2001 \u2013 pappan joel och hans dotter fr\u00e5n dilln\u00e4s.\n6 aug 2002 \u2013 einar stolt \u2013 gammal man i rullstol samt brandchefen greger hawkwind som sjunger musik av elvis presley.\n5 aug 2003 \u2013 imitation av sten broman samt alkoholisten fred asp med illern g\u00f6ran.\n10 aug 2004 \u2013 imitation av peps persson.\n9 aug 2005 \u2013 imitation av peps persson tillsammans med den riktiga peps persson.\n1 aug 2006 \u2013 homosexuella brandchefen greger hawkwind.\n7 aug 2007 \u2013 den sure och petige vaktm\u00e4staren herman som tycker att allt var b\u00e4ttre f\u00f6rr (den karakt\u00e4ren medverkade senare i tv-serien gustafsson 3 tr), samt dubbla imitationer av peps persson tillsammans med elias andersson (fr\u00e5n talang 2007).\n5 aug 2008 \u2013 imitation av tony rickardsson, som \u00e4ltar \u00f6ver sin andraplats i dansprogrammet let's dance, men \u00e4nd\u00e5 h\u00e4vdar att han inte \u00e4r bitter. i sin monolog som rickardsson imiterar han \u00e4ven tony irving.\n7 jul 2009 \u2013 roland j\u00e4rverup sjunger l\u00e5tar tillsammans med sitt dansband rolandz (program tre).\n23 jul 2013 \u2013 roland j\u00e4rverup sjunger l\u00e5tar tillsammans med sitt dansband rolandz (program fem).\n\n\n== k\u00e4nda rollfigurer ==\nrollfigurer fr\u00e5n hela roberts historia som komiker:\n\nnils \"nisse\" gustav bertil lind\ngustafsson gestaltade nisse i rena rama rolf under de tre f\u00f6rsta s\u00e4songerna.roland j\u00e4rverup\ni torsk p\u00e5 tallinn fick man f\u00f6r f\u00f6rsta g\u00e5ngen stifta bekantskap med den h\u00e4ngivne (och ensamme) dansbandsfantasten roland j\u00e4rverup. han \u00e4r en mycket trevlig och sympatisk v\u00e4rml\u00e4nning som \u00e5ker p\u00e5 resan till tallinn, f\u00f6r att kunna skaffa sig ett trevligt s\u00e4llskap att dela vardagen med.roland d\u00f6k aldrig upp i ytterligare produktioner med killingg\u00e4nget, men man har sett honom p\u00e5 t\u00e4ltprojektet och i melodifestivalen.nu har gustafsson i rollen som roland startat ett eget dansband som heter rolandz och sommaren 2009 turnerade de i sverige. i december 2009 sl\u00e4pptes den musikaliska roadmovien rolandz - the movie p\u00e5 dvd. den handlar om roland j\u00e4rverups resa fr\u00e5n de m\u00f6rka skogarna till de stora scenerna.greger hawkwind\ngreger hawkwind syntes f\u00f6r f\u00f6rsta g\u00e5ngen i nilecity 105.6, som brandchef. han \u00e4r en homosexuell man med machoimage, ikl\u00e4dd kilt, vita pumps, magv\u00e4ska och med en r\u00f6kpipa i munnen. han blev senare \u00e4ven \"gravid\" och led d\u00e5 av sv\u00e5ra ryggsm\u00e4rtor.under de g\u00e5nger som gustafsson upptr\u00e4dde p\u00e5 alls\u00e5ng p\u00e5 skansen var han greger n\u00e5gra g\u00e5nger.fred asp\nfred asp \u00e4r en alkoholiserad man som ofta har \"fest\" med sin iller g\u00f6ran. hans debut var i i manegen med glenn killing men han har sedan dess medverkat i andra sammanhang utanf\u00f6r killingg\u00e4nget.weiron i ottan\nweiron syntes f\u00f6r f\u00f6rsta g\u00e5ngen i nilecity 105.6. varje morgon exakt klockan 03.30 inleder han s\u00e4ndningarna i nilecity 105,6. med sig i studion har han en kaffetermos, en flaska vodka, en stock snus, en matl\u00e5da inneh\u00e5llande en sm\u00f6rg\u00e5s med prickig korv och porrtidningar. han ringer upp och v\u00e4cker folk p\u00e5 m\u00e5f\u00e5, leker ordlekar, fritolkar deras jobb och uttrycker f\u00f6rakt f\u00f6r stockholmare (noll\u00e5ttor) och borgare, samtidigt som han arbetar med tunga och h\u00f6gljudda maskiner i studion. han framst\u00e4lls sig som en riktig urg\u00f6teborgare, vars sympatier f\u00f6r arbetarklassen \u00e4r starka, n\u00e5got som \u00e4ven kan ses genom att han k\u00f6r en gaffeltruck till arbetet. inspirationen till figuren kom fr\u00e5n weiron holmberg och frank gunnarsson.suddensudden syntes f\u00f6r f\u00f6rsta s\u00e5ngen i nilecity 105.6, och \u00e4r en antydd mentalpatient som under sina permissioner g\u00f6r sportreferat i radiostudion f\u00f6r v\u00e4ldigt obskyra sporter som t.ex. botanisk thaiboxning.\nhan f\u00f6rekom \u00e4ven senare i  percy t\u00e5rar i ett tv-s\u00e4nt sportprogram d\u00e4r han sj\u00e4lv utf\u00f6r den obskyra sporten \"njurf\u00e4ktning\" i pamplona.\n\nlasse kongolasse kongo f\u00f6rekom f\u00f6r f\u00f6rsta g\u00e5ngen i torsk p\u00e5 tallinn, och \u00e4r en gravt alkoholiserad man fr\u00e5n s\u00f6dert\u00e4lje som agerar som busschauff\u00f6r \u00e5t percy nileg\u00e5rds arrangerade \"k\u00e4rleksresor\" till tallinn.\np\u00e5 grund av sin alkoholism s\u00e5 har han en begr\u00e4nsad talf\u00f6rm\u00e5ga, d\u00e4r de f\u00e5 meningar som faktiskt g\u00e5r att f\u00f6rst\u00e5 best\u00e5r av orden \"h\u00e5ll k\u00e4ften\". lasse kongo f\u00f6rekom \u00e4ven i scenf\u00f6rest\u00e4llningen glenn killing p\u00e5 grand.\n\ntobias (morran & tobias)\ntobias \u00e4r en man i 35-\u00e5rs\u00e5ldern, som fortfarande bor kvar hos sin ensamst\u00e5ende mor monica (\u00e4ven kallad \"morran\"). han \u00e4r intresserad av att syssla med nya tekniska prylar och maskiner, som han st\u00e4ndigt best\u00e4ller p\u00e5 n\u00e4tet. tobias hatar sin mamma och kallar henne bland annat f\u00f6r \"hora\" och \"tjockk\u00e4rring\", samtidigt som han anser att han m\u00e5ste bo kvar hos henne f\u00f6r att hon \u00e4r \"hj\u00e4rnskadad\" och inte klarar sig sj\u00e4lv. tobias har ocks\u00e5 l\u00e4tt f\u00f6r att f\u00f6rst\u00f6ra saker i hemmet, n\u00e4r han vill testa vad som fungerar. n\u00e4r han \u00e4r inne p\u00e5 facebook kallar han sig f\u00f6r \"tobias the_destr0yer\". tobias medverkar i komediserien morran och tobias och l\u00e5ngfilmen morran & tobias \u2013 som en sk\u00e4nk fr\u00e5n ovan.\n\n\n== filmografi ==\n\n\n=== filmer ===\n\n\n=== tv ===\n\n\n== teater ==\n\n\n=== roller ===\n\n\n=== \u00f6vrigt ===\n\n\n== samlingsdvd ==\n2001 - ur l\u00f6jlig synvinkel 2.0 - collector's editon\n2002 - en rej\u00e4l omg\u00e5ng\n2006 - jag \u00e4 inte bitter\n2006 - robert gustafsson - sveriges roligaste man (dvd-box)\n2007 - fullpackat\n2008 - complete bertil\n2008 - nyblandad grogg\n2008 - l\u00f6svikt\n2009 - de' \u00e4 kanon\n2009 - arne anka - en afton p\u00e5 zekes\n2010 - galleri gustafsson\n2012 - kulgodis\n2012 - 25-\u00e5rs jubileumsrevyn - kungen av humor\n2013 - garvsyra\n2014 - rolandz - scensommar\n2014 - kulfadern\n2017 - roberts p-rulle\n\n\n== b\u00f6cker ==\n2010 - fr\u00e5n vaggan till deadline (sj\u00e4lvbiografi)\n2012 - herrarna i hagen\n\n\n== ljudboksuppl\u00e4sningar ==\n2008 - hur du tr\u00e4nar din drake av cressida cowell\n2008 - hur du blir pirat av cressida cowell\n2009 - hur du pratar med drakar av cressida cowell\n2009 - hur du stj\u00e4l en potatis av cressida cowell\n2010 - fr\u00e5n vaggan till deadline av robert gustafsson\n2011 - hur du blir en riktig hj\u00e4lte av cressida cowell\n2013 - hur du (n\u00e4stan) korsar atlanten av cressida cowell\n2013 - hur du krossar en drakes hj\u00e4rta av cressida cowell\n2015 - hur du stj\u00e4l en drakes sv\u00e4rd av cressida cowell\n\n\n== priser och utm\u00e4rkelser ==\n h.m. konungens medalj i guld av 8:e storleken (kon:sgm8, 2015) f\u00f6r betydande insatser som sk\u00e5despelare\n1994 - karamelodiktstipendiet tillsammans med killingg\u00e4nget\n1994 \u2013 guldmasken f\u00f6r \"b\u00e4sta manliga sk\u00e5despelare\"  (parneviks cirkusparty)\n1998 \u2013 guldmasken f\u00f6r \"b\u00e4sta manliga sk\u00e5despelare\"  (hotelliggaren)\n1998 \u2013 karl gerhards hederspris\n2004 \u2013 guldbaggen f\u00f6r b\u00e4sta manliga huvudroll  (fyra nyanser av brunt)\n2005 \u2013 guldmasken f\u00f6r \"b\u00e4sta manliga sk\u00e5despelare\"  (f\u00e5ngad p\u00e5 n\u00e4tet)\n2006 \u2013 guldmasken f\u00f6r \"b\u00e4sta manliga sk\u00e5despelare\"  (l\u00f6gn i helvete)\n2015 \u2013 h.m. konungens medalj av 8:e storleken i h\u00f6gbl\u00e5tt band\n2015 \u2013 kristallen f\u00f6r \u00e5rets program (morran och tobias)\n2019 - kristallen som \u00e5rets manliga sk\u00e5despelare i en tv-produktion (det som g\u00f6ms i sn\u00f6)\n\n\n== guldnyckeln ==\nn\u00e4r robert gustafsson fyllde 50 \u00e5r 2014 instiftade han ett eget kulturpris, guldnyckeln. det f\u00f6rsta stipendiet gick till humorkollektivet kass humor.\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r robert gustafsson.\ufeff\nofficiell webbplats\n\nrobert gustafsson p\u00e5 internet movie database (engelska)\nrobert gustafsson p\u00e5 svensk filmdatabas\nrobert gustafsson p\u00e5 stockholms stadsteaters webbplats"