"la lombardia (afi: /lombar'dia/ in italiano; /lombar'dia/, /lumbar'dia/ o /lumbar'dea/ in lombardo) \u00e8 una regione italiana a statuto ordinario\ndi 10 000 773 abitanti dell'italia nord-occidentale, prefigurata nel 1948 e istituita nel 1970.\nil suo territorio \u00e8 suddiviso in 1 503 comuni (regione con il maggior numero di comuni su tutto il territorio nazionale), distribuiti in dodici enti di area vasta (undici province pi\u00f9 la citt\u00e0 metropolitana di milano). la regione si posiziona prima in italia per popolazione, densit\u00e0 abitativa e numero di enti locali, mentre \u00e8 quarta per superficie, dopo sicilia, piemonte e sardegna. ha il suo capoluogo nella citt\u00e0 di milano. confina a nord con la svizzera (canton ticino e canton grigioni), a ovest con il piemonte, a est con il veneto e il trentino-alto adige e a sud con l'emilia-romagna.\n\n\n== etimologia ==\n\nil nome deriva dal termine medievale longobardia, in uso nell'italia bizantina per designare la parte della penisola dominata dai longobardi, in opposizione alla rimanente, allora detta romania.\ndopo l'888, durante l'epoca carolingia, il termine longobardia venne invece usato a toponimo della marca del sacro romano impero fondato da carlo magno, comprendente milano, che aveva confini molto pi\u00f9 estesi della moderna lombardia. solo dalla costituzione del regno d'italia il toponimo si riferisce all'attuale suddivisione amministrativa.il nome \"lombardia\", che si ritrova nel saggio del 1553 descrittione di tutta italia di leandro alberti con la suddivisione in \"lombardia di qua dal po\" e \"lombardia di l\u00e0 dal po\", quindi ancora con un significato che andava oltre agli attuali confini della regione, venne riportato all'uso moderno dopo la guerra di successione spagnola quando l'impero austriaco, impossessatosi di questa regione nel 1714, cominci\u00f2 a indicarla come \"lombardia austriaca\". da questo punto in poi con il termine \"lombardia\" si inizi\u00f2 a definire un territorio pi\u00f9 limitato, corrispondente all'incirca alla moderna regione italiana.\n\n\n== storia ==\n\nnella pianura padana sono stati trovati vari oggetti che testimoniano la diffusione in essa gi\u00e0 nel iii millennio a.c. dell'uomo, gi\u00e0 presente almeno dal pleistocene in area prealpinale prime civilt\u00e0 che si svilupparono furono quella camuna (nel neolitico) e la cultura di golasecca (et\u00e0 del bronzo).\nl'area lombarda centro-orientale fu interessata da un'influenza etrusca attorno al v secolo a.c. in seguito, nel iv secolo a.c., la regione fu invasa da varie genti galliche, che daranno vita alle confederazioni degli insubri, nella lombardia occidentale dove daranno luogo alla fondazione di milano, e dei cenomani, nella lombardia orientale e nell'area del basso garda e delle rive del po.\nsul finire del iii secolo a.c. gli antichi romani incominciarono la conquista della pianura padana, scontrandosi con gli insubri, mentre i cenomani furono fin dall'inizio loro alleati. la provincia diede in seguito i natali a celebri esponenti della cultura latina, quali plinio a como e virgilio a mantova.\nnegli ultimi secoli dell'impero romano d'occidente, milano (mediolanum) accrebbe notevolmente la propria importanza di centro politico e religioso (con l'episcopato di sant'ambrogio), tanto che divenne una delle sedi dei tetrarchi al tempo di costantino, il quale nel 313 d.c. eman\u00f2 un editto chiamato editto di milano, tramite cui si concedeva a tutti i sudditi la libert\u00e0 di professare la propria religione, anche ai cristiani, fino ad allora esclusi da tale diritto.alla caduta dell'impero romano d'occidente (l'assedio di pavia e la conseguente morte di flavio oreste furono gli episodi principali della caduta della pars occidentalis ) furono i barbari a dominare la regione: prima arrivarono gli eruli di odoacre (476-493), poi gli ostrogoti di teodorico il grande (493-553), che fecero di pavia una delle sedi (insieme a ravenna e verona) del loro regno. la lombardia ritorn\u00f2 poi a far parte dell'impero romano (questa volta dell'impero bizantino) dopo la guerra gotica, che dur\u00f2 circa 20 anni e che flagell\u00f2 l'italia intera. dopo pochi anni di dominio imperiale bizantino, nel 568 i longobardi attaccarono e conquistarono gran parte dell'italia, e posero la loro capitale a pavia.\u00e8 proprio in questo periodo che si inizi\u00f2 a chiamare con il termine langobardia i territori occupati dai longobardi, ossia gran parte della pianura padana e l'attuale toscana (langobardia maior) e i ducati di spoleto e benevento nell'italia centrale e meridionale (langobardia minor). nel vii secolo il termine \"lombardia\" prese a designare specificamente la marca carolingia comprendente milano e pavia, detta in precedenza liguria o neustria, anche se continu\u00f2 ancora per pi\u00f9 di un millennio a designare in senso lato l'intera italia centro-settentrionale (vedi lombardia (regione storica)).nel 774 il re dei franchi carlo magno - disceso in italia l'anno precedente, su invito del pontefice adriano i minacciato dai longobardi - conquist\u00f2 pavia, port\u00f2 prigioniero in gallia re desiderio e si autoproclam\u00f2 re dei franchi e dei longobardi, mentre fregiava del titolo di re d'italia il proprio secondo figlio maschio pipino. il dominio franco diede inizio alla struttura politica feudale che caratterizz\u00f2 l'alto medioevo.\ncon i sovrani carolingi la lombardia fu parte del regno d\u2019italia (800-1024), che fu subito dotato di una larga autonomia e che tese, senza giungervi del tutto, a un'organizzazione centralizzata delle funzioni amministrative, giudiziarie e finanziarie dello stato, concentrate nella capitale, pavia.\n\nnella pianura padana del basso medioevo cominci\u00f2 a diffondersi un modello politico nuovo: il comune medievale, protagonista di un ripopolamento delle citt\u00e0. nel 1176 la lega lombarda sconfisse le truppe dell'imperatore federico barbarossa nella battaglia di legnano. la pace di costanza del 1183 sanc\u00ec nel contempo la formale ubbidienza dei comuni all'imperatore e il sostanziale riconoscimento delle autonomie comunali da parte del sovrano. a partire dal xiii secolo il modello comunale entr\u00f2 in crisi e venne presto soppiantato dalle nascenti signorie: i gonzaga a mantova, i visconti e poi gli sforza a milano.nella seconda met\u00e0 del medioevo, in quella che veniva chiamata lombardia (ovvero l'italia del nord) cominciarono a differenziarsi la parte meridionale (toscana) e quella orientale (marca trevigiana, marca veronese): il termine \"lombardia\", da allora in poi, cominci\u00f2 a identificare ormai solo la parte della pianura padana situata a nordovest del fiume mincio, soprattutto i territori soggetti al dominio dei visconti prima e degli sforza poi. nel xv secolo la lombardia divenne nuovamente terra di conquista: prima arrivarono i veneziani da est, poi i francesi rivendicarono la restante parte del ducato di milano che poi fu ceduto, dopo lunghi anni di guerra, il cui evento culminante fu la battaglia di pavia del 1525, agli spagnoli che vi rimasero a lungo, formalmente ancora sotto l'egida del sacro romano impero.\ndurante questa dominazione la regione conobbe, dopo un primo periodo di prosperit\u00e0, una progressiva decadenza, aggravata nel xvii secolo da epidemie di peste. nel 1714 il ducato di milano, in seguito alla guerra di successione spagnola pass\u00f2 per eredit\u00e0 dagli asburgo di spagna agli asburgo d'austria; infine gli austriaci ottennero anche il ducato di mantova.\n\nla parte orientale della regione, annessa alla repubblica di venezia nel corso del xv secolo, comprendeva i territori di bergamo, crema, brescia e sal\u00f2, che seguirono dunque una storia in diversa dal resto della regione fino al 1797, quando la lombardia conobbe nuovamente, dopo secoli di divisione, l'unit\u00e0 politica e amministrativa sotto l'egida di napoleone bonaparte.\ndopo l'esperienza della repubblica transpadana, della repubblica cisalpina, del regno d'italia (di cui milano fu formalmente la capitale con napoleone bonaparte re d'italia), tutti stati dipendenti dalla francia napoleonica, la restaurazione cre\u00f2 il regno lombardo-veneto nuovamente sotto gli asburgo d'austria.\nla lombardia fu poi un importante centro del risorgimento, con le cinque giornate di milano del marzo 1848 e il successivo plebiscito, le dieci giornate di brescia del 1849, i martiri di belfiore a mantova negli anni tra il 1851 e il 1853. l'annessione della lombardia al regno di sardegna avvenne in seguito alla seconda guerra di indipendenza nel 1859, guerra durante la quale la lombardia fu il principale teatro di battaglia (battaglie di montebello, palestro, magenta, solferino e san martino e san fermo). nel 1861, con la proclamazione del regno d'italia, la lombardia entr\u00f2 a far parte del moderno stato italiano, ad eccezione della parte centro-orientale della provincia di mantova che verr\u00e0 annessa nel 1866 dopo la terza guerra di indipendenza. per quanto riguarda la battaglia di solferino, fu durante questo conflitto che henry dunant ha preso l'iniziativa di creare la croce rossa.\nil fronte alpino della prima guerra mondiale attravers\u00f2 il versante alpino lombardo orientale, e nel primo dopoguerra milano fu il centro dei fasci italiani di combattimento. milano divenne poi medaglia d'oro al valor militare per la resistenza dopo la sua liberazione dal fascismo durante la seconda guerra mondiale, mentre la resistenza partigiana si spargeva nelle valli e nelle province.\nseguendo i confini storici, nel 1948 viene prefigurata la regione amministrativa della lombardia facente parte della neonata repubblica italiana.\nnegli anni del boom economico, milano fu uno dei poli del \"triangolo industriale\" dell'italia del nord. gli anni di piombo ebbero ampia rilevanza in lombardia, con la strage di piazza fontana a milano nel 1969 e la strage di piazza della loggia a brescia nel 1974.\nnegli anni ottanta del xx secolo milano divenne simbolo della crescita economica del paese, e simbolo del rampantismo economico-finanziario della \"milano da bere\", mentre il gruppo socialista milanese di bettino craxi era al governo nazionale. la citt\u00e0 di milano, nei primi anni 1990, fu l'origine della serie di scandali noti come tangentopoli emersi dalle indagini giudiziarie della procura milanese note come mani pulite, che poi si propagheranno nel resto del paese.\n\n\n== geografia fisica ==\n\n\n=== generalit\u00e0 ===\nla superficie della lombardia si divide quasi equamente tra pianura (che rappresenta circa il 47% del territorio) e le zone montuose (che ne rappresentano il 41%). il restante 12% della regione \u00e8 collinare.sotto l'aspetto morfologico la regione viene divisa in cinque aree: alpina (alpi lepontine e retiche), prealpina (alpi orobie e prealpi lombarde), alta pianura (varesotto, brianza, monzese, milanese, cremasco, bassa bergamasca, franciacorta, bassa bresciana, alto mantovano), bassa pianura (lomellina, pianura padana, oltrep\u00f2 mantovano), appenninica (oltrep\u00f2 pavese).\nla regione \u00e8 attraversata da decine di fiumi (tra cui il po, fiume pi\u00f9 grande e lungo d'italia) ed \u00e8 bagnata da centinaia di laghi di origine naturale e artificiale.\ni massicci principali sono il bernina (4049 m), il disgrazia (3678 m), l'ortles (3905 m) e l'adamello (3555 m), nelle alpi retiche; il pizzo coca (3053 m), nelle alpi orobie; il pizzo del diavolo di tenda (2915 m), nelle prealpi e il monte lesima (1724 m), nell'oltrep\u00f2 pavese. raggiunge il punto pi\u00f9 elevato con la punta perrucchetti (4020 m), appartenente al bernina.\nle principali valli sono la val camonica, la val trompia, la val sabbia, la valtellina, la val seriana, la val brembana, la valsassina, e la valassina.\n\n\n=== orografia ===\nin termini geografici la lombardia non si pu\u00f2 considerare un territorio unitario, nel senso di territorio delimitato da precise conformazioni fisiche, sia per la variet\u00e0 di paesaggi che l'attraversano senza racchiuderla, sia perch\u00e9 i confini amministrativi, sono molto spesso il frutto di complesse vicende storiche. tuttavia \u00e8 possibile delineare a grandi linee il suo territorio amministrativo attraverso rilievi, laghi e fiumi.\na delimitare la lombardia a nord si pu\u00f2 utilizzare lo spartiacque alpino tra la valtellina e le valli del reno e dell'inn anche se, a volte, questo confine oltrepassa il versante valtellinese. a est sono il lago di garda e il fiume mincio a separare la lombardia dalle altre regioni italiane; cos\u00ec come a sud il po (eccezion fatta per l'oltrep\u00f2 pavese e l'oltrep\u00f2 mantovano che si estendono pi\u00f9 a sud), e a ovest il lago maggiore e il ticino (con l'eccezione della lomellina che sconfina verso il piemonte) possono servire per distinguere la lombardia dalle altre regioni. questi confini racchiudono un territorio di circa 23861 km\u00b2, rendendola la quarta regione italiana per estensione superficiale.\nattraversando la regione, da nord verso sud, s'incontrano lungo il cammino per primi i rilievi delle alpi e poi, poco pi\u00f9 a sud, le prealpi seguite da dolci colline che smussano il passaggio dalla montagna alla pianura padana. proprio lungo la fascia prealpina si trovano alcuni dei pi\u00f9 grandi laghi d'italia (come il lago di garda, il lago maggiore e il lago di como), mentre numerosi fiumi (come il po, l'adda, l'oglio, il mincio e il ticino) e torrenti solcano le montagne, formando profonde valli, attraversano la pianura rendendola rigogliosa di vegetazione. in una piccola area a sud dell'oltrep\u00f2 pavese nella zona della val trebbia, si ergono colline e montagne dell'appennino ligure; qui il fiume trebbia, per una piccola porzione, segna il confine pi\u00f9 meridionale della regione.\n\ni nomi delle alpi della lombardia derivano tutti dalle popolazioni che, al tempo degli antichi romani, vivevano tra queste montagne. le alpi lepontine prendono il nome dalla popolazione ligure dei leponzi stanziata in questa zona e poi sottomessa dall'imperatore romano augusto; le alpi retiche dai reti, popolazione di origine etrusca rifugiatasi nelle alpi centrali durante l'invasione celtica della penisola italiana; e le alpi orobie dalla popolazione di origine ligure, o forse celtica, degli orobi.le catene montuose corrispondono al 40,5% del territorio regionale e sono costituite dalle alpi, dalle prealpi e dagli appennini. appartengono alle alpi lombarde una piccola porzione delle alpi lepontine e gran parte delle alpi retiche. sul territorio montano della lombardia spiccano quattro massicci orografici di rilievo: il badile-disgrazia, il bernina, l'ortles-cevedale e l'adamello. i primi tre sorgono sullo spartiacque tra i bacini del reno e dell'inn a nord e dell'adda e dell'oglio a sud e solo in parte si ergono sul territorio nazionale. l'adamello, invece, sorge tra i bacini dell'adda e dell'adige e si trova completamente in territorio italiano. le alpi lombarde raggiungono la massima quota alla punta perrucchetti (4020 m), nel massiccio del bernina, dove a quest'ultimo appartengono sei tra le dieci cime pi\u00f9 elevate della regione. al di fuori di questo, altre importanti vette sono il gran zebr\u00f9 (3857 m) nel gruppo ortles-cevedale e il monte cevedale (3764 m). il massiccio dell'ortles-cevedale ospita il ghiacciaio dei forni, che ha un'estensione di circa 11,34 km\u00b2 ed \u00e8 il secondo ghiacciaio d'italia dopo quello dell'adamello, pure in lombardia nell'omonimo gruppo montuoso ed esteso per 15,66 km\u00b2. a sud della valtellina si stagliano le alpi orobie che superano i 3000 metri, delimitate a est dalla valcamonica e a ovest dal bacino del lago di como.\n\nconfinate a ovest dal lago maggiore e a est dal lago di garda si trovano le prealpi lombarde le cui vette superano di poco i 2500 m di quota. le prealpi sono in prevalenza costituite da sedimenti calcarei e sono geologicamente pi\u00f9 giovani delle alpi. la loro origine sedimentaria ha permesso la formazione di solchi profondi nelle montagne, principalmente per opera dei ghiacciai, che hanno portato alla formazione di strette e profonde valli solcate da fiumi e occupate in parte dai laghi prealpini, sbarrati verso la pianura da rilievi morenici. i rilievi morenici a sud delle prealpi, assieme alle prime sporgenze orografiche, formano quella fascia collinare (12,4% del territorio) che collega le prealpi alla pianura e che contiene numerosi laghi piccoli e poco profondi.\nla pianura lombarda occupa il 47,1% della superficie totale della regione ed \u00e8 parte della pianura padana che si estende dal piemonte alla romagna, dalle alpi agli appennini. la pianura lombarda pu\u00f2 essere suddivisa geologicamente in due parti: l'alta e la bassa. l'alta pianura \u00e8 caratterizzata da materiali grossolani, molto permeabili, di origine alluvionale e presenta grossi solchi originati dai fiumi che scendono dalle montagne. la bassa pianura invece \u00e8 formata da materiale argilloso, poco permeabile e declina dolcemente verso il po. il passaggio dall'alta alla bassa pianura lombarda \u00e8 segnalato dalla presenza di riaffioramenti naturali d'acqua detti risorgive o fontanili, causati dall'incontro della falda freatica proveniente dall'alta pianura con i terreni impermeabile della bassa. questa linea ha un andamento parallelo a quello prealpino e passa per le citt\u00e0 di magenta, monza, treviglio, trenzano, chiari e goito.\n\n\n=== passi alpini ===\n\nle vallate alpine lombarde sono pi\u00f9 ampie e larghe rispetto a quelle che si trovano, sempre sull'arco alpino, in piemonte e in valle d'aosta. la maggior parte di esse sono attraversate da torrenti che scendono verso la pianura padana formando fiumi che poi si immettono alla sinistra idrografica nel po. grazie all'ampiezza delle loro valli i passi alpini lombardi, sebbene si trovino a un'altitudine elevata, sono facilmente accessibili.\ni passi internazionali pi\u00f9 importanti che si trovano sulle alpi lombarde e che mettono in comunicazione la regione con la svizzera sono il passo dello spluga (2118 m), il passo del maloja (1815 m) e il passo del bernina (2323 m), con quest'ultimi due che sono situati in territorio elvetico. i passi nazionali pi\u00f9 importanti sono invece il passo dello stelvio (2759 m) e il passo del tonale (1883 m), che mettono in comunicazione la lombardia con il trentino-alto adige. questi passi alpini rivestono una grande rilevanza anche da un punto di vista storico, visto che da sempre permettono una facile comunicazione tra la lombardia e i suoi territori confinanti. da essa sono poi conseguiti costanti traffici commerciali, che hanno contribuito allo sviluppo della regione.\n\n\n=== valichi alpini di frontiera ===\n\n\n==== varese \u2013 cantone ticino ====\n\n\n==== como \u2013 cantone ticino ====\n\n\n==== sondrio \u2013 cantone dei grigioni ====\n\n\n=== idrografia ===\n\n\n==== i laghi ====\n\nla regione \u00e8 costellata da molti laghi di grandi e piccole dimensioni, i principali dei quali sono:\n\nil lago di garda (o benaco), di origine glaciale, \u00e8 il pi\u00f9 grande d'italia con una superficie di 370 km\u00b2. \u00e8 profondo 346 m e ha una lunghezza di 51,6 km. la grande quantit\u00e0 d'acqua del lago ha effetti significativi sul clima locale. lungo le sue sponde si coltivano infatti l'ulivo, i limoni e i cedri, tipici del clima mediterraneo.\nil lago maggiore (o verbano) ha una superficie di 212 km\u00b2, un'estensione di 50 km, una larghezza che va dai 2 ai 4,5 km e una profondit\u00e0 massima di 372 m.\nil lago di como (o lario) \u00e8 caratterizzato da una forma a y rovesciata, con la punta di bellagio che segna la separazione in due rami. completamente scavato nella cerchia prealpina, il lago si snoda per 46 km, ha una larghezza massima di 4,3 km e una superficie di 146 km\u00b2. \u00e8 il primo in italia come sviluppo perimetrico (180 km) e il quinto in europa come profondit\u00e0 (410 m).\nil lago d'iseo (o sebino) ha la forma di una s, con una superficie di 65,3 km\u00b2 e una profondit\u00e0 massima di 361 m. vi \u00e8 situata l'isola lacustre pi\u00f9 grande d'europa, monte isola, che si estende per 4,3 km\u00b2 . nell'estate del 2016 la sponda bresciana \u00e8 stata al centro dell'installazione artistica temporanea the floating piers di christo.\nil lago di lugano (o ceresio), situato in lombardia, ma anche svizzera e ha una superficie di 48,7 km\u00b2. sulle sue sponde si trovano i comuni italiani di porto ceresio, valsolda e porlezza.\nil lago d'idro (o eridio), anch'esso di origine glaciale \u00e8 situato nella provincia di brescia ai confini con il trentino, a 368 metri sul livello del mare,ed \u00e8 formato dalle acque del fiume chiese che ne \u00e8 anche l'emissario. la sua superficie misura 10,9 km2.\nil lago di varese, che ha una superficie di circa 14,9 km\u00b2 e che ha una profondit\u00e0 massima di 26 m.\ni laghi di mantova (lago superiore, lago di mezzo e lago inferiore) che, con una superficie complessiva di 6,21 km\u00b2, sono gli unici interamente ricompresi nella pianura padana.\n\n\n==== i fiumi ====\nper il territorio lombardo passano centinaia di fiumi e torrenti, il pi\u00f9 rilevante dei quali \u00e8 il po che con i suoi 652 km \u00e8 il pi\u00f9 lungo d'italia. per un lungo tratto costituisce il confine meridionale della regione e scorre interamente in lombardia solo nelle province di pavia e mantova.\ngli altri principali fiumi provengono dal versante alpino della pianura padana e sono tutti affluenti del po: infatti il territorio lombardo \u00e8 quasi interamente compreso nel bacino idrografico del principale fiume italiano. data la scarsa estensione del territorio regionale a sud del po, la lombardia \u00e8 praticamente priva di fiumi appenninici: nell'oltrep\u00f2 pavese non si trovano corsi d'acqua significativi, mentre l'unica eccezione \u00e8 costituita dal secchia che nell'ultimo tratto del suo corso, prima di confluire nel po, scorre nell'oltrep\u00f2 mantovano.\noltre al po, i fiumi principali sono:\n\nl'adda (313 km) \u00e8 il fiume pi\u00f9 lungo che scorre interamente in lombardia. nasce in val alpisella e dopo aver attraversato l'intera valtellina s'immette nel lago di como, riuscendone dal ramo di lecco per affluire nel po nei pressi di castelnuovo bocca d'adda (lo).\nl'oglio (280 km) che, dopo aver attraversato la val camonica, s'immette nel lago d'iseo e ne esce a sarnico passando per palazzolo sull'oglio e confluendo nel po a torre d'oglio. l'oglio segna i confini fra le province di brescia, bergamo, cremona e mantova.\nil ticino (248 km), che nasce in svizzera nel canton ticino, \u00e8 immissario ed emissario del lago maggiore e divide per un tratto la lombardia dal piemonte prima di confluire poco a sud di pavia nel po, di cui \u00e8 il principale affluente per portata d'acqua.\nil mincio (75 km) \u00e8 il principale emissario del lago di garda, ma pu\u00f2 essere considerato, con il lago stesso e l'immissario sarca, un unico asse fluviale di 203 km (sistema sarca-mincio). fuoriuscito dal lago segna per un tratto il confine tra lombardia e veneto, scorre poi in provincia di mantova lambendo la citt\u00e0 capoluogo prima di immettersi nel po a valle di governolo.\nil chiese (160 km), che nasce in trentino, \u00e8 immissario ed emissario del lago d'idro e attraversa la parte orientale della provincia di brescia affluendo nell'oglio in provincia di mantova, in prossimit\u00e0 di acquanegra sul chiese.\naltri fiumi rilevanti sono il lambro (130 km), il serio (124 km) e il brembo (74 km), l'olona (71 km) e l'olona meridionale (36 km). l'omonimia tra i due fiumi olona non \u00e8 di origine imitativa o etimologica, ma \u00e8 dovuta al fatto che originariamente si trattava di due tronconi dello stesso fiume, deviato dagli antichi romani nel suo tratto superiore verso milano.\n\n\n=== clima ===\nil clima della lombardia, per quanto definibile di tipo temperato umido, si presenta molto variegato a causa delle diverse conformazioni naturali presenti sul territorio: montagne, colline, laghi e pianure.\nin genere le stagioni estive in pianura sono afose (a causa della molta umidit\u00e0) e calde. la continentalit\u00e0 fa s\u00ec che la media delle temperature massime nel mese di luglio sia di 29 \u00b0c. ma in questi mesi dell'anno sono anche frequenti forti temporali e improvvisi rovesci accompagnati anche da grandine. in base alle medie degli ultimi 30 anni, le temperature invernali sono generalmente comprese fra un minimo di -2 \u00b0c in gennaio e un massimo di 13 \u00b0c in marzo, con precipitazioni contenute. l'escursione termica nel corso dell'anno \u00e8 elevata e la nebbia \u00e8 intensa, seppur in costante diminuzione da met\u00e0 anni '90 (circa del 50% rispetto ai decenni precedenti).\nin montagna il clima \u00e8 tipicamente alpino con estati fresche, abbondanti precipitazioni e inverni lunghi, rigidi e poco piovosi. la pianura padana, a causa dello sbarramento alpino a nord e dell'appennino a sud \u00e8 una delle zone meno ventilate d'italia; ci\u00f2 \u00e8 causa del ristagno delle sostanze inquinanti ma anche della percezione pi\u00f9 alta delle temperature invernali. la neve, abbondante sui rilievi, cade - ma non sistematicamente - anche in pianura, essendo la temperatura media minima in gennaio di \u22121 \u00b0c.il lago di garda grazie alle sue dimensioni ed alla sua posizione, mitiga la costa bresciana, creando un microclima \"mediterraneo\" che rende possibile la coltivazione dell'olivo e la produzione dell'olio di oliva; anche in altre zone lacustri viene prodotto il cosiddetto \"olio lombardo\".la fascia prealpina e l'alto oltrep\u00f2 hanno un clima di tipo temperato fresco, la media montagna alpina un clima temperato freddo e le vette un clima di tipo glaciale.come in tutte le zone urbanizzate del pianeta le citt\u00e0 lombarde, a causa delle loro grandi dimensioni e della produzione di calore dovuta all'attivit\u00e0 umana, hanno dato origine a un innalzamento medio della temperatura locale rispetto alle campagne circostanti, la cosiddetta \"isola di calore\".\nle principali stazione meteorologiche che permettono di monitorare il clima della lombardia e che fanno capo al servizio meteorologico dell'aeronautica militare italiana sono quelle di milano centro, di milano linate, di brescia-ghedi, di brescia-montichiari, di milano malpensa e di bergamo-orio al serio.\n\n\n=== geologia ===\nla struttura geologica della lombardia deriva dall'orogenesi delle alpi dovuta alla collisione tra la placca africana e quella europea che ha generato la catena alpina a partire dal cretaceo superiore fino al miocene.dal punto di vista geologico, oltre che geografico, la lombardia pu\u00f2 essere divisa in tre \"zone\". la pianura padana delimitata a sud dall'oltrep\u00f2 pavese e a nord dalle alpi, a loro volta suddivise in alpi centrali e le alpi meridionali (anche dette sudalpine) dalla linea insubrica, che attraversa la valtellina in direzione est-ovest.\nla formazione delle alpi orobie ha avuto inizio nel miocene circa 20 milioni di anni fa; le rocce che formano la catena montuosa sono per lo pi\u00f9 di origine metamorfica: gneiss, micascisti e filladi. affiorano rocce di tipo sedimentario lungo lo spartiacque, principalmente conglomerati e arenarie, tra cui il verrucano lombardo, caratteristico della zona del pizzo dei tre signori.\n\nin val trompia affiora la formazione di collio costituita da termini vulcanoclastici: tufi conglomeratici e porfiriti. questi depositi terrigeni derivano dallo smantellamento di edifici vulcanici situati a sud, nell'attuale area padana. sono stati riconosciuti da studi petrografici termini vulcanici dacitici e andesitici, tipici degli archi magmatici di tipo pacifico (come l'attuale indonesia), che indicano un contesto geodinamico collisionale.\nil calcare di domaro \u00e8 presente estesamente in tutta la regione: in lombardia orientale, affiora in concordanza stratigrafica sopra il calcare di gardone val trompia (una formazione composta da calcareniti di origine torbiditica), mentre nel resto della lombardia, questa formazione poggia sopra il calcare di moltrasio (hettangiano-carixiano superiore), con una transizione abbastanza rapida (generalmente pochi metri). nella lombardia orientale la formazione passa superiormente al rosso ammonitico lombardo (toarciano-batoniano), composto da marne varicolori (verdi-rossastre e violacee) e calcari nodulari rossastri - biancastri.\nil territorio di lecco si \u00e8 formato nel periodo che va da 250 a 26 milioni di anni fa. esso \u00e8 frutto prima dell'azione orogenetica e poi del modellamento da parte dei ghiacciai e dei fiumi che hanno definito l'attuale orografia. la parte settentrionale della provincia di lecco appartiene al sistema alpino, il monte legnone (2610 m) rappresenta la vetta pi\u00f9 elevata ed \u00e8 caratterizzato dal processo orogenetico. il resto del territorio montano della provincia \u00e8 di tipo prealpino ed \u00e8 diviso da quello alpino dalla linea insubrica.\n\nla pianura padana invece \u00e8 di origine pi\u00f9 recente; formatasi dal deposito di materiale detritico sulla piattaforma continentale, proveniente dall'erosione per opera delle acque superficiali, che ha accompagnato il sollevamento della catena alpina, innalzatasi a ovest e a nord della pianura, e di quella appenninica a sud, che hanno colmato il golfo marino esistente nel pliocene creato dal sollevamento delle due catene montuose.collocata al centro della pianura padana centro settentrionale, l'area in cui si trova milano e la sua provincia \u00e8 costituita in superficie da terreni alluvionali quaternari. questi vengono genericamente indicati come \"diluvium recente\" sono costituiti da terreni fluvioglaciali del riss (fiume) e depositi fluvio glaciali del wurm; si possono trovare anche terreni alluvionali ghiaioso-sabbiosi nel territorio di rho terrazzati e classificati come \"alluvium antico\" attribuiti al periodo della glaciazione di mindel.\nl'area dell'oltrep\u00f2 pavese appartiene geologicamente alle unit\u00e0 liguri dell'appenino settentrionale, ricoperte dai sedimenti semi alloctoni autoctoni della serie plio-pleistocenica padana.\n\n\n== societ\u00e0 ==\n\n\n=== evoluzione demografica ===\n\ncon i suoi dieci milioni di residenti (10103969 al 1\u00ba gennaio 2020) la lombardia \u00e8 la regione pi\u00f9 popolosa d'italia, e tra le prime in europa; superiore alla popolazione dell'austria e della svizzera, doppia rispetto alla norvegia e pari a quella del portogallo, \u00e8 molto vicina a quella delle grandi regioni europee della baviera, \u00eele de france e baden-w\u00fcrttemberg, che superano di poco i 12 milioni di abitanti.al 1\u00ba gennaio 2020 i lombardi costituiscono il 16,77% della popolazione nazionale e vivono sul 7,9% del territorio italiano, dando origine a una densit\u00e0 demografica di 423,40 ab/km2 (rispetto ai 200,71 ab/km2 della media italiana), al 1\u00ba posto in italia. l'ente di area vasta pi\u00f9 popolato \u00e8 la citt\u00e0 metropolitana di milano (secondo in assoluto in italia), seguita dalle province di brescia e bergamo (rispettivamente al 6\u00ba e 9\u00ba posto in ambito nazionale), mentre il meno abitato \u00e8 la provincia di sondrio. la popolazione maschile (4949770 abitanti) costituisce il 48,9% della popolazione regionale mentre quella femminile (5154199) il 51,1%.nel 2014 il tasso di crescita naturale in lombardia \u00e8 stato dello 0,3% ab.; il tasso migratorio interno dell'1,4\u2030 e quello estero del 4,4\u2030. la speranza di vita alla nascita nel 2015 era di 80,5 anni per i maschi e 85,2 per le femmine.la popolazione straniera presente in lombardia \u00e8 di 1206023 abitanti (al 1\u00ba gennaio 2020) pari all'11,9% della popolazione lombarda, costituendo quasi un quarto (22,9%) di quella presente nell'intera italia. verso la fine dello scorso secolo, in lombardia cos\u00ec come in italia, \u00e8 cominciato un flusso migratorio proveniente da paesi extraeuropei e in particolare dall'africa, dall'asia, dal sud america e dall'europa dell'est. la popolazione della sola citt\u00e0 di milano, tra il 31 dicembre 2003 e il 31 dicembre 2019, \u00e8 incrementata di 124161 abitanti. nello stesso periodo la popolazione straniera a milano \u00e8 cresciuta di 135648 abitanti: ci\u00f2 significa che gli abitanti con cittadinanza italiana sono diminuiti di 11487 unit\u00e0.\nla presenza umana sul territorio \u00e8 caratterizzata da una grande disomogeneit\u00e0 in quanto \u00e8 fortemente concentrata nella fascia pedemontana tra le province di varese, como, lecco, monza e brianza e soprattutto brescia e bergamo e nella citt\u00e0 metropolitana di milano. questo territorio comprende pi\u00f9 di 6,5 milioni di abitanti ed \u00e8 caratterizzato da una fitta urbanizzazione che viene chiamata in modo metaforico la \"citt\u00e0 infinita\". la popolazione, invece, cala lentamente in densit\u00e0 andando verso la bassa pianura e, pi\u00f9 bruscamente, verso la montagna ma non nelle maggiori vallate alpine.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== comuni pi\u00f9 popolosi ===\n\ndi seguito la tabella riporta la popolazione residente nei comuni della lombardia con pi\u00f9 di 40000 abitanti: e la foto delle 10 pi\u00f9 popolose.\nin grassetto sono segnati i capoluoghi di provincia.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== etnie e minoranze straniere ===\nal 1\u00ba gennaio 2021, secondo i dati istat, i cittadini stranieri residenti nella regione sono 1.190.889 (11,9% della popolazione lombarda).\ni gruppi pi\u00f9 numerosi censiti al 1\u00ba gennaio 2021 sono quindi:\n\nrumeni: 167453\negiziani: 94586\nmarocchini: 93688\nalbanesi: 89057\ncinesi: 75065\nfilippini: 57954\nucraini: 54754\nindiani: 49270\nperuviani: 42935\npakistani: 42218\n\n\n=== lingue locali ===\n\nin lombardia \u00e8 diffuso l'uso della lingua lombarda, in diverse variet\u00e0 che vivono in diglossia con l'italiano. la lingua lombarda appartiene al gruppo linguistico gallo-italico e viene parlata in gran parte della regione, oltre che nella porzione orientale del piemonte, nella svizzera italiana e in parte del trentino occidentale.le principali variet\u00e0 della lingua lombarda sono il lombardo occidentale (parlato nelle province di varese, como, lecco, sondrio, monza e della brianza, milano, lodi e pavia), il lombardo orientale (nelle province di bergamo e brescia, nel cremasco, nell'alto mantovano e nei comuni lecchesi della val san martino), il lombardo alpino (nel canton ticino e nel sud del cantone dei grigioni, nel nord lombardia e piemonte e in alcune zone del trentino) e il lombardo meridionale, di transizione con l'emiliano (nelle province di cremona e mantova); nella parte meridionale della provincia di mantova e nel casalasco (zona sud-est della provincia di cremona) si parlano invece dialetti emiliani.\n\n\n=== religione ===\n\nnel corso dei secoli le diocesi lombarde hanno dato i natali a 10 papi:\n\ngiovanni xiv,\nalessandro ii,\nurbano iii,\ncelestino iv,\npio iv,\ngregorio xiv,\ninnocenzo xi,\npio xi,\ngiovanni xxiii,\npaolo vi.le diocesi sono organizzate in un'unica regione ecclesiastica lombarda. le parrocchie sono 3.065 e la superficie \u00e8 di 22898 km\u00b2.\nle diocesi sono dieci:\n\narcidiocesi di milano (4208 km\u00b2, 1104 parrocchie);\ndiocesi di brescia (4538 km\u00b2, 469 parrocchie);\ndiocesi di bergamo (2450 km\u00b2, 390 parrocchie);\ndiocesi di como (4244 km\u00b2, 338 parrocchie);\ndiocesi di cremona (1917 km\u00b2, 224 parrocchie);\ndiocesi di mantova (2080 km\u00b2, 168 parrocchie);\ndiocesi di lodi (894 km\u00b2, 124 parrocchie);\ndiocesi di pavia (782 km\u00b2, 99 parrocchie);\ndiocesi di vigevano (1509 km\u00b2, 87 parrocchie);\ndiocesi di crema (276 km\u00b2, 62 parrocchie).la zona di voghera dipende dalla diocesi di tortona (regione ecclesiastica liguria). parte del comune di menconico (pavia) dipende dalla diocesi di piacenza-bobbio (regione ecclesiastica emilia-romagna), la zona di robbio (pavia) dipende dall'arcidiocesi di vercelli (regione ecclesiastica piemonte), la parrocchia di gravellona lomellina (pavia) dipende dalla diocesi di novara (regione ecclesiastica piemonte). i comuni del basso lago di garda fanno parte della diocesi di verona (regione ecclesiastica triveneto).la struttura delle diocesi lombarda \u00e8 estremamente storica. delle dieci diocesi, otto risalgono all'impero romano, solo crema e vigevano furono create nel cinquecento per riflettere esigenze politiche, e non risulta che alcuna sede diocesana sia mai stata soppressa. la diocesi di lugano fu creata nell'ottocento per separare le parrocchie svizzere che dall'antichit\u00e0 erano state comasche o milanesi.\nin lombardia sono due i riti liturgici principali: il rito ambrosiano (utilizzato nell'arcidiocesi meneghina, ma usato anche nelle parrocchie della val taleggio in provincia di bergamo) e il rito romano. la diocesi milanese, comprendente all'incirca met\u00e0 dei fedeli della regione, \u00e8 la sede metropolitana, mentre le altre sono di essa suffraganee.\n\n\n=== editoria ===\nin lombardia, nel 2009, sono stati venduti 945471 quotidiani (96 copie ogni mille abitanti). di seguito un elenco dei principali quotidiani e giornali pubblicati nella regione lombardia.\n\n\n==== case editrici ====\nla regione lombardia vanta sul proprio territorio la presenza di diverse case editrici nelle seguenti citt\u00e0 e province:\n\n\n== politica ==\ncome le altre regioni d'italia a statuto ordinario, la regione \u00e8 stata prevista sin dal 1948 dagli articoli 114 e 115 della costituzione della repubblica italiana, ma solo con la legge n. 281 del 16 maggio 1970 avente per oggetto \"provvedimenti finanziari per l'attuazione delle regioni a statuto ordinario\", con cui si \u00e8 dato avvio al processo di decentramento amministrativo previsto dall'articolo 5 e dall'articolo 118 della costituzione, attu\u00f2 le proprie funzioni. l'ente \u00e8 composto da giunta e consiglio regionali.\nil 22 ottobre del 2017 si \u00e8 tenuto un referendum consultivo riguardante la possibilit\u00e0 per la regione di richiedere allo stato l'attribuzione di ulteriori forme e condizioni particolari di autonomia, con le relative risorse, ai sensi e per gli effetti di cui all'articolo 116, terzo comma, della costituzione e con riferimento a ogni materia legislativa per cui tale procedimento sia ammesso in base all'articolo richiamato: questo voto, il primo in italia con modalit\u00e0 digitale, ha visto la partecipazione al voto di 3.017.707 elettori (pari al 38,34% degli aventi diritto) e il s\u00ec ha vinto con una percentuale del 95,29%.\n\n\n=== suddivisione amministrativa ===\nla regione \u00e8 suddivisa in dodici enti di area vasta (11 province e 1 citt\u00e0 metropolitana) e 1506 comuni, essendo quindi quella con pi\u00f9 enti locali in italia. la provincia pi\u00f9 estesa \u00e8 quella di brescia, la pi\u00f9 piccola quella di monza e della brianza.\nappartiene alla regione anche l'exclave di campione d'italia, comune interamente circondato dal territorio svizzero facente parte della provincia di como.\n\n\n=== istruzione ===\n\nnell'anno scolastico 2017/2019, i dati diffusi dal miur relativi alla scuola statale indicano che gli alunni lombardi frequentanti la scuola dell'infanzia sono 248537, quelli frequentanti la scuola primaria sono 472011, quelli frequentanti la scuola secondaria di i grado sono 287820 e quelli frequentanti la scuola secondaria di ii grado sono 393735.nel 2013, il 2,4% del pil regionale \u00e8 stato utilizzato per la formazione e l'istruzione (-1,2 punti percentuali rispetto all'incidenza di questa spesa sul pil italiano). nel 2014, il 12,9% dei giovani in et\u00e0 18-24 anni ha abbandonato prematuramente gli studi, senza aver concluso almeno due anni di scuola secondaria di ii grado. la percentuale \u00e8 inferiore di 2,1 punti percentuali rispetto al dato italianoin lombardia, nel 2019, il 33% della popolazione in et\u00e0 30-34 anni \u00e8 laureata (5,4 punti percentuali in pi\u00f9 rispetto alla percentuale italiana).\n\n\n=== sanit\u00e0 ===\n\nnel 2014, la spesa sanitaria pubblica in lombardia \u00e8 stata di 18402000000 \u20ac (1842 euro pro capite). nella regione si contano 205 strutture ospedaliere pubbliche e private e 37.263 posti letto dell'attivit\u00e0 ospedaliera. nel 2010 in lombardia lavoravano 20578 medici e 51756 ausiliari.\n\n\n=== simboli ===\n\ni simboli della lombardia sono, ai sensi dello statuto d'autonomia della regione, la bandiera, lo stemma, il gonfalone e la festa del 29 maggio.lo stemma ufficiale della lombardia \u00e8 costituito da una rosa camuna, antico simbolo solare comune ad alcuni popoli protoceltici, presente in 94 delle circa 140000 incisioni rupestri della val camonica, in provincia di brescia. queste incisioni sono state realizzate dal mesolitico (viii-vi millennio a.c. circa) all'et\u00e0 del ferro (i millennio a.c.) da diversi antichi popoli, tra cui i camuni. le incisioni realizzate da questi ultimi, tra cui figura l'omonima rosa, sono state eseguite durante l'et\u00e0 del ferro.la rosa camuna sullo stemma della regione \u00e8 in argento, a simboleggiare la luce. sullo sfondo, il colore verde rappresenta la pianura padana. adottato ufficialmente insieme con il gonfalone con la legge regionale n. 85 del 12 giugno 1975, lo stemma \u00e8 stato introdotto su proposta dell'allora assessore alla cultura sandro fontana ed \u00e8 stato disegnato nello stesso anno da pino tovaglia, bob noorda, roberto sambonet e bruno munariil gonfalone \u00e8 costituito da una riproduzione del carroccio, grande carro a quattro ruote recante le insegne cittadine attorno al quale si raccoglievano e combattevano le milizie dei comuni medievali dell'italia settentrionale, di cui rappresentava l'autonomia, e dallo stemma della regione. le dimensioni della gonfalone della lombardia sono di 3x2 m e i nastri e la cravatta sono nei colori nazionali.la regione lombardia dal 29 gennaio 2019 ha adottato lo stemma con la rosa camuna quale bandiera ufficiale, attestando in tal modo la prassi invalsa negli uffici pubblici e nelle manifestazioni.\nla festa regionale della lombardia, che \u00e8 stata istituita con la legge regionale n. 15 del 26 novembre 2013, si celebra il 29 maggio in ricordo della vittoria della lega lombarda sulle truppe imperiali di federico barbarossa nella battaglia di legnano, scontro armato avvenuto il 29 maggio del 1176 nei dintorni della citt\u00e0 omonima con cui venne posta la fine al disegno egemonico dell'imperatore germanico sui comuni medievali del nord italia. dopo la decisiva sconfitta di legnano, l'imperatore accett\u00f2 un armistizio di sei anni (la cosiddetta \"tregua di venezia\"), fino alla pace di costanza, in seguito alla quale i comuni medievali dell'italia settentrionale accettarono di restare fedeli all'impero in cambio della piena giurisdizione locale sui loro territori.\n\n\n=== onorificenze ===\n\n\n== economia ==\n\nla lombardia \u00e8 la prima regione d'italia per importanza economica, contribuendo a circa un quinto (21,69% nel 2014) del prodotto interno lordo nazionale. inoltre ospita molte delle maggiori attivit\u00e0 industriali, commerciali e finanziarie del paese, e il suo reddito pro capite supera del 27,9% il corrispondente valore calcolato a parit\u00e0 di potere d'acquisto standard per l'unione europea.la lombardia, insieme al baden-w\u00fcrttemberg (germania), alla catalogna (spagna) e all'alvernia-rodano-alpi (francia), compone il gruppo definitosi quattro motori dell'europa. inoltre \u00e8 parte del cuore economico d'europa e della cosiddetta banana blu. milano \u00e8, unitamente a londra, amburgo, francoforte, monaco di baviera e parigi, una delle sei capitali economiche europee.\n\n\n=== macro-economia ===\nil pil ai prezzi correnti (2014) della lombardia ammonta a 350.024,68 milioni di euro, circa il 21,7% del pil italiano che corrisponde a 1613859,1 \u20ac milioni. \u00e8 la seconda regione d'europa per pil e la 61\u00aa per pil pro-capite.il pil pro-capite della regione nel 2014 \u00e8 stato di 35044,17 \u20ac contro i 26548,49 della media italiana. l'andamento del pil regionale negli ultimi anni ha seguito la dinamica innescata dalla grande recessione, che \u00e8 incominciata nel 2007: in crescita fino al 2008, nel 2009 ha registrato una forte caduta, parzialmente recuperata tra 2010 e 2011 per poi diminuire nuovamente dal 2012.gli occupati effettivi in lombardia, nel 2018, sono il 67% della forza lavoro: il 65,8% impiegato nei servizi, il 32,4% nell'industria (comprese le costruzioni) e il rimanente 1,9% nell'agricoltura; il tasso di disoccupazione, nel 2018, si attesta al 6% ed \u00e8 uno tra i pi\u00f9 bassi d'italia.\nin lombardia, nel 2015, l'importo annuo pensionistico totale \u00e8 stato di 39959 \u20ac milioni di euro.in lombardia l'entit\u00e0 dei depositi in banca al 31 dicembre 2016 \u00e8 di 308084 \u20ac milioni e si contano 5881 sportelli bancari. infine, nel 2013, sono state autorizzate 109310822 ore di cig ordinaria, 113.102.850 ore di cig straordinaria e 47620186 ore di cig in deroga.\n\n\n=== macro-settori economici ===\nl'economia della lombardia \u00e8 caratterizzata da una grande variet\u00e0 di settori in cui essa \u00e8 sviluppata. si va dai settori tradizionali, come l'agricoltura e l'allevamento, all'industria pesante e leggera, ma anche il terziario ha avuto un forte sviluppo negli ultimi decenni.\nl'agricoltura lombarda \u00e8 stata la base dello sviluppo economico della regione. per prima \u00e8 stata investita dal processo di meccanizzazione e ristrutturazione. la meccanizzazione, grazie all'utilizzo di macchinari sempre pi\u00f9 complessi, ha portato a un incremento della produzione agricola mentre la ristrutturazione del territorio, attraverso la costruzione e ammodernamento di canali e la bonifica delle zone paludose ha permesso di migliorare la qualit\u00e0 della produzione agricola. tuttavia la produzione agricola copre solo il 60% del fabbisogno della regione.l'agricoltura della regione verte principalmente sulla produzione di cereali (mais, riso, frumento), ortaggi, frutta (pere e meloni) e vino. molto sviluppata \u00e8 la produzione di foraggio, usato per l'allevamento di bovini e suini.\nin lombardia, come in altre regioni d'italia, a cavallo della fine del xix e inizi del xx secolo ebbe impulso la meccanizzazione dell'attivit\u00e0 molitoria.\n\nl'allevamento \u00e8 una voce economica rilevante in lombardia. nel 2015 si contavano infatti 1430000 bovini e bufalini, 103000 caprini, 55000 equini, 4046000 suini e 113000 ovini. nei laghi e nei bacini artificiali lombardi, infine, sono state pescate, nel 2009, 980,3 tonnellate di pesce.l'industria \u00e8 dominata da imprese di piccole e medie dimensioni, perlopi\u00f9 a conduzione familiare, ma anche da grandi aziende. \u00e8 fiorente in molti settori, particolarmente in quelli meccanico, elettronico, metallurgico, tessile, chimico e petrolchimico, farmaceutico, alimentare, editoriale, calzaturiero e del mobile. a milano e provincia sono concentrate circa il 26% delle imprese dell'industria lombarda. secondo uno studio del 2016 commissionato da fondazione edison e confindustria, basato sul valore aggiunto del comparto industriale, delle 6 province (nuts3) pi\u00f9 industrializzate in europa, ben tre sono lombarde: monza e brianza (6\u00aa), bergamo (2\u00aa) e brescia, prima con un valore aggiunto dal comparto industriale che supera i 10 miliardi di euro.nel terziario, rilevante \u00e8 il peso del commercio e della finanza. a milano hanno sede anche la borsa italiana, tra le principali piazze finanziarie europee, e la fiera di milano, che a oggi \u00e8 il pi\u00f9 grande spazio espositivo d'europa. importanti sono anche le attivit\u00e0 bancarie, dei trasporti, della comunicazione e dei servizi alle imprese. il turismo (delle citt\u00e0 d'arte, delle montagne e dei laghi) ha un peso significativo.per quanto riguarda il commercio e la distribuzione di beni di consumo alla popolazione, la lombardia conta 1656 supermercati, pi\u00f9 di qualunque altra regione italiana, a cui vanno aggiunti 398 grandi magazzini, 164 ipermercati e 613 minimercati.\n\n\n=== dati economici ===\n\n\n=== energia ===\nin lombardia, nel 2015, il consumo di energia elettrica per abitante \u00e8 ammontato a 6374 wh. nello stesso anno, la produzione lorda di energia ha raggiunto i 41 gwh ogni 10000 abitanti e il 26% dei consumi di elettricit\u00e0 \u00e8 stato coperto da energia proveniente da fonti rinnovabili. gli impianti idroelettrici sono 488, quelli termoelettrici 1056, quelli eolici 7 e quelli fotovoltaici 94202. la lunghezza delle linee elettriche nella regione nel 2014 \u00e8 di 3867,8 km, di cui 2190,8 km a 220 kv e 1677 km a 380 kv.\n\n\n=== turismo ===\n\nnella pi\u00f9 dinamica e trafficata delle regioni italiane non \u00e8 possibile, sulla base delle cifre, distinguere il turista in senso stretto da quello che viaggia per affari. nel 2014 si sono registrati 14091530 arrivi e 34293526 presenze. i non residenti hanno contribuito al 51,8% degli arrivi e al 57,4% delle presenze.tra le bellezze naturali vanno annoverati al primo posto i laghi prealpini sulle cui sponde ville patrizie, orti, giardini, terrazze e borghi antichi si alternano a fitti nuclei di seconde case. le localit\u00e0 rivierasche sono collegate da rotte di navigazione di linea. villa d'este a cernobbio e altre ville del comasco ospitano personaggi di fama mondiale: magnati della finanza, star del cinema, scrittori, capi di stato, cantanti e stilisti.altri importanti flussi turistici interessano le vallate alpine (in particolare la valtellina) e le numerose citt\u00e0 storico-artistiche, ricche di monumenti e di testimonianze del medioevo e del rinascimento.\ntra i luoghi maggiormente visitati bisogna ricordare la pinacoteca di brera (336981 visitatori), l'ultima cena di leonardo da vinci (330.071), il museo archeologico di sirmione con le grotte di catullo (216612), il castello scaligero (202066), certosa di pavia (200 000 circa) e villa carlotta (170260).rilevanti dal punto di vista turistico sono anche i dieci patrimoni mondiali dell'umanit\u00e0 riconosciuti dall'unesco presenti in lombardia, che la portano a essere la regione italiana con il maggiore numero di siti di questo tipo:\nincisioni rupestri della val camonica - 1979:\nchiesa e convento domenicano di santa maria delle grazie con \"l'ultima cena\" di leonardo da vinci (milano) - 1980.\ncrespi d'adda - 1995.\nmura venete di bergamo - 2017\nsacri monti del piemonte e della lombardia - 2003:\nsacro monte del rosario (varese);\nsacro monte della beata vergine del soccorso (ossuccio).\nmonte san giorgio - 2003.\nmantova e sabbioneta - 2008:\nmantova;\nsabbioneta.\nferrovia retica nel paesaggio dell'albula e del bernina - 2008.\nlongobardi in italia: i luoghi del potere (568-774) - 2011:\nbrescia:foro romano di brescia con il palazzo maggi gambara;\ncomplesso monastico longobardo di san salvatore-santa giulia con la basilica di san salvatore, il coro delle monache, le chiese di santa giulia e di santa maria in solario, le domus dell'ortaglia e il museo di santa giulia.\ncastelseprio e gornate olona:\nparco archeologico di castelseprio con la torre di torba;\nchiesa di santa maria foris portas.\nsiti palafitticoli preistorici attorno alle alpi - 2011:\n\n\n== infrastrutture e trasporti ==\n\n\n=== aeroporti ===\nil sistema aeroportuale regionale si sviluppa principalmente lungo la fascia pedemontana e si compone dei quattro aeroporti milano-malpensa, milano-linate, bergamo-orio al serio e brescia-montichiari. l'aeroporto intercontinentale di malpensa ha un ruolo preminente e gestisce la maggior parte del traffico merci e passeggeri della regione. l'aeroporto di linate svolge invece il compito di aeroporto cittadino del capoluogo, mentre quello di orio al serio \u00e8 la base dei collegamenti low-cost nazionali e internazionali e di diversi corrieri merci. l'aeroporto di montichiari ha invece il maggiore movimento di voli cargo e charter ed \u00e8 posizionato nei pressi dell'aeroporto di brescia-ghedi adibito a uso militare e sede del 6\u00ba stormo dell'aeronautica militare.\n\n\n=== strade ===\nla rete autostradale della lombardia si estende per 700 km a cui si aggiungono circa 1000 km di strade statali. l'autostrada a4 attraversa tutto il territorio regionale per 155 km da est a ovest collegando tra loro le citt\u00e0 di brescia, bergamo, monza e milano, caratterizzata da un traffico particolarmente intenso durante tutto il corso dell'anno \u00e8 affiancata dalla brebemi, che collega brescia alla tangenziale est esterna di milano passando per treviglio, anzich\u00e9 per bergamo. il sistema tangenziale di milano \u00e8 il pi\u00f9 esteso d'italia, lungo complessivamente 74,4 km si compone di tre tangenziali: ovest, est e nord, da milano inoltre si diramano la a1, la a7, la a35 e l'autostrada dei laghi (a8 e a9) che collega la lombardia con la svizzera. nella regione sono anche presenti le autostrade a21, a21 racc, a22, a36, le tangenziali di pavia a53 e a54, il sistema tangenziale di bergamo, la tangenziale sud di brescia, la tangenziale ovest di brescia, il sistema tangenziale di varese e la tangenziale di como.\n\n\n=== ferrovie ===\nla rete ferroviaria lombarda dispone di 428 stazioni e si estende per circa 2000 km. la rete \u00e8 gestita prevalentemente da rfi; 320 km di linee ferroviarie sono in concessione a ferrovienord, mentre le linee parma-suzzara e suzzara-ferrara, pur ricadendo parzialmente in territorio lombardo (55 km e 11 stazioni), sono in concessione a ferrovie emilia-romagna.\nil servizio ferroviario di carattere nazionale e internazionale \u00e8 assicurato prevalentemente da trenitalia e in misura minore da italo, tgv e deutsche bahn. il territorio regionale dispone di tre linee ad alta velocit\u00e0: la torino-milano, la milano-bologna e la milano-brescia.il servizio regionale \u00e8 di competenza di trenord, una societ\u00e0 nata il 3 maggio 2011 e partecipata pariteticamente dal gruppo fnm e da trenitalia, che opera sia sulla rete rfi sia su quella ferrovienord, che hanno come principale nodo di interconnessione il passante ferroviario di milano. sulla rete fer opera la societ\u00e0 trenitalia tper.\n\n\n=== trasporto pubblico locale ===\n\n\n==== area milanese ====\nla societ\u00e0 che gestisce il trasporto pubblico a milano e nei comuni vicini \u00e8 l'atm.\nall'interno dell'area metropolitana milanese \u00e8 presente una rete di trasporti su ferro basata su due sistemi interconnessi tra loro:\nla rete della metropolitana di milano (5 linee: m1, m2, m3, m4, m5)\nla rete suburbana delle \"linee s\" (12 linee: s1, s2, s3, s4, s5, s6, s7, s8, s9, s11, s12, s13).\n\n\n==== area bresciana ====\nla societ\u00e0 che gestisce il trasporto pubblico nella citt\u00e0 e nell'hinterland di brescia \u00e8 brescia trasporti; la medesima societ\u00e0 si occupa anche del trasposto pubblico urbano nel comune di desenzano del garda.\n\u00e8 attiva la metropolitana di brescia, che attraversa la citt\u00e0 da sud-est a nord.\n\n\n==== area bergamasca ====\nla societ\u00e0 che gestisce il trasporto pubblico locale su gomma \u00e8 l'atb, mentre quello su ferro, relativo alla metrotranvia bergamo \u2013 albino, \u00e8 esercitato da tramvie elettriche bergamasche.nella citt\u00e0 sono inoltre attive le funicolari di bergamo alta, bergamo-san vigilio e san pellegrino-vetta.\n\n\n==== area varesina ====\nla societ\u00e0 che gestisce il trasporto pubblico locale su gomma \u00e8 ctpi (consorzio trasporti pubblici insubria), mentre la funicolare vellone-sacro monte \u00e8 gestita da avt.\n\n\n==== area comasca ====\nla societ\u00e0 che gestisce il trasporto pubblico locale su gomma si chiama asf. la funicolare como-brunate \u00e8 gestita da atm.\n\n\n=== metropolitane ===\nle citt\u00e0 di milano e brescia dispongono di una metropolitana. a milano \u00e8 presente la pi\u00f9 estesa rete di metropolitane in italia, con 5 linee in esercizio (m1, m2, m3, m4 e m5).\n\n\n=== navigazione ===\nla regione possiede un sistema navale che si sviluppa sui laghi, lungo i fiumi e i navigli. il sistema idroviario pi\u00f9 importante della lombardia si inserisce in quello padano-veneto che permette la navigazione da casale monferrato fino a venezia lungo il fiume po. in questo sistema idroviario i porti pi\u00f9 importanti della lombardia sono quelli di cremona e mantova.la navigazione sui laghi ha funzione prevalentemente turistica, e si svolge regolarmente su rotte di linea. le rotte di navigazione di linea contano 460 km e vengono frequentate da oltre 10 milioni di viaggiatori annui. i collegamenti sono gestiti dalla gestione governativa navigazione laghi.\n\n\n== ambiente ==\n\nla lombardia \u00e8 stata la prima regione italiana a legiferare sulle aree protette di livello regionale (1983) introducendo concetti innovativi nella tutela del territorio, istituendo parchi fluviali (il primo in europa fu il parco naturale lombardo della valle del ticino nel 1974), parchi agricoli e parchi locali; tutte idee e approcci usati anche nella legislazione nazionale (legge n. 394 del 6 dicembre 1991). il sistema delle aree protette lombardo consta di 24 parchi regionali (su 26 parchi individuati dalla legge n. 86/83), 65 riserve e 30 monumenti naturali, oltre alla presenza del parco nazionale dello stelvio. in totale le aree protette ricoprono pi\u00f9 del 29% del territorio regionale.\nla flora e la fauna vivono principalmente nelle zone di montagna dove, a differenza della pianura, la presenza dell'uomo \u00e8 meno evidente. basta una passeggiata lungo i sentieri delle montagne della lombardia per vedere liberi lupi, stambecchi, cervi, caprioli, camosci, lepri, volpi, tassi, galli forcelli, francolini di monte, ermellini e marmotte.\ninoltre la lombardia condivide con la svizzera il sito del monte san giorgio, inserito nel patrimonio mondiale dell'umanit\u00e0 per l'eccezionale valore paleontologico dei depositi fossiliferi che si trovano nelle rocce della montagna.\n\n\n== cultura ==\n\n\n=== letteratura ===\n\ni primi testi scritti in lingua lombarda volgare risalgono al xiii secolo. si tratta principalmente di opere di tipo didascalico-religioso; un esempio \u00e8 il sermon divin di pietro da barsegap\u00e8, che narra la passione di cristo. molto importante \u00e8 il contributo alla letteratura lombarda di bonvesin de la riva, che scrisse, tra le altre opere, il libro delle tre scritture, il de magnalibus urbis mediolani (\"le meraviglie di milano\"), e un galateo, il de quinquaginta curialitatibus ad mensam (\"cinquanta cortesie da tavola\").dal xv secolo il prestigio del toscano letterario incominci\u00f2 a soppiantare l'uso dei volgari settentrionali che erano stati usati, pur influenzati dal volgare fiorentino, anche in ambito cancelleresco e amministrativo. nonostante ci\u00f2, a partire da questo secolo, cominciarono a esserci le prime avvisaglie di una letteratura lombarda vera e propria, con componimenti letterari in lingua lombarda sia nella parte occidentale della regione sia in quella orientale.il xvii secolo vide affermarsi anche la figura del drammaturgo carlo maria maggi, che cre\u00f2, tra l'altro, la maschera milanese di meneghino. sempre nel xvii secolo nacquero le prime bosinade, poesie popolari d'occasione scritte su fogli volanti e affisse nelle piazze oppure lette (o anche cantate) in pubblico; ebbero un gran successo e una diffusione capillare fino ai primi decenni del xx secolo. la letteratura milanese nel xviii secolo ebbe un forte sviluppo: emersero alcuni nomi di rilievo, tra cui il celebre poeta giuseppe parini, che scrisse alcuni componimenti in lingua lombarda.l'inizio del xix secolo fu dominato dalla figura di carlo porta, riconosciuto da molti come il pi\u00f9 importante autore della letteratura lombarda, anche inserito tra i pi\u00f9 grandi poeti della letteratura nazionale italiana. con lui si raggiunsero alcune delle pi\u00f9 alte vette dell'espressivit\u00e0 letteraria in lingua lombarda, che emersero chiaramente in opere come la ninetta del verzee, desgrazzi de giovannin bongee, la guerra di pret e lament del marchionn de gamb avert. la produzione poetica milanese assunse dimensioni cos\u00ec importanti che nel 1815 lo studioso francesco cherubini diede alle stampe un'antologia della letteratura lombarda in quattro volumi, che comprendeva testi scritti dal xvii secolo ai suoi giorni.\n\n\n=== arte ===\n\n\n==== dalla preistoria all'epoca classica ====\nle prime testimonianze artistiche in lombardia risalgono al periodo mesolitico quando, alla conclusione della glaciazione w\u00fcrmiana, ha inizio il ciclo istoriativo delle incisioni rupestri della val camonica, che prosegu\u00ec e si ampli\u00f2 successivamente nel neolitico e nell'et\u00e0 del rame per concludersi solo in epoca romana e medievale. il ciclo camuno \u00e8 considerato una delle pi\u00f9 importanti testimonianze della preistoria a livello mondiale ed \u00e8 per questo inserito nella lista dei patrimoni mondiali dell'umanit\u00e0.\nsono inoltre stati ritrovati ulteriori reperti della presenza di popolazioni preistoriche sul territorio lombardo, anch'essi inseriti nel patrimonio mondiale dell'umanit\u00e0 con il sito seriale degli \"antichi insediamenti sulle alpi\", con diverse localit\u00e0 che si trovano in lombardia.i celti hanno lasciato testimonianze sparse per i musei archeologici della regione, mentre la presenza etrusca \u00e8 attestata nella zona di mantova. in seguito alla conquista romana l'evoluzione artistica della regione vir\u00f2 verso gli stilemi dei conquistatori dal periodo tardo repubblicano all'epoca imperiale romana: resti monumentali di quest'epoca storica si possono vedere a brescia (brixia) e milano (mediolanum).\n\n\n==== dalla tarda antichit\u00e0 all'epoca moderna ====\nnel periodo tardo antico il territorio lombardo acquis\u00ec importanza, con milano capitale dell'impero d'occidente, e di conseguenza aument\u00f2 anche la produzione artistica di cui restano testimonianze soprattutto nell'architettura sacra con la costruzione di chiese paleocristiane, in particolare a milano.\nil successivo periodo altomedievale, coevo e successivo alle invasioni barbariche, sar\u00e0 di capitale importanza per lo sviluppo dell'arte regionale: gli stilemi dell'arte barbarica introdotti dalle nuove popolazioni portarono infatti un apporto decisivo, fondendosi con modelli tardo antichi (che vengono mantenuti con continuit\u00e0) nonch\u00e9 grazie a influenze bizantine, per la creazione di un'arte propriamente lombarda. all'uscita dal periodo altomedievale si inizier\u00e0 infatti a parlare di stili artistici propri della lombardia come ad esempio per il romanico lombardo.\n\nnotevoli esempi dello stile romanico lombardo sono opera dei maestri comacini, in particolare nelle basiliche di sant'ambrogio e di san michele maggiore e nelle chiese di sant'abbondio e di santa maria del tiglio, nel comasco. l'apporto pi\u00f9 importante tra il vi e l'viii secolo venne dai longobardi che, occupando buona parte dell'italia, stabilirono la loro capitale a pavia e fecero della lombardia il fulcro del loro regno portando con loro la propria arte, di cui restano sia testimonianze significative (in particolare a brescia, a monza, a pavia e a castelseprio) sia una sostanziale influenza per gli sviluppi artistici successivi.\nnell'area lombarda il periodo carolingio vede una sostanziale continuit\u00e0 artistica con il precedente periodo longobardo. alla minore produzione di edifici monumentali propria di questi secoli fanno da contraltare numerosi manufatti minori di grande valore, quali la croce di agilulfo, la croce di desiderio e l'evangeliario di teodolinda. sempre in lombardia si conservano anche alcune delle massime espressioni della scultura longobarda, come la lastra con pavone nel museo di santa giulia a brescia o il pluteo di teodote nei musei civici di pavia. i secoli successivi, come gi\u00e0 accennato, furono caratterizzati da stili artistici propri della lombardia come il romanico lombardo, il gotico lombardo, il rinascimento lombardo e il seicento lombardo. non vanno infine dimenticati, soprattutto durante il rinascimento, gli apporti e gli stimoli lasciati nell'arte locale da alcuni grandi maestri del rinascimento che operarono a milano presso la corte sfrozesca, come il filarete, donato bramante e leonardo da vinci e a mantova presso i gonzaga, come andrea mantegna e giulio romano.\n\n\n==== et\u00e0 contemporanea ====\nnel febbraio 1910 i pittori umberto boccioni, carlo carr\u00e0, giacomo balla, gino severini e luigi russolo firmarono a milano il manifesto dei pittori futuristi e nell'aprile dello stesso anno il manifesto tecnico della pittura futurista, che contribuirono, insieme con altri manifesti firmati in altre citt\u00e0 italiane, a fondare il movimento artistico del futurismo. alla morte di umberto boccioni nel 1916, carr\u00e0 e severini si ritrovarono in una fase di evoluzione verso la pittura cubista, di conseguenza il gruppo milanese si sciolse spostando la sede del movimento da milano a roma, con la conseguente nascita del \"secondo futurismo\".\nla lombardia ha dato i natali a un altro importante movimento artistico del xx secolo, il novecento, che nacque a milano alla fine del 1922. venne incominciato da un gruppo di artisti composto da mario sironi, achille funi, leonardo dudreville, anselmo bucci, emilio malerba, pietro marussig e ubaldo oppi che, alla galleria pesaro di milano, si unirono nel nuovo movimento battezzato novecento dal bucci. questi artisti, che si sentivano traduttori dello spirito del novecento, provenivano da esperienze e correnti artistiche differenti, ma legate da un senso comune di \"ritorno all'ordine\" nell'arte dopo le sperimentazioni avanguardistiche soprattutto del futurismo: in tale senso questo movimento artistico adott\u00f2 anche la denominazione di neoclassicismo semplificato. il movimento novecento si manifest\u00f2 anche in letteratura con massimo bontempelli e soprattutto in architettura con i celebri architetti giovanni muzio, gi\u00f2 ponti, paolo mezzanotte e altri. alcune delle opere dei maggiori artisti lombardi del xx secolo sono esposte al museo del novecento a milano.\n\n\n== tradizioni ==\n\n\n=== tradizioni e folclore ===\nle feste e gli incontri tradizionali in lombardia sono molto numerosi: citt\u00e0 e paesi propongono infatti calendari ricchi di manifestazioni, alcune delle quali di origine antichissima.\nla fiera degli oh bej! oh bej! si tiene a milano il 7 e l'8 dicembre di ogni anno e ricorda la nomina di sant'ambrogio a vescovo della citt\u00e0.\nil carnevale ambrosiano si celebra nell'arcidiocesi di milano e nei territori di alcune delle diocesi vicine. dura fino al primo sabato di quaresima.il carnevale di bagolino, di antichissima tradizione, si celebra a bagolino, antico borgo che conserva le caratteristiche architettoniche medievali e situato nella valle del caffaro, in provincia di brescia.il palio di legnano si tiene nell'omonima citt\u00e0 e nella citt\u00e0 metropolitana di milano, l'ultima domenica di maggio. esso \u00e8 la rievocazione storica con cui si celebra la vittoria del lega lombarda sull'imperatore federico barbarossa nella battaglia di legnano del 29 maggio 1176. l'evento prevede un corteo storico tra le vie della citt\u00e0 e infine una corsa ippica tra le otto contrade in cui \u00e8 divisa legnano.\nla rievocazione storica del giuramento di pontida si tiene a pontida, in provincia di bergamo, il 7 marzo e si ricorda il leggendario giuramento della lega lombarda che avrebbe dovuto essere il preludio della vittoriosa guerra dei comuni lombardi contro il barbarossa.\n\n\n=== cucina ===\n\nper via delle diverse vicende storiche delle sue province e della variet\u00e0 del suo territorio, la cucina lombarda presenta una tradizione culinaria molto variegata: se per i primi piatti la cucina lombarda spazia da risotti, a zuppe e pasta ripiena, in brodo o meno, a una variegata scelta di secondi piatti di carne si aggiungono piatti di pesce della tradizione dei numerosi laghi e fiumi lombardi.in linea generale, la cucina delle varie provincie lombarde pu\u00f2 essere accomunata dai seguenti tratti: prevalenza del riso e della pasta ripiena sulla pasta secca, del burro a posto dell'olio di oliva per la cottura, pietanze a cottura prolungata, cos\u00ec come il diffuso utilizzo di carne di maiale, latte e derivati, e di preparazioni a base di uova; a cui viene aggiunto il consumo di polenta, comune per\u00f2 a tutto il nord italia.i prodotti enogastronomici dell'area lombarda spaziano dai salumi come la bresaola della valtellina, il salame milano, il salame di varzi, i formaggi grana padano, gorgonzola e la crescenza, e i vini franciacorta, quelli dell'oltrep\u00f2 pavese e i rossi della valtellina. legate all'antica tradizione contadina lombarda sono la cass\u0153ula (uno stufato di maiale e verze) e la busecca (trippa alla milanese).\npiatto simbolo della lombardia \u00e8 il risotto, annoverato fra i simboli della cucina italiana. altri piatti tradizionali sono la cotoletta alla milanese, le varie versioni della polenta, la selvaggina, i brodi e le zuppe, cos\u00ec come il panettone, la mostarda, la colomba pasquale e il torrone. la grande diffusione di molti di questi prodotti li ha resi tipici della cultura enogastronomica italiana oltre che di quella lombarda.\nogni paese lombardo ha sviluppato, nel corso del tempo, piatti tradizionali, legati soprattutto alla vita contadina e al frutto dei campi. prodotti tipici e ricette tradizionali vengono oggi riscoperti e valorizzati sia dai singoli paesi sia dai pi\u00f9 noti cuochi contemporanei.\nmilano\nle specialit\u00e0 pi\u00f9 note della citt\u00e0 sono il risotto alla milanese (che spesso funge da accompagnamento all'ossobuco alla milanese), la cotoletta alla milanese e il salame milano. dolce tipici di milano sono il panettone e la colomba.\n\nbergamo\ntra i primi piatti bergamaschi ricordiamo i casoncelli, gli scarpinocc di parre e le foiade, pasta simile a lasagnette condite in vari modi. i secondi piatti sono spesso associati alla polenta, di volta in volta accompagnata da altri prodotti come la salsiccia, gli uccelli, il formaggio e le verdure. ottimi i vini prodotti tra almenno san salvatore e sarnico.\n\nbresciatipiche della provincia di brescia sono la polenta e osei (polenta con uccelli), lo spiedo bresciano, il manzo all'olio di rovato, la tinca al forno e le minestre, come la zuppa di mariconde, preparate con farina e mollica di pane, la zuppa con i brofadei, cubetti di farina e granoturco e la minestra con i casoncelli. per quanto riguarda i vini, sono noti soprattutto quelli della franciacorta e della zona del lago di garda (in primis lugana e chiaretto della valtenesi), il cocktail pirlo e il tipico dolce natalizio, il bossol\u00e0.\n\ncomo e lecco\nla gastronomia delle zone lacustri \u00e8 basata essenzialmente sui pesci d'acqua dolce come gli agoni essiccati (\"missoltini\"), anche se non mancano piatti di origine montanara preparati utilizzando selvaggina e polenta. tipica del comasco \u00e8 la polenta concia (polenta con formaggio fuso e burro). in queste zone sono prodotti i vini igt delle terre lariane.\n\ncremonaluogo caratterizzato dalla produzione del torrone e della mostarda, ma nella sua tradizione gastronomica compare anche della pasta ripiena, i marubini, che possono essere serviti in brodo o asciutti.\n\nlodi\nnel lodigiano si produce il vino san colombano. frittate, zuppe, risotti e insaccati di maiale rappresentano le specialit\u00e0 della gastronomia lodigiana, che \u00e8 caratterizzata da numerose ricette tipiche che si basano sull'impiego dei formaggi locali e soprattutto del burro.\n\nmantova\nla cucina mantovana \u00e8 nota per i tortelli di zucca, il riso alla pilota (con la salamella di maiale), la torta sbrisolona e il vino lambrusco mantovano.\n\nmonzala cucina monzese-brianzola \u00e8 legata alla tradizione contadina della brianza. la luganega (salsiccia monzese) viene utilizzata soprattutto nel risotto alla monzese (risotto allo zafferano con salsiccia e vino rosso), e la torta paesana o torta di latte (al cioccolato con uvette e pinoli).\n\npaviail piatto pi\u00f9 famoso di questa citt\u00e0 \u00e8 la zuppa alla pavese, che \u00e8 preparata con brodo, uova, carne e formaggio. sono molto apprezzate anche le rane, che vengono preparate nel risotto (la provincia di pavia con i suoi oltre 85.000 ettari di risaia \u00e8 la prima in italia e in europa per la produzione di riso), in umido o fritte. tipico della zona \u00e8 anche il risotto alla certosina, legato ai monaci della certosa di pavia. la provincia \u00e8 nota anche per gli insaccati, ricordiamo il salame di varzi e per i vini dell'oltrep\u00f2 pavese. altri piatti tipici sono lo stufato alla pavese e gli agnolotti pavesi. un dolce tipico di pavia \u00e8 la torta paradiso.\n\nsondriola cucina di sondrio \u00e8 nota per i pizzoccheri, spesse, larghe e corte tagliatelle di grano saraceno e grano duro servite con burro sferzato all'aglio, casera, bitto,  patate e per quanto riguarda le verdure influisce molto la zona di residenza e la stagionalit\u00e0 dei prodotti (la scelta resta principalmente tra verze, bietole o fagiolini).\nla bresaola della valtellina, insieme alla brisaola chiavennasca \u00e8 tra i salumi pi\u00f9 noti a livello nazionale. tipica della valtellina \u00e8 la salsiccia \"cacciatore\", che si distingue per una forma rigonfia e per una stagionatura molto breve.\nricorre con frequenza l'uso della polenta, con la particolare variante della polenta in fiur, una polenta a base di grano saraceno cotta con la panna e insaporita con formaggio magro.\ntra i vini prodotti lo sforzato della valtellina e il valtellina superiore (nelle sottozone inferno, sassella, grumello, margella e valgella), entrambi ottenuti da uva nebbiolo.\ntra i piatti tipici vi sono i taroz, gli sciatt, i chiscioi e i pizzocheri bianchi della val chiavenna.\n\nvaresein questa zona, grazie alla vicinanza dei laghi, sono diffusi soprattutto piatti a base di pesce, come il risotto con il pesce persico o con l'anguilla di lago. un altro piatto tipico sono i bruscitti, a base di carne di manzo, con semi di finocchio e vino rosso, che sono diffusi anche nell'altomilanese e nel piemonte orientale (verbano-cusio-ossola).\n\n\n== sport ==\n\nla lombardia \u00e8 una regione molto attiva dal punto di vista sportivo. alla numerosa e capillare presenza di impianti sportivi sul suo territorio, si accompagna anche la rilevanza a livello nazionale e internazionale delle sue societ\u00e0 sportive.\ngrande lustro allo sport italiano \u00e8 stato (e viene ancora) dato da alcune delle squadre pi\u00f9 titolate al mondo nel calcio e nella pallacanestro (inter, milan, atalanta, olimpia milano, pallacanestro varese, pallacanestro brescia, pallacanestro cant\u00f9).\n\nimportantissimo il contributo della lombardia in altri sport come il ciclismo (la regione ha ospitato i campionati del mondo di ciclismo su strada 2008 a varese), il campionato mondiale di formula 1 (il gran premio d'italia, che si disputa all'autodromo nazionale di monza dal 1950, eccetto il 1980, quando si \u00e8 corso a imola), il rugby, l'hockey su ghiaccio, la pallavolo e la pallanuoto, seppur con alterne fortune. inoltre in lombardia viene anche disputato il torneo di milano di tennis. anche la ginnastica artistica \u00e8 molto praticata, soprattutto dagli ultimi anni (in lombardia \u00e8 presente una palestra federale, che ha partecipato alle olimpiadi). nel 2007 la regione ha ospitato i campionati mondiali di handbike a parabiago (mi).\ndiffuso e praticato \u00e8 lo sci alpino nelle sue numerose e importanti stazioni sciistiche quali bormio, livigno, foppolo, madesimo, ponte di legno, aprica, colere, selvino, chiesa valmalenco, santa caterina valfurva, ecc.\nogni anno a bormio si tiene abitualmente la discesa libera sulla pista stelvio valida come prova di coppa del mondo di sci alpino.\nda punto di vista ciclistico vi si tiene annualmente il giro di lombardia e il trittico lombardo e vengono ospitate spesso tappe del giro d'italia che tradizionalmente (salvo eccezioni) si chiude con una passerella milanese.\n\n\n== grattacieli in lombardia ==\nle citt\u00e0 di milano e brescia sono luoghi che storicamente pi\u00f9 si sono sviluppati in verticale. il primo grattacielo d'italia, il torrione ina, \u00e8 stato inaugurato a brescia nel 1932 e all'epoca della sua costruzione era il grattacielo in cemento armato pi\u00f9 alto d'europa. nel 1960 fu completato a milano il grattacielo pirelli, divenuto ben presto uno dei simboli dell'architettura italiana del xx secolo e detentore per 35 anni del primato di grattacielo pi\u00f9 alto d'italia. ad oggi, la torre unicredit con i suoi 231 metri di altezza alla guglia \u00e8 il grattacielo pi\u00f9 alto d'italia.\n\n\n== note ==\n\n\n=== esplicative ===\n\n\n=== bibliografiche ===\n\n\n== bibliografia ==\n lombardia. le guide rosse del touring club, touring editore, 2008, isbn 978-88-365-4559-9.\n lombardia, dalle alpi al grande fiume, milano, le citt\u00e0, i centri minori, i laghi, i parchi naturali. guide d'italia, touring editore, 2003, isbn 978-88-365-2771-7.\n calendario atlante de agostini 2012, novara, istituto geografico de agostini, 2011, isbn 978-88-511-1599-9.\n milano. le guide rosse del touring club, touring editore, 2005, isbn 978-88-365-2766-3.\n per un codice della cucina lombarda (pdf), su buonalombardia.regione.lombardia.it, regione lombardia. url consultato il 29 novembre 2017 (archiviato dall'url originale il 5 ottobre 2020).\n marco rossi, disegno storico dell'arte lombarda, vita e pensiero, 2005,  p. 244, isbn 978-88-343-1212-4.\n giorgio d'ilario, egidio gianazza, augusto marinoni, legnano e la battaglia, edizioni landoni, 1976, sbn it\\iccu\\lo1\\1256757.\n enrico comolli; alessandro goldstein, volume 1 di dalla storia fino a te., bergamo, archimede edizioni, 2009, isbn 978-88-7952-231-1.\n matteo di tullio; luca fois, stati di guerra. i bilanci della lombardia francese dal primo cinquecento ., roma, \u00e9cole fran\u00e7aise de rome, 2014, isbn 978-2-7283-0989-4.\n daniela guaiti, lombardia, in la grande cucina regionale italiana, verona, gribaudo, 2010.\n regione lombardia, programma regionale della mobilit\u00e0 e dei trasporti (pdf), 20 settembre 2016. url consultato il 13 marzo 2021.\n\n\n== voci correlate ==\n\n\n== altri progetti ==\n\n wikisource contiene alcuni canti della lombardia\n wikiquote contiene citazioni sulla lombardia\n wikizionario contiene il lemma di dizionario \u00ablombardia\u00bb\n wikiversit\u00e0 contiene risorse sulla geologia della lombardia\n wikinotizie contiene notizie di attualit\u00e0 riguardanti la lombardia\n wikimedia commons contiene immagini o altri file sulla lombardia\n wikivoyage contiene informazioni turistiche sulla lombardia\n\n\n== collegamenti esterni ==\n\n sito ufficiale, su regione.lombardia.it. \n lombardia, su treccani.it \u2013 enciclopedie on line, istituto dell'enciclopedia italiana. \n lombardia, in dizionario di storia, istituto dell'enciclopedia italiana, 2010. \n lombard\u00eca, su sapere.it, de agostini. \n(it, de, fr) lombardia, su hls-dhs-dss.ch, dizionario storico della svizzera. \n(en) lombardy, su enciclopedia britannica, encyclop\u00e6dia britannica, inc. \n(en) paolo silva, lombardy, in catholic encyclopedia, robert appleton company. \n lombardia, su lombardiabeniculturali.it."