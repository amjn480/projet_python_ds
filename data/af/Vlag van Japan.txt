"die nasionale vlag van japan is op 27 februarie 1870 in gebruik geneem met klein wysigings wat op 13 augustus 1999 aanvaar is. die vlag vertoon \u2019n wit agtergrond met \u2019n groot rooi skyf in die middel. die vlag se amptelike naam in japannees is nissh\u014dki (\u65e5\u7ae0\u65d7, \"sonvlag\"?) maar die vlag is beter bekend as hinomaru (\u65e5\u306e\u4e38, \"sonskyf\"?).\ndie nissh\u014dki is aangewys as die nasionale vlag in die wet op die nasionale vlag en volkslied wat gepromulgeer is en op 13 augustus 1999 in werking getree het. hoewel geen vroe\u00ebre wetgewing \u2019n nasionale vlag gespesifiseer het nie was die \u201csonskyf\u201d reeds die de facto nasionale vlag van japan. twee proklamasies wat in 1870 deur die daij\u014d-kan, die regerende liggaam van die vroe\u00eb meijiperiode, uitgevaardig is het elk voorsiening gemaak vir die ontwerp van \u2019n nasionale vlag. \u2019n sonskyfvlag is onder proklamasie 57 van meiji 3 (uitgevaardig op 27 februarie 1870) aanvaar as die nasionale vlag vir handelskepe en as die nasionale vlag wat deur die vloot gebruik is onder proklamasie 651 van meiji 3 (uitgevaardig op 27 oktober 1870). gebruik van die hinomaru is ernstig beperk gedurende die vroe\u00eb jare van die besetting van japan na die tweede w\u00eareldoorlog; hierdie beperkinge is later verslap.\ndie son speel \u2019n belangrike rol in die japannese mitologie en geloof waar dit vertel word dat die keiser \u2019n direkte afstammeling van die songodin amaterasu is en dat die legitimiteit van die japannese keisershuis gerus het op die goddelike aanstelling en afstamming van die hoof-godheid van die oorheersende sjinto\u00efsme. die naam van die land asook die ontwerp van die vlag weerspie\u00ebl hierdie sentrale belangrikheid van die son. die antieke geskiedenis (shoku nihongi) voer aan dat keiser monmu in 701 \u2019n vlag gebruik het wat die son voorgestel het; dit is die eerste opgetekende gebruik van \u2019n vlag in japan met \u2019n sonmotief. die oudste bestaande vlag word bewaar in die unp\u014d-ji-tempel in k\u014dsh\u016b, yamanashi wat dateer uit voor die 16de eeu, en \u2019n antieke legende wil dit h\u00ea dat die vlag deur keiser go reizei in die 11de eeu aan die tempel gegee is.openbare persepsie oor die nasionale vlag wissel. vir sommige japannese stel die vlag japan voor en dit kan nie vervang word nie. westerse en japannese bronne beweer dat die vlag geskiedkundig \u2019n kragtige en blywende simbool van japan was. sedert die einde van die tweede w\u00eareldoorlog (die pasifiese oorlog), is die gebruik van die vlag en die nasionale volkslied kimigayo \u2019n omstrede onderwerp vir japan se openbare skole. geskille oor die gebruik daarvan het gelei tot protesoptogte en regsgedinge. die vlag word nie gereeld in japan vertoon nie weens die vlag se verbintenis met ultranasionalisme. vir okinawaers verteenwoordig die vlag die gebeure van die tweede w\u00eareldoorlog en die gevolglike milit\u00eare teenwoordigheid van die verenigde state. vir sommige lande wat deur japan beset is, is die vlag \u2019n simbool van aggressie en imperialisme. die hinomaru is gebruik as werktuig teen geokkupeerde nasies vir intimidasiedoeleindes, om japan se oorheersing en onderwerping te handhaaf. verskeie milit\u00eare baniere van japan is op die hinomaru gebaseer, insluitend die bestraalde vlootvaandel. die hinomaru dien ook as sjabloon vir ander japannese vlae in openbare en privaatgebruik.\n\n\n== geskiedenis ==\n\n\n=== voor 1900 ===\ndie presiese oorsprong van die hinomaru is onbekend maar dit blyk dat die opkomende son reeds so vroeg as die 7de eeu simboliese betekenis gehad het (die japannese argipel is oos van die asiese vasteland en dus waar die son \u201copkom\u201d). in 607 is \u2019n amptelike korrespondensie wat begin is met \u201cvan die keiser van die opkomende son\u201d na keiser yang van sui van china gestuur. daar word dikwels na japan as die \u201cland van die opkomende son\u201d verwys. in die 12de-eeuse werk heike monogatari is geskryf hoe verskillende samoerai sketse van die son op hul waaiers vertoon het. een verbandhoudende legende word aan die boeddhistiese priester nichiren toegeskryf. nichiren het kwansuis gedurende \u2019n 13de-eeuse mongoolse inval in japan \u2019n sonbanier aan die sjogoen gegee om na die slagveld te vat. die son is ook nou verwant aan die japannese keiserhuis omdat die keiserlike troon neergedaal het van die songodin amaterasu.een van japan se oudste vlae word bewaar in die unp\u014d-ji-tempel in die yamanashi prefektuur. volgens oorlewering is dit deur keiser go-reizei aan minamoto no yoshimitsu gegee en is dit vir die afgelope 1000 jaar as familieskat deur die takeda-familiestam hanteer en dit dateer uit ten minste voor die 16de eeu.\ndie vroegste aangetekende vlae in japan dateer uit die tydperk van unifikasie in die laat-16de-eeu. die vlae het aan elke daimy\u014d behoort en is hoofsaaklik op die slagveld gebruik. die meeste vlae was lang baniere waarop die mon (familiewapen) van die daimy\u014d-opperheer aangebring is. lede van dieselfde familie het verskillende oorlogsvlae gebruik. die vlae het identifikasiedoeleindes gehad en is deur soldate op hul r\u00fbe en perde vertoon. generaals het ook hul eie vlae gehad wat verskil het van di\u00e9 van die soldate in die opsig dat hulle vierkantig was.in 1854, gedurende die tokugawa-sjogoenaat, is japannese skepe beveel om die hinomaru te vertoon om hulself te onderskei van buitelandse skepe. voor di\u00e9 tyd is verskillende tipes van die hinomaru-vlag gebruik op skepe wat met amerika en rusland handel gedryf het. in 1870 is die hinomaru as die vlag van japan verorden en van 1870 tot 1885 was dit die wettige nasionale vlag van japan (dit was die eerste nasionale vlag van japan).hoewel die idee van nasionale simbole \u2019n vreemde konsep vir die japannese was, het die meiji-regering dit benodig om met die buitew\u00eareld te kommunikeer. dit het veral belangrik geword na die aanlanding van kommodoor matthew perry van die verenigde state in yokohamabaai die implementerings van die meiji-regering het nog meer identifikasies aan japan gegee, insluitend die kimigayo en die keiserlike se\u00ebl. in 1885 is alle vorige wette wat nie in die amptelike gaset van japan gepubliseer is nie, afgeskaf. as gevolg van hierdie beslissing deur die nuwe japannese kabinet, was die hinomaru die de facto nasionale vlag aangesien geen wet in plek was na die meiji-herstelling nie.\n\n\n=== vroe\u00eb konflikte en die stille oseaanoorlog ===\ndie gebruik van die nasionale vlag het toegeneem na gelang van japan se versugting om \u2019n ryk te ontwikkel en die hinomaru is gebruik tydens vieringe na japan se oorwinnings in die eerste chinees-japannese en russies-japannese oorlo\u00eb. die vlag is ook deur die land in oorlo\u00eb gebruik. in 1934 het \u2019n japannese propagandafilm buitelandse nasionale vlae as onvolledig of gebrekkig in hul ontwerpe voorgestel terwyl die japannese vlag perfek in alle opsigte was. in 1937 het \u2019n groep meisies van die hiroshima-prefektuur solidariteit met japannese soldate wat in china diens gedoen het gedurende die tweede chinees-japannese oorlog, getoon deur \u201cvlagmaaltye\u201d te eet wat bestaan het uit umeboshi en rys. die hinomaru bent\u014d het tot die 1940\u2019s die grootste simbool van japan se oorlogsmobilisering en solidariteit met sy soldate geword.japan se vroe\u00eb oorwinnings in die chinees-japannese oorlog het tot gevolg gehad dat die hinomaru tydens die vieringe daarvan gebruik word. talle japannese het dit op parades vertoon.handboeke gedurende hierdie periode het ook die hinomaru met verskeie slagspreuke op gehad wat toewyding aan die keiser en die land verkondig het. aan japannese kinders is die deugde van patriotisme geleer. uitdrukkings van patriotisme soos die vertoon van die vlag en daaglikse verering van die keiser was deel daarvan om \u2019n \u201cgoeie japannees\u201d te wees.die vlag was \u2019n werktuig van japannese imperialisme in die besette suidoos-asiese areas gedurende die tweede w\u00eareldoorlog: mense moes die vlag vertoon en skoolkinders het soggens tydens vlagparades kimigayo gesing. gebruik van plaaslike vlae is vir sommige areas toegestaan soos in die filippyne, indonesi\u00eb en mantsjoekwo. in korea, wat deel van die japannese keiserryk uitgemaak het, is die hinomaru en ander simbole gebruik om te verklaar dat die koreane onderdane van die ryk was.vir die japannese was die hinomaru die \u201copkomende son-vlag wat lig sou gee aan die ganse donker w\u00eareld.\u201d vir westerlinge was dit een van die japannese weermag se kragtigste simbole.\n\n\n=== amerikaanse besetting ===\ndie hinomaru was die de facto vlag vir die verloop van die tweede w\u00eareldoorlog en die tydperk van besetting. gedurende die besetting van japan na die tweede w\u00eareldoorlog moes toestemming van die opperbevelhebber van die geallieerde magte verkry word om die hinomaru te vertoon. bronne verskil oor die mate waarin die gebruik van die hinomaru beperk is; sommiges gebruik die term \u201cverbied\u201d; maar hoewel die oorspronklike beperkinge swaar was, is die gebruik van die vlag nooit regstreeks verbied nie.na die tweede w\u00eareldoorlog is \u2019n vaandel van die amerikaanse vlootskeepsbeheerowerheid vir japannese handelskepe deur burgerlike japannese skepe gebruik. die vaandel, \u2019n gewysigde weergawe van die \u201ce\u201d-seinvlag, is van september 1945 gebruik tot aan die einde van die amerikaanse besetting van japan. amerikaanse skepe wat in japannese waters gevaar het, het \u2019n gewysigde \u201co\u201d-seinvlag as hul vaandel gebruik.op 2 mei 1947 het generaal douglas macarthur die verbod op die vertoon van die hinomaru op die terrein van die nasionale diet-gebou, die keiserlike paleis, die woning van die eerste minister en die hooggeregshofgebou opgehef met die bekragtiging van die nuwe japannese grondwet. die beperkinge is in 1948 verder verslap en mense is toegelaat om die vlag op nasionale vakansiedae by hul huise te vertoon. in januarie 1949 is die beperkinge totaal afgeskaf en enigiemand kon sonder toestemming die hinomaru enige plek vertoon. die gevolg was dat burgers tot in die vroe\u00eb 1950\u2019s aangemoedig is om die hinomaru te vertoon.\n\n\n=== na-oorlogse tydperk tot 1999 ===\nsedert die tweede w\u00eareldoorlog is japan se vlag gekritiseer weens sy verbintenis met die land se militaristiese verlede. soortgelyke besware is ook geopper oor die kimigayo. die gevoelens oor die hinomaru en die kimigayo het \u2019n algemene verskuiwing van \u2019n patriotiese gevoel oor \u201cdai nippon\u201d \u2013 groot japan \u2013 na die pasifistiese en anti-milit\u00eare \u201cnihon\u201d. as gevolg van hierdie ideologiese verskuiwing is die vlag na afloop van die oorlog in \u2019n mindere mate gebruik selfs al is die beperkinge in 1949 opgehef.soos japan homself diplomaties begin hervestig het, is die hinomaru oorsee as politieke wapen gebruik. tydens \u2019n besoek deur keiser hirohito en keiserin k\u014djun aan nederland, is die hinomaru verbrand deur nederlandse burgers wat daarop aangedring het dat die twee na japan teruggestuur word of dat japan voor die hof gedaag word vir die dood van nederlandse krygsgevangenes gedurende die tweede w\u00eareldoorlog. in japan was die hinomaru nie eens gebruik in proteste teen die onderhandelinge vir \u2019n nuwe status van magte-akkoord tussen amerika en japan nie. \u2019n rooi vlag is algemeen gebruik deur vakbonde en ander opstandelinge.\u2019n probleem met die hinomaru en die nasionale lied is weer geopper toe tokio die olimpiese somerspele 1964 aangebied het. voor die olimpiese spele is die grootte van die skyf verander, deels omdat gevoel is dat dit nie treffend was wanneer dit saam met ander nasionale vlae vertoon is nie. tadamasa fukiura, \u2019n kleurkundige het voorgestel om die skyf op twee derdes van die vlag se lengte te plaas. fukiura het ook die vlag se kleure vir die 1964 asook vir die olimpiese winterspele 1998 in nagano, gekies.in 1989 het die afsterwe van keiser hirohito morele probleme met nasionale vlag weer geopper. konserwatiewes het gevoel dat indien die vlag tydens seremonies gebruik kan word sonder om ou wonde oop te maak, hulle \u2019n kans het om die hinomaru as die nasionale vlag voor te stel sonder om aangevat te word oor die betekenis van die vlag. gedurende \u2019n amptelike sesdaagse routydperk is vlae dwarsoor japan halfstok gehang en van \u2019n swart gors voorsien. ten spyte van betogers wat die hinomaru gevandaliseer het op die dag van die keiser se begrafnis, het die reg van skole om sonder voorbehoud die hinomaru halfstok te hang, sukses aan die konserwatiewes verleen.\n\n\n=== sedert 1999 ===\ndie wet op die nasionale vlag en volkslied is in 1999 gepromulgeer en het die hinomaru en die kimigayo as japan se nasionale simbole aangewys. die deurvoering van die wet het voortgespruit uit die selfmoord van die hoof van ho\u00ebrskool sera (ishikawa toshihiro) in hiroshima wat nie daarin kon slaag om \u2019n dispuut oor die gebruik van die hinomaru en die kimigayo tussen onderwysers en die skool se beheerliggaam op te los nie. die wet is een van die mees kontroversi\u00eble wette wat deur die japannese nasionale vergadering deurgevoer is sedert die \u201cwet op samewerking met die verenigde nasies vredes- en ander operasies\u201d, ook bekend as die \u201cinternasionale vredesamewerkingswet\u201d van 1992.keiz\u014d obuchi van die liberale demokratiese party (ldp) en eerste minister van japan het in 2000 die besluit geneem om wetgewing te ontwerp wat die hinomaru en kimigayo as amptelike simbole van japan vestig. die sekretaris-generaal van die kabinet, hiromu nonaka, wou die wetgewing gereed h\u00ea vir die tiende herdenking van keiser akihito se inhuldiging. dit is nie die eerste keer dat wetgewing oorweeg is vir die amptelike vestiging van albei simbole nie. in 1974, teen die agtergrond van die teruggawe van okinawa aan japan in 1972 en die oliekrisis van 1973, het eerste minister tanaka kakuei voorgestel dat wetgewing opgestel word wat albei simbole in japan veranker. hiermee saam is skole aanges\u00ea om die kimigayo aan leerlinge te leer, dat vlagparades elke oggend gehou word en dat \u2019n morele kurrikulum wat gebaseer was op sekere elemente van die keiserlike onderwysedik wat in 1890 deur keiser meiji verklaar is. kakuei was nie suksesvol in sy pogings om die wetgewing deurgevoer te kry nie.die ldp en die komeito het die wetsontwerp gesteun terwyl die sosiale demokratiese party en die kommunistiese party die teengestaan het weens die verband wat die simbole met die oorlogstydperk gehad het. die kommunistiese party het die wetsontwerp ook teengestaan omdat die publiek nie \u2019n s\u00ea daarin gehad het nie. intussen kon die demokratiese party van japan (dpj) nie konsensus oor die saak bereik nie. die president van die dpj, naoto kan, het ges\u00ea dat die dpj die wetsontwerp moet steun omdat die party reeds die simbole as di\u00e9 van japan aanvaar het. die adjunk-sekretaris-generaal en toekomstige eerste minister, yukio hatoyama, was van mening dat die wetsontwerp verdere verdeling in gemeenskappe en skole sou veroorsaak. hatoyama het egter die wetsontwerp gesteun terwyl kan daarteen gestem het.voor die stemming is gevra dat die wetsontwerpe in die diet geskei word. prof. norihiro kato van die waseda-universiteit het ges\u00ea dat die kimigayo \u2019n ingewikkelder kwessie as die hinomaru is. pogings deur die dpj en ander partye gedurende die stemming om slegs die hinomaru as nasionale vlag te aanvaar is in die diet verwerp. die huis van verteenwoordigers het die wetsontwerp op 22 julie 1999 deurgevoer met 403 stemme teen 86. die wetgewing is op 28 julie na die huis van raadslede gestuur en op 9 augustus finaal deurgevoer. op 13 augustus is die wet gepromulgeer.op 8 augustus 2009 is \u2019n foto geneem by \u2019n dpj-byeenkoms met die oog op die verkiesing van die huis van verteenwoordigers, waarop \u2019n banier van die plafon gehang het. die banier het bestaan uit twee hinomaru-vlae wat opgeknip is en aanmekaar gestik is om die vorm van die djp se logo aan te neem. dit het die ldp en die taro aso, die eerste minister kwaad gemaak en hy het ges\u00ea dat dit \u2019n onvergeeflike daad is. in reaksie hierop het yukio hatoyama, president van die dpj (wat ten gunste van die wet op die nasionale vlag en volkslied gestem het) ges\u00ea dat die banier nie die hinomaru is nie en dat dit ook nie so beskou behoort te word nie.\n\n\n== ontwerp ==\nproklamasie 57 van die eerste minister wat in 1870 deurgevoer is, het twee bepalings in verband met die nasionale vlag bevat. die eerste bepaling het gespesifiseer wie die vlag mag vertoon, en hoe; die tweede het gespesifiseer hoe die vlag gemaak is. die verhouding was 7:10. die rooi skyf, verteenwoordigend van die son, is bereken op drie vyfdes van die totale grootte van die breedte. die wet het bepaal dat die skyf in die middel moes wees maar dit is dikwels een honderdste na die vlagpaalkant verplaas. op 3 oktober van dieselfde jaar is regulasies oor die ontwerp van die handelsvaandel en ander vlootvlae deurgevoer. vir die handelsvlag was die verhouding 2:3. die grootte van die skyf het dieselfde gebly maar die skyf is een twintigste na die vlagpaalkant geskuif.toe die wet op die nasionale vlag en volkslied deurgevoer is, is die dimensies van die vlag effens aangepas. die algehele verhouding van die vlag is verander na 2:3. die rooi skyf is na die middel verskuif maar die algehele grootte van die skyf het dieselfde gebly. die agtergrond van die vlag is wit en die sonskyf is rooi (\u7d05\u8272 beni iro) maar die presiese kleure is nie in die wet van 1999 gedefinieer nie. die enigste verwysing na die kleur is dat dit \u2019n \u201cdiep\u201d skakering moet wees.spesifikasies wat in 1973 deur die japannese verdedigingsagentskap (nou die departement van verdediging) uitgevaardig is, word die rooi van die vlag as 5r 4/12 en die wit as n9 in die munsellkleurkaart weergegee. die dokument is op 21 maart 2008 verander om die vlag se konstruksie met die huidige wetgewing te laat ooreenstem en die munsell-kleure op te dateer. die dokument toon akrielvesel en nylon as vesels aan wat deur die weermag gebruik kan word om vlae te maak. vir akriel is rooi 5.7r 3.7/15.5 en vir n9.4; nylon het 6.2r 4/15.2 vir rooi en n9.2 vir wit. in \u2019n dokument wat deur die amptelike ontwikkelingsbystand (oda) uitgevaardig is word die rooi van die hinomaru en die oda-logo as dic 156 en cmyk 0-100-90-0 weergegee. gedurende beraadslaging oor die wet op die nasionale vlag en volkslied was daar \u2019n voorstel om \u2019n helderrooi skakering of iets uit die japannese industri\u00eble standaarde se kleurpoel te gebruik.die blasoen (heraldiese beskrywing) van die vlag is silwer, \u2019n besantrooi.\n\n\n== gebruike ==\ntoe die hinomaru bekendgestel is, het die regering vereis dat burgers die keiser met die vlag groet. daar was \u2019n gegriefdheid onder die japannese oor die vlag; dit het op proteste uitgeloop. dit het \u2019n tyd geduur voordat die mense die vlag aanvaar het.gedurende die tweede w\u00eareldoorlog was dit in die japannese kultuur die gebruik vir vriende, klasgenote en familie om \u2019n soldaat op \u2019n hinomaru te laat teken en dit aan hom te oorhandig. die vlag is ook gebruik as gelukbringer en \u2019n gebed om die soldaat veilig tuis te besorg. die term om hierdie gelukbringer te beskryf is hinomaru yosegaki (\u65e5\u306e\u4e38\u5bc4\u305b\u66f8\u304d). een tradisie is dat daar nie op die skyf geskryf mag word nie. na veldslae is hierdie vlae dikwels vasgel\u00ea of aan oorlede japannese soldate gevind. hoewel hierdie vlae soeweniers van die oorlog geword het het dit toenemend gebeur dat die getekende vlae aan die afstammelinge van die soldate teruggestuur word.die tradisie van skryf op die hinomaru vir geluk word vandag nog aangetref, hoewel minder algemeen. die hinomaru yosegaki kan by sportbyeenkomste vertoon word ter ondersteuning van die japannese nasionale span. \u2019n ander voorbeeld is die hachimaki-koepdoek wat wit was met \u2019n rooi skyf in die middel. gedurende die tweede w\u00eareldoorlog is die frases \u201csekere oorwinning\u201d (\u5fc5\u52dd) of \u201csewe lewens\u2019 op die hachimaki geskryf en is dit gedra deur kamikaze-loodse gedra. dit het daarop gedui dat die vlie\u00ebnier bereid was om vir sy land te sterf.voor die tweede w\u00eareldoorlog moes alle huishoudings die hinomaru op nasionale vakansiedae vertoon. sedert die oorlog is die gebruik van die japannese vlag meestal beperk tot regeringsgeboue soos stadsale; die vlag word selde gesien op privaat wonings of kommersi\u00eble geboue maar sommige mense en maatskappye steun weer die idee van vlagvertoning op vakansiedae. hoewel die regering van japan burgers aanmoedig om die hinomaru op vakansiedae te vertoon, is daar geen wetlike vereiste hiervoor nie. sedert die keiser se 80ste verjaardag (op 23 desember 2002) het die kyushu spoorwegmaatskappe die hinomaru by 330 stasies vertoon.sedert 1995 het die oda die hinomaru in hul amptelike logo gebruik. die ontwerp self is nie deur die regering geskep nie (die logo is gekies uit meer as 5 000 ontwerpe deur die publiek) maar die regering het probeer om die sigbaarheid van die hinomaru te verhoog deur hulppakkette en ontwikkelingsprogramme. volgens die oda is die gebruik van die vlag die effektiefste manier om noodleniging deur die japannese volk te simboliseer.\n\n\n== huidige persepsie ==\nvolgens \u2019n meningspeiling in die media is die vlag van japan deur die meeste japannese as die nasionale vlag beskou nog voor die promulgering van die wet op die nasionale vlag en volkslied in 1999. ten spyte hiervan is daar steeds kontroversie by die gebruik van die vlag in skole of die media. liberaalgesinde koerante soos asahi shimbun en mainichi shimbun het gereeld berigte wat kritiek teenoor die vlag van japan uitspreek, wat hul lesers se politieke oortuigings weerspie\u00ebl. vir ander japannese verteenwoordig die vlag die tyd toe demokrasie deur die japannese keiserryk onderdruk is.die vertoon van die hinomaru op huise en besighede word ook in japan gedebatteer. weens die hinomaru se verbintenis met uyoku dantai (regse) aktiviste, reaksion\u00eare politiek of hooliganisme kies sommige huishoudings en besighede om nie die vlag te vertoon nie. daar is geen vereiste om die vlag op nasionale vakansiedae of tydens spesiale gebeure te vertoon nie. die dorp kanazawa, ishikawa het in september 2012 planne voorgestel om vlae aan te koop met die doel om inwoners aan te moedig om die vlag op nasionale vakansiedae te vertoon. die japannese kommunistiese party is ernstig teen die vlag gekant.\nnegatiewe persepsies van die hinomaru bestaan in japan (soos in okinawa) en van haar voormalige kolonies. \u2019n noemenswaardige voorbeeld hiervan dateer uit 26 oktober 1987 toe die eienaar van \u2019n supermark in okinawa \u2019n vlag gebrand het voor die begin van die nasionale sportfees van japan. die vlagverbrander, sh\u014dichi chibana, het die hinomaru gebrand nie net om teenstand teen die wreedhede van die japannese weermag en die volgehoue teenwoordigheid van amerikaanse troepe te toon nie, maar ook om openbare vertoon van die vlag te voorkom. ander gevalle in okinawa sluit in dat die vlag gedurende skoolseremonies afgeskeur is en studente wat weier om eer aan die vlag te betoon soos dit op die klank van die kimigayo gehys is. in die hoofstad van owinawa, naha, is die hinomaru in 2001 vir die eerste keer sedert okinawa se herinsluiting by japan gehys om die stad se 80ste herdenking te vier. in die volksrepubliek china en suid-korea wat albei deur die japannese keiserryk geokkupeer is, is die formele aanvaarding van die hinomaru in 1999 met die reaksie begroet dat japan terugkeer na \u2019n milit\u00eare staat. die promulgering van die 1999-wet het ook saamgeval met die debatte oor die standbeelde van die yasukuni-heiligdom, milit\u00eare samewerking tussen japan en die verenigde state en die skep van \u2019n missielverdedigingsprogram. in ander nasies wat deur japan beset is, is die 1999-wet met gemengde reaksie begroet. in singapoer is die ouer generasies steeds negatief teenoor die vlag. die filippynse regering het nie geglo dat japan weer militaristies sal word nie maar dat die doel van die 1999-wet was om twee simbole (die vlag en volkslied) formeel te vestig, soos elke staat die goeie reg het om te doen. japan het geen wetgewing wat verbranding van die hinomaru verbied nie maar buitelandse vlae mag nie in japan verbrand word nie.\n\n\n== protokol ==\nvolgens protokol mag die vlag van sonop tot sononder vertoon word; besighede en skole mag die vlag daagliks vertoon wanneer daar bedrywigheid is. wanneer die vlag saam met ander \u2019n nasionale vlag vertoon word, kry die japannese vlag die ereposisie en die ander vlag word aan die hinomaru se regterkant vertoon. wanneer meer as een nasionale vlag vertoon word, word die vlag van japan in alfabetiese volgorde soos deur die verenigde nasies voorgeskryf, vertoon. wanneer die vlag ongeskik raak vir gebruik, is die gebruik om dit in privaat te verbrand. die wet op die nasionale vlag en volkslied spesifiseer nie hoe die vlag gebruik moet word nie, maar verskillende prefekture het hul eie regulasies opgestel oor hoe die hinomaru en ander prefekturele vlae gebruik moet.\n\n\n=== rou ===\ndie hinomaru het twee roustyle. een is om die vlag halfstok te hang soos die gebruik in talle ander lande is. die kantoor van die departement van buitelandse sake hang ook die vlag halfstok wanneer \u2019n begrafnis van \u2019n staatshoof uitgevoer word.\u2019n alternatiewe roustyl is om die sferiese sierknop in \u2019n swart doek toe te draai en \u2019n swart lint, bekend as \u2019n rouvlag, bo die vlag te vertoon. hierdie styl dateer uit die afsterwe van keiser meiji op 30 julie 1912 en die kabinet het \u2019n ordonnansie uitgevaardig wat bepaal dat die nasionale vlag as teken van rou gehys moet word wanneer die keiser sterf. die kabinet het die outoriteit om aan te kondig wanneer die vlag halfstok gehang moet word.\n\n\n=== openbare skole ===\nsedert die einde van die tweede w\u00eareldoorlog het die departement van onderwys verklarings en regulasies uitgereik om die gebruik van die hinomaru en kimigayo in skole onder hulle jurisdiksie te bevorder. die eerste dergelike verklaring is in 1950 uitgereik en het ges\u00ea dat dit wenslik is, maar nie \u2019n vereiste nie, om albei simbole te gebruik. hierdie begeerte is later uitgebrei om die gebruik van albei simbole op nasionale vakansiedae en gedurende seremoni\u00eble gebeure aan te moedig en om verdedigingsopvoeding te bevorder. in \u2019n verwerking van die onderwysriglyne in 1989 het die ldp-beheerde regering daarop aangedring dat die vlag tydens skoolseremonies gebruik moet word en dat die nodige respek aan die vlag en die kimigayo betoon moet word. strawwe vir nienakoming deur skoolamptenare is ook in hierdie verwerking vasgestel.die kurrikulumriglyne wat in 1999 deur die departement van onderwys uitgegee is (na die wet op die nasionale vlag en volkslied) skryf voor dat \u201ctydens opening- en gradeplegtighede moet skole die vlag van japan hys en studente moet aangemoedig word om die kimigayo te sing, gegewe die betekenis van die vlag en lied.\u201d verder het die departement se kommentaar op die kurrikulumriglyn voorgestel dat, \u201cgegewe die groeiende internasionalisme, saam met die kweek van patriotisme en bewustheid van om japannees te wees, is dit belangrik om skiilkinders se respekvolle houding jeens die vlag en kimigayo te koester sodat hulle kan grootword as gerespekteerde japannese burgers in \u2019n internasionale samelewing.\u201d die departement het ook verklaar dat indien japannese studente nie hul eie simbole kan respekteer nie, hulle ook nie in staat sal wees om die simbole van ander nasies te respekteer nie.skole is die middelpunt van kontroversie oor die vlag en volkslied. die tokio-onderwysraad vereis die gebruik van die vlag en volkslied by gebeure wat onder hulle jurisdiksie val. dit is van so \u2019n aard dat onderwysers albei simbole moet eerbiedig of die risiko loop om hul werk te verloor. sommige onderwysers beweer dat sulke re\u00ebls die japannese grondwet minag maar die raad argumenteer dat skole regeringsinstellings is en dat onderwysers daarom aan hul leerlinge moet leer om goeie japannese burgers te wees. as \u2019n teken van protes het sommige skole geweier om die hinomaru te vertoon en sommite ouers het die vlag afgeruk. onderwysers kon nie slaag in \u2019n kriminele klag teen die goewerneur van tokio, shintar\u014d ishihara, en senior amptenare wat onderwysers gedwing het om die hinomaru en kimigayo te eerbiedig nie. na aanvanklike opposisie aanvaar die japan onderwysersunie die gebruik van albei simbole.; die kleiner geheel japan onderwysers- en personeelunie staan egter albei simbole en die gebruik daarvan in skole teen.\n\n\n== ander vlae ==\n\n\n=== milit\u00eare vlae ===\ndie japannese selfverdedigingsmag en die japannese grondselfverdedigingsmag gebruik \u2019n weergawe van die sonskyfontwerp met agt rooi strale wat uitwaarts strek, genaamd hachij\u014d-kyokujitsuki. \u2019n goue fraiing l\u00ea gedeeltelik om die rand.\u2019n bekende variant van die sonskyfontwerp is die sonskyf met sestien rooi strale in \u2019n siemenssterformasie, wat histories deur japan se weermag vertoon is, in besonder die japannese keiserlike le\u00ebr en die japannese keiserlike vloot. die vaandel, in japannees bekend as die jy\u016brokuj\u014d-kyokujitsu-ki, is aanvanklik aanvaar as oorlogsvlag op 15 mei 1870 en is gebruik tot aan die einde van die tweede w\u00eareldoorlog. dit is op 30 junie 1954 heraanvaar en word nou gebruik as die oorlogsvlag en vlootvaandel van die japannese grondselfverdedigingsmag (jgsvm) en die japannese maritiemeselfverdedigingsmag (jmsvm). in die omliggende asiese lande wat deur japan beset is roep hierdie vlag nog negatiewe herinneringe op. die jmsvm maak ook gebruik van \u2019n wimpel. dit is aanvanklik in 1914 aanvaar en toe weer in 1965. die wimpel bestaan uit \u2019n vereenvoudigde weergawe van die vlootvaandel aan die vlagpaalkant met die res van die wimpel in wit. die verhouding van die wimpel is tussen 1:40 en 1:90.die japannese lugselfverdedigingsmag (jlsvm) wat in 1952 onafhanklik gestig is gebruik slegs die sonskyf as embleem. die is die enigste tak van die weermag met \u2019n embleem wat nie die keiserlike standaard as basis gebruik nie. die tak het egter \u2019n vaandel om tydens parades en op basisse te vertoon. die vaandel is in 1972 geskep en is die derde een wat die jlsvm sedert stigting gebruik. die vaandel bevat die embleem van die tak in die middel van \u2019n blou agtergrond.hoewel dit nie \u2019n amptelike nasionale vlag is nie, het die z-seinvlag \u2019n groot rol in japannese vlootgeskiedenis gespeel. op 27 mei 1905 het admiraal heihachir\u014d t\u014dg\u014d van die mikasa voorberei om die russiese oosseevloot aan te val. voor die slag van tsushima begin het, het t\u014dg\u014d die z-vlag op die mikasa gehys, die russiese vloot aangeval en die slag vir japan gewen. die boodskap wat die hys van die vlag vir die bemanning beteken het was: \u201cdie lot van keiserlike japan l\u00ea in hierdie seeslag; alle hande moet saamwerk en hul beste lewer.\u201d die z-vlag is ook op die vliegdekskip akagi gehys op die vooraand van japan se aanval op pearl harbor, hawaii, in desember 1941.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== keiserlike vlae ===\nvlae is vir die eerste keer in 1870 vir die japannese keiser, (toe keiser meiji), die keiserin en ander lede van die keiser se familie geskep. die keiser se vlag is aanvanklik versier met \u2019n son in die middel van \u2019n kunspatroon. hy het vlae gehad wat op land en see en wanneer hy in \u2019n koets was vertoon moes word. die keiserlike familie het ook vlae gekry om op see en op land te gebruik (een vir wanneer hulle te voet was en een koetsvlag). die koetsvlae was \u2019n eenkleurige krisant met sestien blomblare in die middel van \u2019n eenkleurige agtergrond. gebruik van hierdie vlae is in 1889 laat vaar toe die keiser besluit het om \u2019n krisant op \u2019n rooi agtergrond as sy eie vlag te gebruik. met klein veranderinge in die kleurskakering en vlagverhouding is die vlae wat in 1889 in gebruik geneem is, vandag steeds in gebruik deur die keiserlike familie.die huidige keiserlike vlag is \u2019n goue krisant met sestien blomblare op \u2019n rooi agtergrond met \u2019n vlagverhouding van 2:3. die keiserin gebruik dieselfde vlag maar dan in die vorm van \u2019n swaelstert. die kroonprins en kroonprinses gebruik dieselfde vlag maar dan met \u2019n kleiner krisant en \u2019n wit rand in die middel van die vlag. die krisant word reeds sedert die tyd van keiser go-toba in die 12de eeu met die keiserlike troon in japan verbind maar dit het eers in 1868 die eksklusiewe simbool van die keiserlike troon geword.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== subnasionale vlae ===\nelk van japan se 47 prefekture het \u2019n vlag in die gelykenis van die nasionale vlag deurdat dit \u2019n simbool genaamd \u2019n mon bevat op \u2019n eenkleurige agtergrond (met die uitsondering van ehime wat \u2019n simbool op \u2019n tweekleurige agtergrond gebruik). daat is verskeie prefektuurvlae, soos di\u00e9 van hirosjima, wat se spesifikasies ooreenstem met die hinomaru (2:3-verhouding, mon in die middel en 3/5 van die lengte van die vlag). sommige van die mon vertoon die naam van die prefektuur in japannese karakters; ander is gestileerde uitbeeldings van die ligging of \u2019n ander uitstaande kenmerk van die prefektuur. \u2019n voorbeeld van \u2019n prefektuurvlag is di\u00e9 van nagano waar die oranje katakana-karakter \u30ca (na) in die midder van \u2019n wit skyf vertoon word. een interpretasie van die mon is dat die na-simbool \u2019n berg voorstel en die wit skyf \u2019n meer. die oranje kleur stel die son voor terwyl die wit die sneeu van die gebied voorstel.munisipaliteite kan ook hul eie vlae aanneem. die ontwerpe van die stadsvlae is soortgelyk aan die prefektuurvlae: \u2019n mon op \u2019n eenkleurige agtergrond. \u2019n voorbeeld is die vlag van amakusa in kumamoto prefektuur: die stadsembleem is saamgestel uit die katakana-karakter \u30a2 (a) en is omring deur golwe. hierdie simbool is gesentreer op \u2019n wit vlag met \u2019n verhoudign van 1:1,5. die stadsembleem en die vlag is in 2006 in gebruik geneem.\n\n\n=== afgeleide vlae ===\nbykomend tot die milit\u00eare vlae is verskeie ander vlagontwerpe deur die nasionale vlag ge\u00efnspireer. die vorige vlag van japan pos het uit die hinomaru bestaan met \u2019n horisontale rooi balk in die middel van die vlag. daar was ook \u2019n dun wit fraiing om die rooi skyf. dit is later vervang deur \u2019n vlag met die \u3012-teken in rooi op \u2019n wit agtergrond.twee onlangs ontwerpte nasionale vlag herinner aan die vlag van japan. in 1971 het bangladesj onafhanklikheid van pakistan verkry en die vlag van bangladesj aanvaar bestaande uit \u2019n groen agtergrond met \u2019n rooi skyf, net links van die middel van die vlag, en \u2019n goue kaart van bangladesj daarop. die huidige vlag wat in 1972 aanvaar is het die goue kaart laat vaar. die regering van bangladesj noem die skyf amptelik \u2019n sirkel; die rooi stel die bloed voor wat gevloei het om die land te skep. die eilandvolk van palau gebruik ook \u2019n soortgelyke vlag maar die kleurskema verskil. hoewel die regering van palau nie die vlag van japan as \u2019n invloed op hul nasionale vlag noem nie, het japan palau van 1914 tot 1944 geadministreer. die vlag van palau is \u2019n goudgeel volmaan net links van die middel op \u2019n hemelsblou agtergrond. die maan stel vrede en \u2019n jong volk voor terwyl die blou agtergrond palau se oorgang na selfregering van 1981 tot 1994 (toe dit volle onafhanklikheid verkry het) voorstel.die japannese vlootvaandel het ook ander vlae be\u00efnvloed. een so \u2019n ontwerp word deur die asahi shimbun gebruik. onderaan die vlagpaalkant van die vlag word een kwart van die skyf vertoon. die kanji-karakter \u671d word ook op die vlag vertoon in wit en beslaan die grootste gedeelte van die skyf. die strale sprei uit van die son af met \u2019n totaal van dertien stale in wit en rooi onderskeidelik. die vlag word dikwels gesien by die nasionale ho\u00ebrskole bofbalkampioenskap waarvan asahi shimbun die hoofborg is. die rangvlae en -vaandels van die japannese keiserlike vloot is ook gebaseer op die ontwerp van die vlootvaandel.\n\n\n=== soortgelyke vlae ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== verwysings ==\n\n\n=== bibliografie ===\n\n\n=== ander leesstof ===\n(en)  breen, john (2008). yasukuni, the war dead and the struggle for japan's past. columbia university press. isbn 978-0-231-70042-9.\n(en)  holden, edward singleton (1916). our country's flag and the flags of foreign countries. d. appleton and company.\n(en)  li, peter (2003). the search for justice. transaction books. isbn 978-0-7658-0890-5.\n\n\n== eksterne skakels ==\n(en)  japan by flags of the world.\n(ja)  vlagprotokol\n(ja)  webwerf oor die standaarde van die keiser geargiveer 8 desember 2008 op wayback machine\n(en)  \"flag of japan\". encyclop\u00e6dia britannica. besoek op 27 mei 2019."