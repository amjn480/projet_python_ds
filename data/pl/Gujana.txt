"gujana (ang. guyana), oficjalnie kooperacyjna republika gujany (co-operative republic of guyana) \u2013 pa\u0144stwo w p\u00f3\u0142nocnej cz\u0119\u015bci ameryce po\u0142udniowej, w obr\u0119bie wi\u0119kszego regionu r\u00f3wnie\u017c zwanego gujan\u0105. jedno z najmniejszych pa\u0144stw na kontynencie, zajmuje powierzchni\u0119 214 969 km\u00b2, a zamieszkane jest przez 791 739 os\u00f3b (2023, szac.).\npa\u0144stwo po\u0142o\u017cone jest nad oceanem atlantyckim, s\u0105siaduje z surinamem na wschodzie, brazyli\u0105 na po\u0142udniu i wenezuel\u0105 na zachodzie. przebieg granic jest kwesti\u0105 sporn\u0105. wenezuela wysuwa roszczenia do obszaru na zach\u00f3d od rzeki essequibo (guayana esequiba, oko\u0142o 2/3 terytorium gujany), a surinam do obszaru tigri (ok. 15 000 km\u00b2). pocz\u0105tki obu spor\u00f3w wywodz\u0105 si\u0119 z okresu kolonialnego, poprzedzaj\u0105cego niepodleg\u0142o\u015b\u0107 gujany. znaczna cz\u0119\u015b\u0107 kraju jest nizinna (nizina guja\u0144ska). na po\u0142udniu i zachodzie znajduj\u0105 si\u0119 obszary wy\u017cynne (wy\u017cyna guja\u0144ska), przechodz\u0105ce w g\u00f3ry (pacaraima, acarai). przewa\u017ca klimat tropikalny. oko\u0142o 3/4 powierzchni kraju zajmuj\u0105 wilgotne lasy r\u00f3wnikowe; na po\u0142udniowym zachodzie \u2013 sawanna rupununi.\ngujana jest republik\u0105 parlamentarn\u0105. stolic\u0105 i najwi\u0119kszym miastem jest georgetown. ludno\u015b\u0107 skoncentrowana jest w pasie nadmorskim, szczeg\u00f3lnie w p\u00f3\u0142nocno-wschodniej cz\u0119\u015bci kraju. niski poziom urbanizacji (27% w 2020 r.). wi\u0119ksz\u0105 cz\u0119\u015b\u0107 ludno\u015bci stanowi\u0105 osoby pochodzenia indyjskiego (40% og\u00f3\u0142u) i afryka\u0144skiego (30%), potomkowie niewolnik\u00f3w sprowadzonych w czasach kolonialnych do pracy na tutejszych plantacjach trzciny cukrowej. oko\u0142o 20% stanowi ludno\u015b\u0107 o mieszanym pochodzeniu, a 10% rdzenna ludno\u015b\u0107 india\u0144ska. zr\u00f3\u017cnicowana struktura wyznaniowa \u2013 chrze\u015bcijanie r\u00f3\u017cnych wyzna\u0144 stanowi\u0105 nieco ponad 60% og\u00f3\u0142u, hindusi blisko 25% (2012 r.). gujana jest jedynym pa\u0144stwem na kontynencie po\u0142udniowoameryka\u0144skim z j\u0119zykiem angielskim jako urz\u0119dowym. kraj bywa zaliczany do karaib\u00f3w ze wzgl\u0119du na podobie\u0144stwo kulturowe do angloj\u0119zycznych pa\u0144stw na antylach.\nobszar gujany zamieszkany by\u0142 przez plemiona india\u0144skie prawdopodobnie od i wieku p.n.e. pod koniec xvi wieku jego kolonizacji podj\u0119li si\u0119 holendrzy (kolonie essequibo, demerara i berbice). po burzliwym okresie wojen napoleo\u0144skich, zako\u0144czonych w 1815 roku, obszar znalaz\u0142 si\u0119 w posiadaniu brytyjczyk\u00f3w, kt\u00f3rzy w 1831 roku po\u0142\u0105czyli odr\u0119bne dotychczas kolonie w jedno terytorium o nazwie gujana brytyjska. w 1966 roku kraj uzyska\u0142 niepodleg\u0142o\u015b\u0107. w pierwszych dw\u00f3ch dekadach, pod rz\u0105dami forbesa burnhama, gujana obj\u0119\u0142a kurs na socjalizm; proces liberalizacji gospodarki zapocz\u0105tkowany zosta\u0142 w latach 80. xx wieku.\ngospodarka gujany w du\u017cej mierze opiera si\u0119 na rolnictwie i g\u00f3rnictwie, w szczeg\u00f3lno\u015bci na uprawie trzciny cukrowej i ry\u017cu oraz wydobyciu boksyt\u00f3w i z\u0142ota. w 2015 roku w wodach przybrze\u017cnych tego kraju odkryto znaczne z\u0142o\u017ca ropy naftowej, kt\u00f3rych eksploatacja ma wed\u0142ug prognoz o\u017cywi\u0107 stagnuj\u0105c\u0105 gospodark\u0119. kraj nale\u017cy do najbiedniejszych w regionie; 1/3 spo\u0142ecze\u0144stwa \u017cyje poni\u017cej progu ub\u00f3stwa. do g\u0142\u00f3wnych przeszk\u00f3d w rozwoju nale\u017c\u0105 drena\u017c m\u00f3zg\u00f3w (ponad 80% guja\u0144czyk\u00f3w z wy\u017cszym wykszta\u0142ceniem emigrowa\u0142o z kraju) oraz s\u0142abo rozwini\u0119ta infrastruktura.\n\n\n== geografia ==\ngujana sk\u0142ada si\u0119 z trzech region\u00f3w geograficznych r\u00f3\u017cni\u0105cych si\u0119 ukszta\u0142towaniem terenu. najwy\u017csza cz\u0119\u015b\u0107 kraju le\u017cy na obszarze wy\u017cyny guja\u0144skiej porozcinanej na osobne masywy wieloma dolinami rzek. w jednym z \u0142a\u0144cuch\u00f3w g\u00f3rskich, na po\u0142\u0105czeniu granic z wenezuel\u0105 i brazyli\u0105, znajduje si\u0119 najwy\u017cszy szczyt kraju roraima (2810 m n.p.m.).\nwy\u017cyna obni\u017caj\u0105c si\u0119 w kierunku oceanu tworzy r\u00f3wninne i pag\u00f3rkowate tereny poro\u015bni\u0119te lasami r\u00f3wnikowymi, a wzd\u0142u\u017c rzek, galeriowymi. lasy zajmuj\u0105 powierzchni\u0119 oko\u0142o 80% kraju. dobrze rozwini\u0119ta sie\u0107 rzek, z kt\u00f3rych najwi\u0119ksza to essequibo, tworzy na tym obszarze, jak r\u00f3wnie\u017c na wy\u017cynach, liczne wodospady.\nnad oceanem rozci\u0105ga si\u0119 pas p\u0142askich, b\u0142otnistych nizin, si\u0119gaj\u0105cych od 8 do 65 km w g\u0142\u0105b l\u0105du. wybrze\u017ce porastaj\u0105 lasy namorzynowe. cz\u0119\u015b\u0107 teren\u00f3w stanowi\u0105 depresje zabezpieczone systemem kana\u0142\u00f3w i tam.\ngujan\u0119 charakteryzuje klimat r\u00f3wnikowy z wysok\u0105 temperatur\u0105 powietrza przez ca\u0142y rok. temperatura na wybrze\u017cu waha si\u0119 od 20 do 26,8 \u00b0c, a w g\u0142\u0119bi kraju od 18 do 39 \u00b0c. klimat wybrze\u017ca \u0142agodzony jest przez p\u00f3\u0142nocno-wschodnie wiatry.\nopady wyst\u0119puj\u0105 sezonowo w okresie maj-czerwiec oraz grudzie\u0144-stycze\u0144. \u015brednia roczna suma opad\u00f3w waha si\u0119 od 1200 mm na wy\u017cynie do 3000 mm na wybrze\u017cu.\ngujana graniczy z trzema pa\u0144stwami (w nawiasach d\u0142ugo\u015b\u0107 granic l\u0105dowych): brazyli\u0105 (1308 km), surinamem (836 km; wzd\u0142u\u017c rzeki courantyne) oraz wenezuel\u0105 (789 km). przebieg granicy gujany z wenezuel\u0105 i surinamem jest kwestionowany przez oba te pa\u0144stwa.\n\n\n=== wody ===\n\n\n==== sie\u0107 rzeczna ====\nsie\u0107 rzeczna gujany jest g\u0119sta i dobrze rozwini\u0119ta. najd\u0142u\u017csza rzeka gujany to essequibo (ok. 1000 km), uchodz\u0105ca szerok\u0105 delt\u0105 do oceanu atlantyckiego. na jej lewych dop\u0142ywach znajduj\u0105 si\u0119 liczne wodospady, z kt\u00f3rych najwy\u017cszy jest kaieteur na rzece potaro (225 m). do wi\u0119kszych rzek gujany nale\u017c\u0105 r\u00f3wnie\u017c: mazaruni, cuyuni, berbice oraz courantyne.\n\n\n=== gleby ===\nw strefie wilgotnych las\u00f3w r\u00f3wnikowych rozwin\u0119\u0142y si\u0119 gleby czerwono\u017c\u00f3\u0142te (ferralsole) o bardzo niskiej zawarto\u015bci pr\u00f3chnicy. na sawannach wykszta\u0142ci\u0142y si\u0119 czerwone gleby ferralitowe, a wzd\u0142u\u017c dolin du\u017cych rzek \u2013 gleby aluwialne (fluwisole).\n\n\n== historia ==\nwybrze\u017ca ameryki po\u0142udniowej wsp\u00f3\u0142czesnej gujany europejczycy odkryli i zacz\u0119li eksplorowa\u0107 na pocz\u0105tku xvi wieku. mieszkali tu w\u00f3wczas indianie po\u0142udniowoameryka\u0144scy z plemion arawak\u00f3w. utworzenie kolonii brytyjskiej \u2013 gujany brytyjskiej datuje si\u0119 na 1831; graniczy\u0142a z gujan\u0105 holendersk\u0105 (dzi\u015b surinam), a nieco dalej na po\u0142udniowy wsch\u00f3d znajdowa\u0142a kolonia francuska \u2013 gujana francuska, do dzi\u015b pozostaj\u0105ca terytorium zale\u017cnym tej europejskiej metropolii. po zako\u0144czeniu i wojny \u015bwiatowej dosz\u0142o do o\u017cywienia sytuacji politycznej. w rok po zako\u0144czeniu konfliktu powsta\u0142 pierwszy zwi\u0105zek zawodowy w regionie karaib\u00f3w, a mianowicie zwi\u0105zek pracy gujany brytyjskiej. w 1928 roku gujana otrzyma\u0142a status kolonii korony. pod koniec lat 30. dosz\u0142o do pr\u0119\u017cniejszego dzia\u0142ania zwi\u0105zk\u00f3w zawodowych. czas ten jednak spl\u00f3t\u0142 si\u0119 z konfliktami mi\u0119dzy ludno\u015bci\u0105 czarnosk\u00f3r\u0105 a hindusk\u0105. w 1943 roku poszerzono autonomi\u0119 kraju. w 1951 roku powsta\u0142 guja\u0144ski ruch niepodleg\u0142o\u015bciowy \u2013 ludowa partia post\u0119powa, maj\u0105ca charakter lewicowy. partia zwyci\u0119\u017cy\u0142a w wyborach z 1953 roku, co spowodowa\u0142o interwencj\u0119 zbrojn\u0105 wojsk brytyjskich, kt\u00f3re odsun\u0119\u0142y parti\u0119 od w\u0142adzy, osadzi\u0142y wielu jej przyw\u00f3dc\u00f3w w wi\u0119zieniach i wprowadzi\u0142y stan wyj\u0105tkowy. w 1955 roku w ramach ruchu niepodleg\u0142o\u015bciowego dosz\u0142o do roz\u0142amu (po cz\u0119\u015bci spowodowanego przez dzia\u0142alno\u015b\u0107 w\u0142adz kolonialnych), w wyniku kt\u00f3rego powsta\u0142 bardziej umiarkowany, jednak\u017ce wci\u0105\u017c lewicowy ludowy kongres narodowy, kt\u00f3ry sta\u0142 si\u0119 ugrupowaniem popieranym przez ludno\u015b\u0107 czarnosk\u00f3r\u0105 oraz w\u0142adze brytyjskie. od czasu roz\u0142amu ludowa partia post\u0119powa sta\u0142a si\u0119 parti\u0105 prezentuj\u0105c\u0105 g\u0142\u00f3wnie interes ludno\u015bci pochodzenia hinduskiego. partia post\u0119powa ponowne rz\u0105dy obj\u0119\u0142a w 1957 i kontynuowa\u0142a dzia\u0142ania zmierzaj\u0105ce do uzyskania przez kraj niepodleg\u0142o\u015bci.\nw 1964 roku w\u0142adz\u0119 obj\u0105\u0142 ludowy kongres narodowy. brytyjczycy przyznali niepodleg\u0142o\u015b\u0107 gujanie w 1966, a cztery lata p\u00f3\u017aniej sta\u0142a si\u0119 ona republik\u0105. pa\u0144stwo pozosta\u0142o cz\u0142onkiem brytyjskiej wsp\u00f3lnoty narod\u00f3w. mimo niepodleg\u0142o\u015bci, lewicowe sk\u0142onno\u015bci rz\u0105du gujany nie spodoba\u0142y si\u0119 rz\u0105dowi stan\u00f3w zjednoczonych, kt\u00f3ry przez dzia\u0142ania cia pr\u00f3bowa\u0142 ingerowa\u0107 w sprawy wewn\u0119trzne kraju przez ca\u0142y okres zimnej wojny. mimo ameryka\u0144skiej niech\u0119ci rz\u0105d rozpocz\u0105\u0142 program socjalistycznych reform. w okresie zimnej wojny gujana pozosta\u0142a neutralna, a militarn\u0105 wsp\u00f3\u0142prac\u0119 wojskow\u0105 nawi\u0105za\u0142a z pa\u0144stwami takimi jak brazylia, gwinea, korea p\u00f3\u0142nocna, somalia, jugos\u0142awia i kuba. na pocz\u0105tku lat '70. dosz\u0142o do szerokich akcji protestacyjnych, kt\u00f3rych celem by\u0142o odzyskanie ziem przodk\u00f3w przez bezrolnych z r\u0105k w\u0142a\u015bcicieli przemys\u0142u cukrowego i rz\u0105du. akcja ta okaza\u0142a si\u0119 po\u0142owicznym sukcesem protestuj\u0105cych i zmianami w prawie gruntowym kraju. w 1978 r. w kraju mia\u0142o miejsce zbiorowe samob\u00f3jstwo kultowe, dokonane przez dziewi\u0119ciuset amerykan\u00f3w, cz\u0142onk\u00f3w sekty \u015bwi\u0105tynia ludu pastora jima jonsa. w 1983 do zachodniej cz\u0119\u015bci gujany wysun\u0119\u0142a \u017c\u0105dania terytorialne s\u0105siednia wenezuela. w 1985 roku porzucono program socjalistycznych reform i skierowano gospodark\u0119 na tory wolnorynkowe. w 1992 roku do w\u0142adzy dosz\u0142a opozycyjna partia post\u0119powa. w xxi wieku kontynuowany by\u0142 sp\u00f3r graniczny gujany z wenezuel\u0105 i surinamem.\n\n\n== ustr\u00f3j polityczny ==\nsuwerenna republika w ramach wsp\u00f3lnoty narod\u00f3w. zgodnie z konstytucj\u0105 z 6 pa\u017adziernika 1980 (znowelizowan\u0105 w 2003) g\u0142ow\u0105 pa\u0144stwa jest prezydent desygnowany przez zwyci\u0119sk\u0105 parti\u0119 w wyborach parlamentarnych. kandydaci na prezydenta musz\u0105 zosta\u0107 zaprezentowani przed wyborami przez ka\u017cd\u0105 ze startuj\u0105cych partii. prezydent mianuje premiera, kt\u00f3ry jest zarazem i wiceprezydentem.\nw jednoizbowym zgromadzeniu narodowym zasiada 65 deputowanych, z kt\u00f3rych 40 jest wybieranych w systemie proporcjonalnym na poziomie krajowym, a 25 na poziomie region\u00f3w, tzn. ka\u017cdy z region\u00f3w wybiera przydzielon\u0105 mu liczb\u0119 miejsc w parlamencie. kadencja zgromadzenia trwa 5 lat. g\u0142\u00f3wne partie: ludowa partia post\u0119pu (ppp), ludowy kongres narodowy (pnc).\n\n\n=== podzia\u0142 administracyjny ===\ngujana jest podzielona na 10 ponumerowanych region\u00f3w:\n\nbarima-waini (2 miejsca w parlamencie)\npomeroon-supenaam (2 miejsca)\nessequibo islands-west demerara (3 miejsca)\ndemerara-mahaica (7 miejsc)\nmahaica-berbice (2 miejsca)\neast berbice-corentyne (3 miejsca)\ncuyuni-mazaruni (2 miejsca)\npotaro-siparuni (1 miejsce)\nupper takutu-upper essequibo (1 miejsce)\nupper demerara-berbice (2 miejsca)ka\u017cdy z region\u00f3w jest administrowany przez regionaln\u0105 rad\u0119 demokratyczn\u0105 z prezesem na czele. dodatkowo na lokalnym szczeblu dzia\u0142aj\u0105 s\u0105siedzkie rady demokratyczne.\n\n\n== demografia ==\nw 2015 roku gujana liczy\u0142a 767 000 mieszka\u0144c\u00f3w. g\u0119sto\u015b\u0107 zaludnienia jest najwi\u0119ksza w rejonach przybrze\u017cnych. na terenie gujany istnieje wiele obszar\u00f3w \u015br\u00f3dl\u0105dowych praktycznie niezamieszka\u0142ych. 29 procent ludno\u015bci mieszka na obszarach miejskich. d\u0142ugo\u015b\u0107 \u017cycia w stosunku do 1970 (60 lat) roku wzros\u0142a w 2015 i wynios\u0142a 66 lat. wska\u017anik urodze\u0144 w 2015 wyni\u00f3s\u0142 19 na 1000 os\u00f3b (38 w 1970 r.).\nhindusi stanowi\u0105 43,5% populacji, ludno\u015b\u0107 czarna 30,2%, rasy mieszane 16,7%, indianie 9,1%, a pozostali 0,5%.\n\n\n=== religia ===\nstruktura religijna kraju w 2015 roku, wed\u0142ug the association of religion data archives:\n\nprotestanci \u2013 41,6%:\nzielono\u015bwi\u0105tkowcy \u2013 24,6%,\nadwenty\u015bci dnia si\u00f3dmego,\nanglikanie \u2013 4,7%,\nhindui\u015bci \u2013 23,3%,\nkatolicy \u2013 6,6%,muzu\u0142manie \u2013 6,5%,\nbrak religii \u2013 2,7%,\nprawos\u0142awni \u2013 1,3%,\ntradycyjne religie plemienne \u2013 1,1%,\nsynkretyzm chrze\u015bcija\u0144ski \u2013 1%,\npozostali i nieokre\u015bleni chrze\u015bcijanie \u2013 15,1%:\n\u015bwiadkowie jehowy \u2013 1,3%,\nmormoni \u2013 0,8%,inne religie \u2013 0,8%.\n\n\n== gospodarka ==\n\n\n=== rolnictwo ===\njednym z wa\u017cnych sektor\u00f3w produkcyjnych gospodarki gujany jest rolnictwo, kt\u00f3re dostarcza jedn\u0105 trzeci\u0105 pkb brutto gujany i odpowiada za 30 procent zatrudnienia. rozwija si\u0119 przemys\u0142 cukrowniczy i produkcja ry\u017cu.\n\n\n=== le\u015bnictwo ===\nlasy zajmuj\u0105 80% powierzchni kraju. w latach 1990\u20132000 dochody z le\u015bnictwa przynosi\u0142y \u015brednio do 6% pkb.\n\n\n=== g\u00f3rnictwo ===\nna terytorium gujany znajduj\u0105 si\u0119 cenne surowce mineralne. najwa\u017cniejszym surowcem s\u0105 boksyty. ich eksploatacj\u0119 podj\u0119to w roku 1916 w kopalni w mackenzie (linden), a nast\u0119pnie w ituni i kwakwani w p\u00f3\u0142nocno-wschodniej cz\u0119\u015bci kraju. wydobycie boksyt\u00f3w obrazuje najlepiej stan gospodarki: 1950 rok \u2013 1,7 mln ton, 1960 \u2013 3,4 mln, 1970 \u2013 1,4 mln i w 1993 r. zwy\u017cka \u2013 2,5 mln ton. wed\u0142ug danych banku \u015bwiatowego udzia\u0142 g\u00f3rnictwa w pkb to 15,4% (w 2015 roku), co dawa\u0142o 52% eksportu (w 2016 roku). w g\u00f3rnictwie zatrudnionych by\u0142o 14% si\u0142y roboczej.\nw por\u00f3wnaniu z boksytami wydobycie innych surowc\u00f3w ma znaczenie drugorz\u0119dne. w p\u00f3\u0142nocno-zachodniej cz\u0119\u015bci kraju, w okolicy mattews ridgs, wydobywa si\u0119 rud\u0119 manganu, a poza tym uzyskuje si\u0119 z\u0142oto (80 tys. uncji w 1992 r.) i diamenty (7 tys. karat\u00f3w w 1990 r.).\n\n\n=== energetyka ===\nw 2018 roku gujana podj\u0119\u0142a starania zr\u00f3wnowa\u017cenia produkcji energii elektrycznej z paliw kopalnych i ze \u017ar\u00f3de\u0142 odnawialnych. w tym celu zaplanowano wspierane rozwoju projekt\u00f3w hydroenergetycznych oraz produkcji energii s\u0142onecznej i wiatrowej. kraj ma du\u017cy i niewykorzystany potencja\u0142 wytwarzania energii wiatrowej.\nwi\u0119kszo\u015b\u0107 obecnie produkowanej energii (2019) pochodzi z paliw kopalnych. transmisj\u0105 i dystrybucj\u0105 zajmuje si\u0119 pa\u0144stwowa sp\u00f3\u0142ka guyana power and light inc (gpl). w\u015br\u00f3d producent\u00f3w energii znajduje si\u0119 pa\u0144stwowa sp\u00f3\u0142ka power producers and distributors incorporated (ppdi) powsta\u0142a w 2016 roku. przej\u0119\u0142a ona 4 elektrownie fi\u0144skiej firmy wartsila o mocy: garden of eden \u2013 22 mw, w kingston s\u0105 dwie elektrownie \u2013 jedna o mocy 22 mw, a druga 36,3 mw. czwarta elektrownia o mocy 26,4 mw znajduje si\u0119 we vreed-en-hoop.\n\n\n=== emisja gaz\u00f3w cieplarnianych ===\nemisja dwutlenku w\u0119gla z paliw kopalnych w gujanie wynosi\u0142a w 1990 0,337 mt rocznie, podczas gdy w roku 2017 1,771 mt. po przeliczeniu na mieszka\u0144ca oznacza to odpowiednio 0,454 t i 2,276 t, a na tysi\u0105c dolar\u00f3w ameryka\u0144skich produktu krajowego brutto \u2013 0,160 t i 0,306 t. przez wi\u0119kszo\u015b\u0107 tego okresu g\u0142\u00f3wn\u0105 bran\u017c\u0105 odpowiedzialn\u0105 za t\u0119 emisj\u0119 by\u0142a energetyka, a najwi\u0119kszy wzrost (471%) nast\u0105pi\u0142 w grupie bran\u017cy okre\u015blanej jako \u201einne\u201d, obejmuj\u0105cej m.in. rolnictwo, przemys\u0142 inny ni\u017c spalaj\u0105cy paliwa, odpady.\n\n\n== infrastruktura i transport ==\n\n\n=== transport lotniczy ===\ng\u0142\u00f3wne mi\u0119dzynarodowe lotnisko port lotniczy georgetown znajduje si\u0119 41 km od georgetown w timehri. drugie mi\u0119dzynarodowe lotnisko znajduje si\u0119 6 mil od georgetown i nosi nazw\u0119 ogle. pozosta\u0142e lotniska pe\u0142ni\u0105 rol\u0119 lotnisk krajowych.\n\n\n== dni \u015bwi\u0105teczne ==\n\n\n== uwagi ==\n\n\n== przypisy =="