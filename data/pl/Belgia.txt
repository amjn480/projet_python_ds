"belgia, kr\u00f3lestwo belgii (niderl. koninkrijk belgi\u00eb, fr. royaume de belgique, niem. k\u00f6nigreich belgien) \u2013 pa\u0144stwo federacyjne w zachodniej europie, w po\u0142udniowych niderlandach. belgia jest cz\u0142onkiem unii europejskiej, onz oraz nato.\ngraniczy od po\u0142udnia z francj\u0105 (620 km) i z luksemburgiem (148 km), od wschodu z niemcami (167 km) i od p\u00f3\u0142nocy z holandi\u0105 (450 km). \u0142\u0105czna d\u0142ugo\u015b\u0107 granic l\u0105dowych wynosi 1385 km, ponadto istnieje 64 km fragment wybrze\u017ca morza p\u00f3\u0142nocnego na zachodzie. podzielona jest na trzy strefy j\u0119zykowe: francusk\u0105, niderlandzk\u0105 i niemieck\u0105.\n\n\n== geografia ==\ngeograficzny \u015brodek belgii: 50.596498935082835, 5.104640724332736 braivesnajwy\u017cszy punkt: signal de botrange 694 m n.p.m.\nnajni\u017cszy punkt: morze p\u00f3\u0142nocne 0 m n.p.m.wi\u0119ksz\u0105 cz\u0119\u015b\u0107 powierzchni belgii stanowi\u0105 peryglacjalne i aluwialne niziny; w p\u00f3\u0142nocnej cz\u0119\u015bci p\u0142aska, cz\u0119\u015bciowo zabagniona r\u00f3wnina flandrii (tzw. belgia niska), oddzielona od morza wa\u0142em wydm (wys. do 20 m), oraz pag\u00f3rkowata i piaszczysta kraina kempen (wys. do 95 m); w \u015brodkowej cz\u0119\u015bci (belgia \u015brednia) wysoczyzna brabancji (wys. 100\u2013200 m) zbudowane g\u0142\u00f3wnie z glin i piask\u00f3w trzeciorz\u0119dowych pokrytych lessem oraz wzg\u00f3rza hainaut (na zachodzie) zbudowane z utwor\u00f3w glinianych.\nnajwi\u0119ksze miasta: bruksela (stolica), li\u00e8ge, antwerpia, gandawa, charleroi, brugia, namur. wi\u0119cej o miastach zobacz w artykule miasta w belgii.\n\n\n=== wody powierzchniowe ===\nbelgia le\u017cy w zlewisku morza p\u00f3\u0142nocnego, i prawie ca\u0142e jej terytorium nale\u017cy do dorzecza dw\u00f3ch rzek: skaldy i mozy (ich \u017ar\u00f3d\u0142a znajduj\u0105 si\u0119 na terenie francji, a uj\u015bcia na terenie holandii). skalda w granicach belgii ma d\u0142ugo\u015b\u0107 200 km \u2013 wraz z dop\u0142ywami (m.in. leie, dender, senn\u00e9 i rupel) oraz kana\u0142ami tworzy rozga\u0142\u0119ziony system wodny flandrii. moza (w granicach belgii) ma 183 km, wi\u0119kszo\u015b\u0107 rzek walonii to jej dop\u0142ywy; na pewnym odcinku stanowi granic\u0119 mi\u0119dzy belgi\u0105 a holandi\u0105. belgijskie rzeki maj\u0105 ma\u0142y spadek, s\u0105 po\u0142\u0105czone sieci\u0105 kana\u0142\u00f3w i wykorzystywane do \u017ceglugi. we flandrii znajduje si\u0119 te\u017c g\u0119sta sie\u0107 kana\u0142\u00f3w odwadniaj\u0105cych poldery.\n\n\n== historia ==\n\n\n=== przed utworzeniem belgii ===\nprzed zaj\u0119ciem teren\u00f3w obecnej belgii przez wojska republiki rzymskiej w 57 roku p.n.e. jej obszar zamieszkiwali celtowie. przez kolejne setki lat tereny te znajdowa\u0142y si\u0119 we w\u0142adaniu rzymu (cz\u0119\u015b\u0107 prowincji galia \u2013 gallia belgica). od iii wieku rozpocz\u0119\u0142a si\u0119 chrystianizacja prowincji. od roku 486 obszar dzisiejszej belgii sta\u0142 si\u0119 cz\u0119\u015bci\u0105 pa\u0144stwa germa\u0144skich frank\u00f3w. po traktacie w verdun w roku 843 zosta\u0142 on podzielony pomi\u0119dzy francj\u0119 i pa\u0144stwo lotara.\nwsp\u00f3\u0142czesny kryzys to\u017csamo\u015bci belgijskiej i walka o zachowanie jedno\u015bci kraju to wynik niejako \u201emechanicznego\u201d zespolenia r\u00f3\u017cnych region\u00f3w o cz\u0119sto odmiennych d\u0105\u017ceniach, kulturze, dawniej nie zawsze w przyja\u017ani.\nw \u015bredniowieczu obszary nale\u017c\u0105ce dzi\u015b do belgii zajmowa\u0142y nast\u0119puj\u0105ce kraje:\n\nbiskupstwo leodium\nksi\u0119stwo limburgii\nhrabstwo hainaut\nhrabstwo flandrii\nhrabstwo namur\nksi\u0119stwo brabancjiw xv wieku obecna belgia by\u0142a cz\u0119\u015bci\u0105 burgundii, a w roku 1477 zosta\u0142a przej\u0119ta przez austri\u0119 cesarza maksymiliana i. w latach 1556\u20131714 nale\u017ca\u0142a do hiszpanii, a nast\u0119pnie znowu do austrii (1714\u20131794), francji (1794\u20131814), a w okresie 1814\u20131830 by\u0142a po\u0142\u0105czona z holandi\u0105 \u2013 kr\u00f3lestwo niderland\u00f3w.\npodczas panowania habsburg\u00f3w w niderlandach po\u0142udniowych zacz\u0119\u0142a kszta\u0142towa\u0107 si\u0119 belgijska \u015bwiadomo\u015b\u0107 narodowa, kt\u00f3rej pierwszym wyra\u017anym przejawem by\u0142 przewr\u00f3t brabancki (1789).\n\n\n=== belgia ===\ndopiero jednak w roku 1830 belgia sta\u0142a si\u0119 niezale\u017cnym pa\u0144stwem. niepodleg\u0142o\u015b\u0107 zdoby\u0142a w wyniku powstania przeciwko dominacji holenderskiej (rewolucja belgijska). na konferencji w londynie w 1839 ustalono granice i neutralno\u015b\u0107 belgii. 3 sierpnia 1914, na pocz\u0105tku i wojny \u015bwiatowej, niemcy zaatakowa\u0142y neutraln\u0105 belgi\u0119, co spowodowa\u0142o przyst\u0105pienie wielkiej brytanii do wojny przeciw niemcom. na mocy traktatu wersalskiego do belgii przy\u0142\u0105czono niemieckie okr\u0119gi eupen i malmedy. w 1925 belgia zosta\u0142a stron\u0105 paktu re\u0144skiego. w 1940 roku ponownie neutralna belgia zosta\u0142a zaatakowana, tym razem przez hitlerowskie niemcy. po zako\u0144czeniu ii wojny \u015bwiatowej belgia porzuci\u0142a neutralno\u015b\u0107 i sta\u0142a si\u0119 cz\u0142onkiem nato, a tak\u017ce zosta\u0142a jednym z cz\u0142onk\u00f3w za\u0142o\u017cycieli wsp\u00f3lnoty europejskiej. z holandi\u0105 i luksemburgiem belgia stworzy\u0142a w roku 1948 uni\u0119 celn\u0105, a 1960 uni\u0119 gospodarcz\u0105 \u2013 powsta\u0142 benelux. w roku 1960 niepodleg\u0142o\u015b\u0107 uzyska\u0142a najwi\u0119ksza kolonia tego pa\u0144stwa kongo belgijskie, a w roku 1962 terytoria mandatowe rwanda i burundi.\nw xx wieku dochodzi\u0142o do stopniowego podzia\u0142u na dwie strefy j\u0119zykowe: po\u0142o\u017con\u0105 na p\u00f3\u0142nocy flandri\u0119 (j\u0119zyk niderlandzki) i na po\u0142udniu waloni\u0119 (j\u0119zyk francuski). spowodowa\u0142o to w 1963 roku formalny podzia\u0142 belgii na trzy regiony: flandri\u0119, waloni\u0119 i region sto\u0142eczny brukseli. w roku 1993 dosz\u0142o do przekszta\u0142cenia belgii w pa\u0144stwo federalne z trzema regionami o szerokiej autonomii. w 2007 sp\u00f3r o dalsz\u0105 reform\u0119 i wi\u0119ksz\u0105 samodzielno\u015b\u0107 flandrii przyczyni\u0142 si\u0119 do k\u0142opot\u00f3w ze sformowaniem rz\u0105du federalnego. od czerwca 2010 roku do grudnia 2011 w belgii trwa\u0142 najd\u0142u\u017cszy we wsp\u00f3\u0142czesnej europie kryzys rz\u0105dowy.\n\n\n== ustr\u00f3j polityczny ==\nbelgia jest monarchi\u0105 konstytucyjn\u0105. konstytucja belgii zosta\u0142a przyj\u0119ta w roku 1831, po zwyci\u0119stwie rewolucji sierpniowej 1830 roku. by\u0142a rewidowana siedmiokrotnie: w 1893, 1919, 1970, 1980, 1988, 1993, 2001.\nparlament sk\u0142ada si\u0119 z dw\u00f3ch izb:\n\nizby deputowanych, w sk\u0142ad kt\u00f3rej wchodzi 150 deputowanych wybieranych w wyborach bezpo\u015brednich, zgodnie z systemem proporcjonalnym.\nsenatu, kt\u00f3ry jest wybierany zar\u00f3wno w wyborach bezpo\u015brednich (25 przez spo\u0142eczno\u015b\u0107 flamandzk\u0105, 15 przez walon\u00f3w), jak r\u00f3wnie\u017c przez rady prowincjonalne. w senacie zasiada r\u00f3wnie\u017c potomstwo panuj\u0105cego monarchy.\n\n\n=== partie polityczne ===\nbelgijskie partie polityczne: flamandzcy libera\u0142owie i demokraci (open vlaamse liberalen en democraten, o-vld), chrze\u015bcija\u0144scy demokraci i flamandowie (christen-demokratisch en vlaams, cd&v), frankofo\u0144ska partia socjalistyczna (parti socialiste, ps), ruch reformatorski (mouvement r\u00e9formateur, mr), interes flamandzki (vlaams belang, vb), flamandzka partia socjalistyczna (socialistische partij anders, sp.a), frankofo\u0144ska partia ekologiczna (ecolo), centrum demokratyczno-humanistyczne (centre d\u00e9mocrate humaniste, cdh), flamandzka partia ekologiczna (groen), nowy sojusz flamandzki (nieuw-vlaamse alliantie, n-va), front narodowy (front national, fn), spirit, vivant.\n\n\n=== podzia\u0142 administracyjny ===\nbelgia jest pa\u0144stwem federacyjnym. ka\u017cdy z 3 region\u00f3w belgii ma w\u0142asn\u0105 w\u0142adz\u0119 ustawodawcz\u0105 \u2013 rad\u0119 regionaln\u0105.\n\n\n== polityka zagraniczna ==\n\n\n=== cz\u0142onkostwo w organizacjach mi\u0119dzynarodowych ===\nbelgia jest cz\u0142onkiem za\u0142o\u017cycielem rady europy. jej stolica jest siedzib\u0105 nato, a ponadto wielu instytucji unii europejskiej. \n\n\n== demografia ==\nj\u0119zykami urz\u0119dowymi s\u0105 w belgii francuski, niderlandzki i niemiecki. wi\u0119ksza cz\u0119\u015b\u0107 populacji (56\u201360%) pos\u0142uguje si\u0119 j\u0119zykiem niderlandzkim, oko\u0142o 40\u201344% francuskim, b\u0105d\u017a walo\u0144skim i zaledwie 1% niemieckim.\ngrupy etniczne: flamandowie \u2013 57%, walonowie \u2013 33%.\n\n\n=== miasta ===\nnajludniejsze miasta belgii (powy\u017cej 100 tysi\u0119cy mieszka\u0144c\u00f3w w 2012 roku):\n\n\n=== struktura etniczna ===\n\u017ar\u00f3d\u0142o: joshua project\n\n\n== gospodarka ==\njedno z najlepiej rozwini\u0119tych pa\u0144stw europy. pkb wyni\u00f3s\u0142 254 mld euro (30 001 euro na 1 mieszka\u0144ca). podatki w belgii nale\u017c\u0105 do najwy\u017cszych w europie i stanowi\u0105 47% pkb. wska\u017anik giniego, czyli poziom rozpi\u0119to\u015bci w dochodach, wynosi 27. belgia ma r\u00f3wnie\u017c najwy\u017cszy na \u015bwiecie eksport per capita. w ostatnich latach uda\u0142o si\u0119 tak\u017ce zmniejszy\u0107 zad\u0142u\u017cenie ze 120% pkb w 1980 roku do obecnych 90% pkb. podstaw\u0105 gospodarki jest wysoko rozwini\u0119ty przemys\u0142 (g\u0142\u00f3wnie hutniczy, maszynowy, elektrotechniczny, spo\u017cywczy, chemiczny, w\u0142\u00f3kienniczy) oraz wysokotowarowe rolnictwo (hodowla byd\u0142a, trzody; uprawa zb\u00f3\u017c, burak\u00f3w cukrowych). antwerpia jest najwi\u0119kszym w \u015bwiecie o\u015brodkiem szlifowania diament\u00f3w. liczne atrakcyjne miejscowo\u015bci turystyczne, mi\u0119dzy innymi: antwerpia, bruksela, gandawa, brugia. belgia posiada siedem reaktor\u00f3w j\u0105drowych, kt\u00f3re w 2013 roku wyprodukowa\u0142y 52% energii elektrycznej oraz ok. 20% ca\u0142kowitego zu\u017cycia energii w kraju. w 2003 rz\u0105d belgii przyj\u0105\u0142 ustaw\u0119 obejmuj\u0105c\u0105 zakaz budowy nowych elektrowni j\u0105drowych oraz program wy\u0142\u0105czenia wszystkich pracuj\u0105cych reaktor\u00f3w j\u0105drowych do 2025 roku, gdy ich wiek osi\u0105gnie 40 lat. jednocze\u015bnie nowe moce powstan\u0105 w energetyce gazowej i wiatrowej.\nnajwi\u0119kszym przedsi\u0119biorstwem belgijskim (maj\u0105cym central\u0119 na terenie belgii) jest mi\u0119dzynarodowy koncern browarniczy anheuser-busch inbev, z g\u0142\u00f3wn\u0105 siedzib\u0105 w leuven. jest to r\u00f3wnie\u017c jedyna belgijska firma znajduj\u0105ca si\u0119 na li\u015bcie 500 najwi\u0119kszych korporacji \u015bwiata pisma fortune.\n\n\n=== emisja gaz\u00f3w cieplarnianych ===\n\u0142\u0105czna emisja r\u00f3wnowa\u017cnika dwutlenku w\u0119gla z belgii wynios\u0142a w 1990 roku 142,040 mt, z czego 116,003 mt stanowi\u0142 dwutlenek w\u0119gla. w przeliczeniu na mieszka\u0144ca emisja wynios\u0142a w\u00f3wczas 11,593 t dwutlenku w\u0119gla, a w przeliczeniu na 1 dolar pkb 380 kg. na drugim miejscu by\u0142a emisja metanu, nast\u0119pnie podtlenku azotu i gaz\u00f3w fluorowanych. po roku 1990 poziom emisji waha\u0142 si\u0119, przy czym w xx w. raczej powoli r\u00f3s\u0142, a w xxi w. przewa\u017cnie powoli opada\u0142. w 2018 roku emisja dwutlenku w\u0119gla pochodzenia kopalnego wynios\u0142a 105,752 mt, a w przeliczeniu na mieszka\u0144ca 9,197 t i w przeliczeniu na 1 dolar pkb 214 kg. r\u00f3\u017cne bran\u017ce by\u0142y odpowiedzialne za t\u0119 emisj\u0119 w podobnym stopniu.\n\n\n=== turystyka ===\nw 2015 roku kraj ten odwiedzi\u0142o 8,033 mln turyst\u00f3w (1,8% wi\u0119cej ni\u017c w roku poprzednim), generuj\u0105c dla niego przychody na poziomie 11,736 mld dolar\u00f3w.\nna terenie belgii w 2019 znajdowa\u0142o si\u0119 115 k\u0105pielisk wyznaczonych zgodnie z przepisami dyrektywy k\u0105pieliskowej. w\u015br\u00f3d nich 42 znajdowa\u0142y si\u0119 na wodach przybrze\u017cnych, 64 na jeziorach, a 9 na rzekach. jako\u015b\u0107 wody oceniono jako doskona\u0142\u0105 w 98 z nich, a jako niedostateczn\u0105 w 1.\n\n\n== transport ==\n\n\n=== transport drogowy ===\ntransport drogowy w belgii odbywa si\u0119 po 145 850 km dr\u00f3g, w tym 117 701 km o nawierzchni asfaltowej, w tym 1682 km autostrad (w ca\u0142o\u015bci bezp\u0142atnych i o\u015bwietlonych na ca\u0142ej d\u0142ugo\u015bci). pod wzgl\u0119dem g\u0119sto\u015bci sieci dr\u00f3g ko\u0142owych belgia zajmuje pierwsze miejsce w europie, pod wzgl\u0119dem g\u0119sto\u015bci autostrad drugie (po holandii).\nszkielet sieci transportu drogowego stanowi\u0105 autostrady oraz obwodnice autostradowe wszystkich wi\u0119kszych miast kraju. ze wzgl\u0119du na swoje po\u0142o\u017cenie, belgia jest wa\u017cnym krajem tranzytowym. najwi\u0119kszymi w\u0119z\u0142ami transportu samochodowego s\u0105 bruksela, antwerpia i li\u00e8ge.\n\n\n=== transport kolejowy ===\nbelgia posiada znakomicie rozwini\u0119t\u0105 sie\u0107 kolejow\u0105 o d\u0142ugo\u015bci 3437 km (2003) z czego 2701 km jest zelektryfikowane, w wi\u0119kszo\u015bci napi\u0119ciem sta\u0142ym 3 kv, z wyj\u0105tkiem oko\u0142o 80 km linii du\u017cych pr\u0119dko\u015bci, kt\u00f3re zelektryfikowano napi\u0119ciem przemiennym 25 kv/50 hz. 2563 km szlak\u00f3w kolejowych posiada co najmniej dwa tory. g\u0119sto\u015b\u0107 linii kolejowych wynosi 11,5 km/na 100 km\u00b2, co daje belgii pierwsze miejsce w europie.\nkrajowe przewozy pasa\u017cerskie prowadzi pa\u0144stwowa kolej sncb/nmbs. jako\u015b\u0107 us\u0142ug jest wysoka, poci\u0105gi kursuj\u0105 z wysok\u0105 punktualno\u015bci\u0105, w regularnych odst\u0119pach czasu, maximum dwugodzinnych, na g\u0142\u00f3wnych liniach co godzin\u0119 i cz\u0119\u015bciej. typowe pr\u0119dko\u015bci maksymalne poci\u0105g\u00f3w pasa\u017cerskich na g\u0142\u00f3wnych trasach wynosz\u0105 od 120 km/h do 160 km/h, na odcinku louvain \u2013 li\u00e8ge nawet 200 km/h.\nprzewozy mi\u0119dzynarodowe s\u0105 r\u00f3wnie\u017c prowadzone przez sncb/nmbs przy wsp\u00f3\u0142pracy z zarz\u0105dami kolejowymi s\u0105siednich pa\u0144stw \u2013 niemiec (db), francji (sncf), holandii (ns) i luksemburga (cfl) \u2013 lub przez przewo\u017anik\u00f3w, w kt\u00f3rych sncb/nmbs posiada udzia\u0142y (eurostar, thalys).\nprzewozy towarowe prowadzi sncb/nmbs oraz przewo\u017anicy z s\u0105siednich pa\u0144stw, r\u00f3wnie\u017c prywatni.\nliczba pasa\u017cer\u00f3w korzystaj\u0105cych z kolei systematycznie wzrasta, w roku 2001 wynios\u0142a 160,3 mln, z czego 13,8 mln w ruchu mi\u0119dzynarodowym.\n\n\n=== komunikacja miejska ===\nkomunikacja miejska w belgii jest obs\u0142ugiwana przez kilku przewo\u017anik\u00f3w o zasi\u0119gu regionalnym: de lijn (dzia\u0142aj\u0105cy we flandrii), tec (dzia\u0142aj\u0105cy w walonii) oraz stib/mivb (dzia\u0142aj\u0105cy w regionie brukseli). ze wzgl\u0119du na wysok\u0105 g\u0119sto\u015b\u0107 zaludnienia kraju i jego organizacj\u0119 terytorialn\u0105 oraz niewielk\u0105 liczb\u0119 przewo\u017anik\u00f3w w zasadzie nie ma rozr\u00f3\u017cnienia mi\u0119dzy autobusow\u0105 komunikacj\u0105 miejsk\u0105 i podmiejsk\u0105.\nw czterech miastach (antwerpia, bruksela, gandawa, charleroi) istniej\u0105 sieci tramwajowe, ponadto w eksploatacji jest tak\u017ce linia tramwajowa o d\u0142ugo\u015bci 67 km wzd\u0142u\u017c ca\u0142ego belgijskiego wybrze\u017ca (\u0142\u0105cz\u0105ca miejscowo\u015bci wypoczynkowe de panne i knokke-heist).\nsie\u0107 metra dzia\u0142a jedynie w brukseli, chocia\u017c istnia\u0142y plany budowy metra tak\u017ce w charleroi (cz\u0119\u015b\u0107 infrastruktury tramwajowej projektowano tak, by mog\u0142a by\u0107 baz\u0105 dla przysz\u0142ych sieci metra). w antwerpii, brukseli oraz charleroi istnieje tak\u017ce premetro: tramwaje, kt\u00f3re je\u017cd\u017c\u0105 na pewnych odcinkach pod ziemi\u0105.\nze wzgl\u0119du na wysok\u0105 g\u0119sto\u015b\u0107 sieci kolejowej i wysok\u0105 cz\u0119stotliwo\u015b\u0107 kursowania poci\u0105g\u00f3w, a tak\u017ce zintegrowane systemy taryfowe, rol\u0119 komunikacji miejskiej i podmiejskiej pe\u0142ni\u0105 cz\u0119sto poci\u0105gi sncb.\n\n\n=== transport lotniczy ===\n\nw 1999 roku belgia posiada\u0142a ok. 42 lotniska w tym 24 z pasami startowymi o nawierzchni twardej w tym 6 o d\u0142ugo\u015bci powy\u017cej 3000 m. najwa\u017cniejszymi portami lotniczymi s\u0105 port lotniczy bruksela (znany dawniej jako bruxelles-zaventem oraz brussel nationaal/bruxelles-national) pod bruksel\u0105 (16 179 733 pasa\u017cer\u00f3w w roku 2005), oraz port lotniczy bruksela-charleroi (znany szerzej jako a\u00e9roport de charleroi bruxelles-sud \u2013 1 873 349 pasa\u017cer\u00f3w w roku 2005, wy\u0142\u0105cznie tanich linii). w transporcie towar\u00f3w drog\u0105 lotnicz\u0105 g\u0142\u00f3wn\u0105 rol\u0119 odgrywaj\u0105 porty lotnicze bruxelles-national oraz li\u00e8ge-bierset.\n\n\n=== transport wodny ===\ntransport wodny jest szeroko wykorzystywany w transporcie towar\u00f3w. belgia ma 2043 km wodnych szlak\u00f3w \u015br\u00f3dl\u0105dowych w tym 1532 km otwartych dla \u017ceglugi. najwa\u017cniejszym z nich jest kana\u0142 alberta \u0142\u0105cz\u0105cy autonomiczny port w li\u00e8ge (drugi w europie pod wzgl\u0119dem prze\u0142adunku towar\u00f3w) z antwerpi\u0105.\nw transporcie morskim g\u0142\u00f3wn\u0105 rol\u0119 odgrywa port w antwerpii (drugi w europie i czwarty na \u015bwiecie pod wzgl\u0119dem ilo\u015bci prze\u0142adowywanych towar\u00f3w), dynamicznie rozwija si\u0119 te\u017c port w zeebrugge dzi\u0119ki mo\u017cliwo\u015bci obs\u0142ugi statk\u00f3w olbrzym\u00f3w oraz statk\u00f3w z ciek\u0142ym gazem ziemnym. dzi\u0119ki rozwini\u0119temu systemowi kana\u0142\u00f3w do port\u00f3w w gandawie i brukseli r\u00f3wnie\u017c zawijaj\u0105 statki pe\u0142nomorskie.\nmorska flota handlowa belgii to 22 statki o tona\u017cu powy\u017cej 1 tys. grt (1999), w tym 7 drobnicowc\u00f3w, 8 chemikaliowc\u00f3w i 7 tankowc\u00f3w. \u0142\u0105czna no\u015bno\u015b\u0107 statk\u00f3w wynosi\u0142a ok. 57 347 dwt.\n\n\n=== transport ruroci\u0105gowy ===\nna terenie belgii znajduje si\u0119 161 km ruroci\u0105g\u00f3w transportuj\u0105cych rop\u0119 naftow\u0105, 1167 km s\u0142u\u017c\u0105cych do transportu produkt\u00f3w naftowych oraz 3301 km ruroci\u0105g\u00f3w gazu ziemnego.\n\n\n== si\u0142y zbrojne ==\nbelgia dysponuje trzema rodzajami si\u0142 zbrojnych: si\u0142ami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych belgii (2014) sk\u0142ada\u0142o si\u0119 z: 52 czo\u0142g\u00f3w oraz 3295 opancerzonych pojazd\u00f3w bojowych. marynarka wojenna belgii dysponowa\u0142a: 2 okr\u0119tami obrony przybrze\u017ca, pi\u0119cioma okr\u0119tami obrony przeciwminowej oraz dwiema fregatami.\nwojska belgijskie w 2016 roku liczy\u0142y 35 tys. \u017co\u0142nierzy s\u0142u\u017cby czynnej oraz 6,5 tys. rezerwist\u00f3w. wed\u0142ug rankingu global firepower 2016 belgijskie si\u0142y zbrojne stanowi\u0105 65 si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 5,08 mld dolar\u00f3w (usd).\n\n\n== o\u015bwiata ==\no\u015bwiata w belgii, zachowuj\u0105c jednolit\u0105 struktur\u0119 systemu szkolnego, ma trzy w\u0142adze o\u015bwiatowe, trzy obowi\u0105zuj\u0105ce programy nauczania i trzy modele kszta\u0142cenia. jest to spowodowane podzia\u0142em pa\u0144stwa na trzy strefy j\u0119zykowe. edukacja jest obowi\u0105zkowa do 18 roku \u017cycia.\n\n\n== media ==\nw belgii dzia\u0142a radio i telewizja. stacje pa\u0144stwowe nadaj\u0105 programy w trzech j\u0119zykach: francuskim (radio-t\u00e9l\u00e9vision belge de la communaut\u00e9 fran\u00e7aise, rtbf), flamandzkim (vlaamse radio en televisie, vrt) i niemieckim (belgisches rundfunk und fernsehzentrum der deutschsprachigen gemeinschaft, brt). w\u015br\u00f3d stacji prywatnych najpopularniejsze to: rtl-tvi \u2013 nadaj\u0105ca programy dla brukseli i regionu walonii, t\u00e9l\u00e9vision ind\u00e9pendante \u2013 stacja komercyjna nadaj\u0105ca w j\u0119zyku francuskim, oraz vlaamse televisie maatschappij \u2013 stacja komercyjna nadaj\u0105ca w j\u0119zyku flamandzkim. najpopularniejszym kana\u0142em we flandrii jest \u00e9\u00e9n.\n\n\n== religia ==\nw xix wieku jednym z bod\u017ac\u00f3w do powstania tego pa\u0144stwa by\u0142 katolicyzm, gdy\u017c dla mieszka\u0144c\u00f3w flandrii nie do zaakceptowania by\u0142 antykatolicki kalwinizm niderland\u00f3w. ruch antyklerykalny pocz\u0105tkowo rozwija\u0142 si\u0119 tam s\u0142abo, p\u00f3\u017aniej zacz\u0105\u0142 si\u0119 wzmaga\u0107 na wz\u00f3r francuski.\nstruktura religijna kraju w 2018 roku wed\u0142ug cia world factbook:\n\nkatolicyzm \u2013 57,1%\nbrak religii \u2013 29,3%\nislam \u2013 6,8%\nprotestantyzm \u2013 2,3%\npozostali chrze\u015bcijanie \u2013 2,8%\ninne religie \u2013 1,7%.\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\nstrona oficjalna rz\u0105du belgii (fr. \u2022 niderl. \u2022 ang. \u2022 niem.)"