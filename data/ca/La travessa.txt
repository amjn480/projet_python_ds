La travessa és un programa de televisió català, del gènere de la telerealitat d'aventures, presentat per Laura Escanes i estrenat el 30 d'octubre de 2023 a 3cat, amb motiu de l'estrena de la nova plataforma audiovisual de Televisió de Catalunya. El format rau en una competició de travessa de muntanya en què hi participen 16 concursants repartits en 8 parelles.
El 13 de març de 2023 es va anunciar el procés de selecció per un nou programa de televisió, La travessa; del qual es van presentar més de 1.000 persones. El 19 de maig s'anuncia que la presentadora del reality serà Laura Escanes. Durant el mes de juny es va realitzar el rodatge del concurs. El cost del programa ha estat de 780.695€.


== Dinàmica ==
Durant quinze dies, vuit parelles competeixen travessant els Pirineus. Els concursants hauran de recórrer més de 200 quilòmetres creuant cims, boscos i barrancs i enfrontant-se a reptes que posaran al límit les seves forces. Travessaran Catalunya caminant d'oest a est per ser els primers d'arribar al cap de Creus. No coneixen el recorregut de l'etapa ni els reptes que es trobaran: cada mapa els portarà al següent, fins al destí final en una competició cronometrada on els millors lluitaran per obtenir beneficis i els pitjors, per no quedar eliminats. Només dues parelles podran arribar a la gran final per guanyar els 10.000 euros de premi.Hi ha dos tipus d'etapes: no eliminatòries on els dos equips més ràpids al final d'etapa s'enfronten en una prova de benefici i les eliminatòries, on els dos equips més lents s'enfronten en la prova d'eliminació per abandonar el programa.
Durant cada etapa també hi haurà un punt de control al mig del recorregut on les parelles podran aconseguir avantatges o desavantatges per a ells mateixos o cap a la resta d'equips.


== Concursants ==


== Resultats ==
Llegenda:

     Guanyen la prova de benefici
     Eliminació
     Guanyadors de La Travessa
     2ns classificats de La Travessa
     3rs classificats de La Travessa


== Resum de la travessa ==


=== 1r dia: Pla de Beret - Aparcament de l'Orri (Baqueira) ===
Etapa no eliminatòria


==== Localitzacions ====
Pla de Beret
Tuc de Vacivèr
Estany del Rosari
Pàrquing d'Orri
BaguergueResum

Els 8 equips comencen La Travessa al Pla de Beret on un cop desxifrada la contrasenya d'un candau, han de trobar el camí correcte per agafar el telecadira. Després trobaran un mapa per pujar al Tuc de Vacivèr. Més endavant troben el punt de control. Degut a la previsió meteorològica en comptes de fer l'Estany de Pudo i el Tuc de Marimanha baixaran directament a l'Estany del Rosari i el final d'etapa al pàrquing d'Orri.Punt de control

Els concursants trien un sobre on tenen la possibilitat d'afegir a una altra parella depenent del sobre escollit 10, 15, 20, 30 o 60 minuts de penalització en una etapa, es pot fer servir en aquella o qualsevol etapa només en el punt de control o es pot decidir no fer servir.Prova de benefici

A Baguergue una persona creua un precipici, mentre l'altre l'ajuda estirant una corda, per després fer una pujada corrent i baixar fent ràpel. El premi serà restar-se una hora de l'etapa que l'equip guanyador vulgui.


=== 2n dia: Pantà de la Torrassa - Escalarre ===
Etapa no eliminatòria


==== Localitzacions ====
Pantà de la Torrassa
Dorve
Llavorre
Escalarre
EspotResum

Els 8 equips comencen al pantà on els 3 equips més ràpids en agafar el sobre podran travessar el pantà en caiac mentre la resta fa el primer tram caminant. Més endavant arriben a Dorve on han de trobar dins d'una de les dues esglésies el següent mapa. Després del punt de control arribaran a Escalarre.Punt de control

Es troben un dilema a Llavorre, dos cruïlles de camins i dos habitants del poble; dels quals un sempre diu veritats i l'altre mentides per discernir quin camí és el correcte.Prova de benefici

A Espot, després de fer un circuit dispararan bales de pintura a les senyals dels concursants durant tres minuts. Qui més taques tingui anirà directament a la prova d'eliminació i l'equip que apunti millor tindrà la recompensa de no dur motxilla a la propera etapa.


=== 3r dia: Alins - Llavorsí ===
Etapa eliminatòriaLocalitzacions

Alins
Bosc de Virós
Ermita de Sant Lleïr
Llavorsí
Noguera PallaressaResum

La sortida dels 8 equips des d'Alins està marcada pel fet de l'anunci que l'equip que ha estat enviat directament a la prova d'eliminació la podrà evitar si queda en primera posició a l'etapa d'avui. Per aconseguir el primer sobre han de fer una via ferrada de 400 metres. Després del punt de control hauran de fer 7 quilòmetres de pistes i corriols en bicicleta fins a Llavorsí.Punt de control

A l'ermita de Sant Lleïr tenen l'opció de tenir un mapa que els dugui al final de l'etapa a canvi de perdre la targeta de penalització de temps donada el primer dia.Prova d'eliminació

Els dos equips faran ràfting a la Noguera Pallaressa acompanyats amb dos equips més fins a un punt on ja sols hauran de fer hidrospeed. L'equip que arribi en darrer lloc serà la primera parella eliminada de La Travessa.


=== 4t dia: Cova d'Ormini - Organyà ===
Etapa no eliminatòriaLocalitzacions

Cova d'Ormini
Organyà
Barranc de la Font BordoneraResum

Els 7 equips faran espeleologia dins la Cova d'Ormini per trobar el primer mapa. Els dos equips que no van ser escollits per ajudar a fer la prova d'eliminació escolliran quin objecte del sopar hauran de dur durant tota l'etapa. Més endavant trobaran la següent pista penjada d'un arbre.Punt de control

El dilema serà si es vol fer la prova de benefici que serà molt exigent i es poden perdre forces per l'etapa eliminatòria de l'endemà.Prova de benefici

L'equip que faci el recorregut de 4 quilòmetres de barranquisme més ràpidament tindrà premi.


=== 5è dia: Guardiola de Berguedà - Museu del Ciment (Castellar de n'Hug) ===
Etapa eliminatòriaLocalitzacions

Guardiola de Berguedà
Sant Julià de Cerdanyola
Mirador del Roc de la Lluna
Xalet del Catllaràs
Jardins Artigas
Museu del CimentResum

Els equips comencen a Guardiola de Berguedà i hauran de fer una pujada complicada fins a Sant Julià de Cerdanyola. L'equip vencedor de la prova de benefici farà aquesta part de l'etapa en para-motor. Allà hauran de fer un trencaclosques sobre la Fia-Faia per trobar el proper mapa que els fa travessar la Serra del Catllaràs fins al Mirador del Roc de la Lluna on s'hauran de dibuixar ells el proper mapa d'un panell informatiu. Continuaran fins al punt de control. Un cop tenen les bicicletes baixen fins als Jardins Artigas per agafar el Tren del Ciment que els durà al Museu del Ciment. Allà faran la prova d'eliminació.Punt de control

Al Xalet de Catllaràs han de buscar una clau (ja la tenien d'una prova anterior) per desfer el candau de les bicicletes.Prova d'eliminació

Les dues parelles es troben un panell amb bombetes enceses i apagades que han de memoritzar. La parella que tingui més bona memòria després de respondre unes preguntes sobre el Xalet del Catllaràs i tenir així l'opció de substituir aquelles bombetes apagades. L'equip que quedi amb més bombetes apagades del panell quedarà eliminada.


=== 6è dia: Castell de Mataplana (Gombrèn) - Campdevànol ===
Etapa no eliminatòriaLocalitzacions

Castell de Mataplana
El Montgrony
Gombrèn
Santuari de Montgrony
CampdevànolResum

Els 6 equips surten del Castell de Mataplana jugant a la carta més alta. Qui té la carta més alta surt primer i surten amb un decalatge de dos minuts per ordre de carta més alta obtinguda. Caminen per la Ruta de l'Ermità fins a les parets del Montgrony on han de fer escalada per a trobar el proper mapa. Passen per Gombrèn i arriben al punt de control. Més endavant busquen la propera pista en unes bales de palla fins el final d'etapa a Campdevànol.Punt de control

Al Santuari de Montgrony hauran de demostrar coneixements sobre geografia catalana. Si encerten se'ls hi restarà 20 minuts al temps de l'etapa; però si erren se'ls hi sumaran 20 minuts. Poden no fer la prova i quedar-se amb el temps actual.Prova de benefici

Un dels participants ha de córrer fins a un dels dos tractors i fer un recorregut fins aparcar el màxim d'a prop possible d'un límit sense aturar-se cap cop. Qui més s'aproximi guanyarà la prova i dos premis: un sopar amb productes de proximitat i un massatge.


=== 7è dia: Castell de Llaís - Ciuret ===
Etapa eliminatòriaLocalitzacions

Castell de Llaís
CiuretResum

Els 6 equips surten del Castell de Llaís caminant del Ripollès cap a Osona. La propera pista es troba entre baumes on hauran de fer escalada pujant una corda. Més endavant trobaran el punt de control. A continuació travessen la Collada de Collfred per arribar al final d'etapa a Ciuret.Punt de control

Es troben un camí curt i un de llarg. El primer equip es troba una senyal amb la indicació de quin és el camí curt. Tenen l'opció de girar la senyal. L'equip del darrera haurà de pensar si els hi han canviat el rètol o no. La resta també té l'opció de girar el cartell per al proper equip.Prova d'eliminació

Les dues parelles han de desxifrar una dita catalana en una prova de memòria mirant un panell i memoritzant una codificació de xifres i lletres. Qui encerti la dita es salvarà de l'eliminació.


=== 8è dia: Ciuret - Volcà del Croscat ===
Etapa no eliminatòriaLocalitzacions

Ciuret
Escletxes de la Freixeneda
Salt de Sallent
El Mallol
Parc de la Pedra Tosca (Les Presses)
Volcà del CroscatResum

Els primers poden triar l'ordre de sortida, avui compten els temps a partir de l'inici de la primera parella. Surten cada 5 minuts. Durant el camí han de cercar un mapa d'orientació i dins les Escletxes de la Freixeneda trobar el material per a fer el ràpel. Un cop al Salt de Sallent poden fer el ràpel de 180 metres o caminar el camí tenint una penalització de 20 minuts. Més endavant hi ha situat el punt de control i un cop passat aniran en bici fins al Parc de la Pedra Tosca. Allà buscaran noves peces per a trobar el proper mapa fins al final d'etapa al Volcà del Croscat.Punt de control

A El Mallol es troben un dilema, han de restar de 5 minuts a mitja hora a un altre equip. Per a ells mateixos se'ls hi sumarà la mateixa quantitat de temps.Prova de benefici

La prova és culinària i qui guanyi serà el que repliqui millor el plat típic de la zona; les patates d'Olot.


=== 9è dia: - ===
L'etapa de no es realitza degut al mal temps.


=== 10è dia: Sadernes - Torre dels Moros ===
Etapa no eliminatòriaLocalitzacions

Sadernes
Riera de Sant Aniol
Pont d'en Valentí
Bassegoda
Torre dels Moros
Pantà de Darnius-BoadellaResum

Els guanyadors de la prova de benefici han de separar dos equips i barrejar els seus participants. Avui no hi ha el camí marcat als mapes. Surten de Sardenes i caminant al costat de la riera de Sant Aniol on en un gorg han de buscar un nou mapa i del Congost de Sant Aniol on travessaran amb una tirolina per arribar al punt de control. Passat aquest punt seguiran per Bassegoda fins al final d'etapa situat a la Torre dels Moros.Punt de control

Al Pont d'en Valentí els equips hauran de decidir si disposen d'una trucada telefònica de 3 minuts amb la gent que enyora, si l'accepten no tenen l'opció d'anar a la prova de benefici.Prova de benefici

Al Pantà de Darnius-Boadella les dues parelles han de resoldre un problema matemàtic i representar-lo en caixes de cartró. Han de fer un càlcul que involucra la despesa mensual d'aigua per persona a Catalunya.


=== 11è dia: Pantà de Darnius-Boadella - La Vajol ===
Etapa eliminatòriaLocalitzacions

Pantà de Darnius-Boadella
Darnius
La Vajol
Mina d'en NegrínResum

Els 5 equips surten des del Pantà de Darnius-Boadella. Els concursants han de muntar una barca amb una pista aconseguida el dia abans i travessar fins l'altre banda del pantà. Els vencedors de la prova de benefici fan aquesta part en caiac. A continuació passaran pel Serrat del Sentinella, el Mirador de la Tortuga i el Mirador de Darnius abans d'arribar al punt de control. Després continuaran fins a La Vajol, final d'etapa.Punt de control

Els equips han de triar a qui atorgar una pista de cara a la prova d'eliminació.Prova d'eliminació

Les dues parelles hauran de superar un scaperoom a la Mina d'en Negrín. Després de resoldre unes pistes, hauran de trobar uns lingots d'or dins d'una caixa forta per seguir a La Travessa.


=== 12è dia: Castell de Requesens - Espolla ===
Etapa no eliminatòriaLocalitzacions

Castell de Requesens
Dolmen de Mesclans
EspollaResum

Un dels membres de la parella ha de trobar a l'altre que ha estat conduïda amb una vena als ulls en un dels punts més alts del castell. Un cop retrobats han de baixar i buscar el proper mapa dins d'una de les basses de l'entrada del castell. Després continuen pel Dolmen de Mesclans on troben la pista d'un dilema que es resol a Espolla quan arriben al punt de control. L'etapa es suspèn en aquest punt degut al retard pel mal estat del camí i per possibles cops de calor.Punt de control

Si una única parella decideix trair a la resta anirà directament a la final de La Travessa. Si hi ha dues o tres parelles que prenen la decisió de trair es sumarien 20 minuts a les parelles traïdores per a l'etapa eliminatòria de l'endemà i si totes o cap ho fan tot quedaria igual.


=== 13è dia: Rabós - Església de Sant Gil ===
Etapa eliminatòriaLocalitzacions

Monestir de Sant Quirze de Colera
Rabós
Vilamaniscle
Església de Sant Gil
LlançàProva de benefici

Els 2 equips juguen a estirar la corda al millor de 3 intents al Monestir de Sant Quirze de Colera.Resum

L'etapa és individual i d'orientació. L'equip guanyador de la prova de benefici podrà fer-la en parella. Primer han de trobar una pipeta d'or al riu Orlina cadascú de la parella, i a continuació se'ls hi donarà un mapa per anar individualment per dos camins fins a Vilamaniscle trobant les fites i més tard a l'església de Sant Gil, final d'etapa. No hi ha punt de control.Prova d'eliminació

Al port de Llançà durant 15 minuts els dos equips han de fer nusos en uns palets. A continuació hauran de desfer els nusos del palet de l'equip contrari; qui abans ho aconsegueixi serà el tercer equip finalista i l'equip perdedor se n'anirà cap a casa.


=== 14è dia: Mirador de Mas Ventós - Far de s'Arenella ===
Etapa eliminatòriaLocalitzacions

Mirador de Mas Ventós
Cova de la Veta Negra
Monestir de Sant Pere de Rodes
Far de s'Arenella
El Port de la SelvaResum
L'etapa s'inicia al Mirador de Mas Ventós. Per sortir els primers han d'endevinar des del mirador quina distància hi ha fins al Cap de Creus. Sortiran en períodes de 3 minuts de diferència per ordre de més encert a menys. Caminen per l'Ermita de Sant Onofre i la Serra de Rodes fins a la Cova de la Veta Negra. Allà a la cova han de trobar el següent mapa. Seguiran pel Castell de Sant Salvador fins al Monestir de Sant Pere de Rodes on hi haurà el darrer punt de control del programa. A continuació descendeixen fins al Far de s'Arenella.
Punt de Control
Hauran de decidir si compren una bossa amb material molt beneficiós per a la prova d'eliminació. Cada equip que decideixi obtenir-la restarà 1000€ del premi total del programa.
Prova d'eliminació 
Els dos equips hauran de fer 1200 metres que separen la Badia de El Port de La Selva en caiac i els darrers 200 metres nedant fins a la Platja de les Violetes. El primer equip que hi arribi assolirà la final.


=== 15è dia: L'Escala - Cap de Creus ===
Etapa finalLocalitzacions

Platja de les Clisques
L'Escala
Cap de CreusResum
La prova final consisteix en un mapa on hi ha marcat 7 punts per trobar set peces d'un puzle mentre fan escalada, passen per un búnquer, la Torre de Montgó, fan rapel, salten al mar, descendeixen per dins un pou al mar, fan caiac i submarinisme.  Un cop tenen les peces han de sumar els quilòmetres totals de la travessa. Qui calculi correctament primer la xifra correcte guanyarà el concurs.


== Emissió ==


== Recepció ==
El programa va ser l'espai més vist de la nova plataforma 3cat durant els seus primers dies d'emissió.El dilluns 20 de novembre es va fer la preesterna del capítol final amb presència de la presentadora i tots els concursants al Teatre Victòria de Barcelona davant de 1200 espectadors.


== Referències ==


== Enllaços externs ==
Lloc web del programa