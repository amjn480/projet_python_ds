"j\u00f6nk\u00f6ping (uttal\u2009) \u00e4r centralort i j\u00f6nk\u00f6pings kommun och residensstad f\u00f6r j\u00f6nk\u00f6pings l\u00e4n. j\u00f6nk\u00f6ping \u00e4r sveriges tionde st\u00f6rsta t\u00e4tort. \nj\u00f6nk\u00f6pings gamla stadsomr\u00e5de utg\u00f6rs av ett sandomr\u00e5de med tv\u00e5 mindre sj\u00f6ar (munksj\u00f6n och rocksj\u00f6n) vid v\u00e4tterns s\u00f6dra strand, omgivet av kuperade sluttningar. t\u00e4torten omfattar \u00e4ven de tidigare t\u00e4torterna huskvarna och norrahammar.\nstaden fick stadsprivilegier redan 1284. j\u00f6nk\u00f6pings privilegiebrev \u00e4r de \u00e4ldsta i sverige.\n\n\n== namnet ==\nnamnet j\u00f6nk\u00f6ping (1278 in castro junak\u00f8pung) inneh\u00e5ller troligen i sin f\u00f6rled det gamla namnet p\u00e5 juneb\u00e4cken. f\u00f6rleden kan komma av *\u00e6winn, \"st\u00e4ndig\" eller \"permanent\", och det skulle d\u00e5 inneb\u00e4ra \"den aldrig sinande b\u00e4cken\". efterleden \u00e4r k\u00f6ping i bem\u00e4rkelsen handelsplats.i ett brev fr\u00e5n den 14 februari 1614 kallade gustav ii adolf staden, som d\u00e5 flyttades till \"sanden\" mellan v\u00e4ttern och munksj\u00f6n, adolfsborg. namnet kom dock aldrig i bruk.\n\n\n== historik ==\nse \u00e4ven historiken f\u00f6r de tidigare sj\u00e4lvst\u00e4ndiga t\u00e4torterna huskvarna och norrahammardet finns ett tiotal fornl\u00e4mningar bevarade, varav tre \u00e4r stora brons\u00e5ldersh\u00f6gar, bland andra \"lustigkulle\" p\u00e5 rosenlund. de \u00f6vriga \u00e4r stens\u00e4ttningar fr\u00e5n j\u00e4rn\u00e5ldern. vidare m\u00e4rks ett dep\u00e5fynd fr\u00e5n brons\u00e5ldern och ett offerfynd fr\u00e5n folkvandringstiden. \nj\u00f6nk\u00f6ping grundades troligen under magnus ladul\u00e5s tid som handelsort och som en gr\u00e4nsort mot danmark. j\u00f6nk\u00f6ping var eriksgatans sydligaste punkt. d\u00e4r sammanstr\u00e5lade lagastigen och nissastigen. den 18 maj 1284 fick staden genom j\u00f6nk\u00f6pings privilegiebrev, sina f\u00f6rsta k\u00e4nda stadsprivilegier, avfattade p\u00e5 latin av magnus ladul\u00e5s i ett p\u00e5 alsn\u00f6 i m\u00e4laren dagtecknat dokument. det \u00e4r sveriges \u00e4ldsta bevarade privilegiebrev. privilegierna bekr\u00e4ftades och f\u00f6rnyades bland annat 1288, 1338 och 1349 av magnus eriksson, 1417 av erik av pommern, av karl knutsson och av de tre sturarna. sten sture den \u00e4ldre avled i j\u00f6nk\u00f6ping 1503. gustav vasa ut\u00f6kade 1524 stadens stapelr\u00e4tt. men redan den 21 december 1278 utf\u00e4rdade magnus ladul\u00e5s \"in castro junak\u00f8pung\" (fr\u00e5n j\u00f6nk\u00f6pings f\u00e4ste), ett p\u00e5 latin skrivet brev r\u00f6rande utbyte av kronogods. efter 1300-talets mitt ersattes ofta formen junak\u00f8punger med jonak\u00f8punger. omkring \u00e5r 1400 \u00e4ndras namnet till j\u00f8nak\u00f8pung, varefter namnet j\u00f6nk\u00f6ping bef\u00e4sts.de \u00e4ldsta bel\u00e4ggen f\u00f6r en stadsbildning g\u00e5r tillbaka till 1270- och 1280-talen. \u00e5r 1283 grundades ett franciskanerkloster vid lillesj\u00f6n, senare kallad munksj\u00f6n, vilket bidrog till utvecklingen. en gynnsam privilegiepolitik fr\u00e5n kronan och ett allm\u00e4nt ekonomiskt uppsving gav goda tillv\u00e4xtbetingelser. under 1400-talet hade j\u00f6nk\u00f6ping utvecklats till en medelstor stad med kanske 1 000 inv\u00e5nare. handeln baserades d\u00e5 p\u00e5 export av animalieprodukter och oxdrifter till bergslagen. genom sitt strategiska l\u00e4ge drogs j\u00f6nk\u00f6ping in i maktkampen om den nordiska unionen och utsattes f\u00f6r upprepad f\u00f6rst\u00f6relse och brand. \u00e5r 1567 sk\u00f6vlades och br\u00e4ndes staden under daniel rantzaus f\u00e4ltt\u00e5g och inf\u00f6r en v\u00e4ntad bel\u00e4gring under kalmarkriget 1612 br\u00e4nde borgarna sj\u00e4lva sin stad. staden \u00e5teruppbyggdes efter en flytt en bit \u00f6sterut, och den nya staden fick kungliga privilegier 1614 och 1620.\nbefolkningsutvecklingen stagnerade under senmedeltid och 1500-talet, men en ny expansion kan sk\u00f6njas fr\u00e5n 1590-talet. arbetet med att efter reformationen bygga om det tidigare franciskanklostret till ett kungligt slott med bef\u00e4stningsverk skapade i f\u00f6rening med en merkantilistisk st\u00f6dpolitik en gynnsam ekonomisk grogrund. befolkningen till cirka 2 500 vid 1600-talets slut. under hertig karls regering b\u00f6rjade j\u00e4rnmalmen vid taberg utnyttjas och f\u00f6rberedelser gjordes f\u00f6r anl\u00e4ggandet av ett vantmakeri i j\u00f6nk\u00f6ping. gustav adolf f\u00f6rs\u00f6kte fullf\u00f6lja faderns planer och anlade \u00e4ven j\u00f6nk\u00f6pings gev\u00e4rsfaktori vid dunkehalla\u00e5n. smedjegatan, som inte \u00e4r helt rak, visar att man d\u00e5 fortfarande nyanlade p\u00e5 medeltida oregelbundet s\u00e4tt. vid nuvarande hovr\u00e4ttstorget byggdes \u00e5r 1650 hovr\u00e4ttshuset och \u00e5r 1699 r\u00e5dhuset.\nn\u00e4r sk\u00e5ne, halland och blekinge efter freden i roskilde 1658 blev svenska, f\u00f6r\u00e4ndrades j\u00f6nk\u00f6pings f\u00f6ruts\u00e4ttningar. stadens milit\u00e4ra roll f\u00f6ll bort, men f\u00f6rlusten kompenserades delvis av att j\u00f6nk\u00f6ping fr\u00e5n 1634 blev administrativt centrum och s\u00e4te f\u00f6r g\u00f6ta hovr\u00e4tt. dock blev 1700-talet ett stagnationens sekel i j\u00f6nk\u00f6pings historia. slottet \u00f6delades 1737 av en v\u00e5deld. staden hade \u00e5r 1800 mindre \u00e4n 3 000 inv\u00e5nare.\n1800-talets j\u00f6nk\u00f6ping \u00e4r k\u00e4nt som liberalernas och t\u00e4ndstickornas stad. \u00e5ren 1843\u201372 utkom det liberala j\u00f6nk\u00f6pingsbladet, och 1845 grundades j\u00f6nk\u00f6pings t\u00e4ndsticksfabrik. i b\u00e5da projekten var johan edvard lundstr\u00f6m en drivande kraft. \u00e4nda in p\u00e5 1880-talet tillh\u00f6rde j\u00f6nk\u00f6ping rikets mest expansiva st\u00e4der. g\u00f6ta kanals tillkomst (1822\u201332) gynnade k\u00f6penskap och sj\u00f6fart. efter utbyggnad av hamnen vid 1800-talets mitt och j\u00e4rnv\u00e4gsf\u00f6rbindelser p\u00e5 d\u00e5varande s\u00f6dra stambanan, med falk\u00f6ping 1863 och n\u00e4ssj\u00f6 1864, v\u00e4xte industrier fram med bland annat j\u00f6nk\u00f6pings mekaniska werkstad och munksj\u00f6 pappersbruk. tillv\u00e4xttakten var efter 1885 l\u00e5ngsammare.\nsommaren 1948 intr\u00e4ffade de s\u00e5 kallade tattarkravallerna i j\u00f6nk\u00f6ping. dessa var kravaller riktade mot resandefolket som var bosatta i stadsdelen \u00f6ster. m\u00e5nga resande misshandlades under kravallerna och flera fick sina hem vandaliserade.\nfr\u00e5n \u00e5r 1900 utvecklades b\u00e4ckalyckans villastad vid juneb\u00e4cken i v\u00e4st, samtidigt som enkla arbetarf\u00f6rst\u00e4der v\u00e4xte fram i torpa kring stadsgr\u00e4nsen i s\u00f6der. \u00e5r 1910 inkorporerades denna utomgr\u00e4nsbebyggelse till staden.\nj\u00f6nk\u00f6ping fick en ny j\u00e4rnv\u00e4gsstation 1984, ritad av carl nyr\u00e9n. p\u00e5 det nedlagda sm\u00e5lands artilleriregemente inr\u00e4ttades k\u00f6pcentret a6. i anslutning till m\u00e4sscentret elmia finns j\u00f6nk\u00f6pings konserthus.\n\nj\u00f6nk\u00f6ping kallas t\u00e4ndsticksstaden, vilket grundar sig p\u00e5 de framg\u00e5ngar som j\u00f6nk\u00f6pings t\u00e4ndsticksfabrik fr\u00e5n slutet av 1800-talet hade med sina s\u00e4kerhetst\u00e4ndstickor. inte mindre \u00e4n fem t\u00e4ndsticksfabriker var under en period verksamma i staden.\n\n\n=== administrativa tillh\u00f6righeter ===\nh\u00e4r beskrivs historiken f\u00f6r den centrala delen av t\u00e4torten, den tidigare stadskommunen, se \u00e4ven huskvarna och norrahammar f\u00f6r historiken f\u00f6r de delarnaj\u00f6nk\u00f6pings stad blev vid kommunreformen 1862  en stadskommun. \u00e5r 1910 inf\u00f6rlivades ljungarums socken/landskommun och 1951 delar ur j\u00e4rstorps socken/landskommun. \u00e5r 1971 uppgick j\u00f6nk\u00f6pings stad i j\u00f6nk\u00f6pings kommun med j\u00f6nk\u00f6ping som centralort. t\u00e4torten hade d\u00e5 v\u00e4xt ihop med huskvarna och senare med norrahammar.\ni kyrkligt h\u00e4nseende h\u00f6rde denna centrala del av t\u00e4torten till j\u00f6nk\u00f6pings f\u00f6rsamling som 1852 uppdelades i j\u00f6nk\u00f6pings \u00f6stra f\u00f6rsamling (j\u00f6nk\u00f6pings kristina f\u00f6rsamling) och j\u00f6nk\u00f6pings v\u00e4stra f\u00f6rsamling (j\u00f6nk\u00f6pings sofia f\u00f6rsamling). fr\u00e5n 2010 h\u00f6rde de centrala delarna av t\u00e4torten till j\u00f6nk\u00f6pings kristina-ljungarums f\u00f6rsamling (fr\u00e5n 2006) och j\u00f6nk\u00f6pings sofia-j\u00e4rstorps f\u00f6rsamling, vilka 2018 slogs samman till j\u00f6nk\u00f6pings f\u00f6rsamling.omr\u00e5det motsvarande stadskommunen ingick till 1971 i domkretsen f\u00f6r j\u00f6nk\u00f6pings r\u00e5dhusr\u00e4tt och ing\u00e5r sedan dess i j\u00f6nk\u00f6pings tingsr\u00e4tts domsaga.\n\n\n=== befolkningsutveckling ===\n\n\n== stadsbild ==\nden nuvarande t\u00e4torten har uppst\u00e5tt genom att tidigare separata orter har vuxit samman. redan 1960 hade bebyggelsen i j\u00f6nk\u00f6ping och huskvarna vuxit samman och vid t\u00e4tortsavgr\u00e4nsningen 1970 kom \u00e4ven norrahammar samt samh\u00e4llena hovsl\u00e4tt och lockebo att innefattas i t\u00e4torten j\u00f6nk\u00f6ping. t\u00e4torten \u00e4r f\u00f6rh\u00e5llandevis stor till ytan och ligger i areal p\u00e5 sj\u00e4tte plats i landet. ibland anv\u00e4nds s\u00f6dra v\u00e4tterbygden som ett namn p\u00e5 bebyggelsen i och omkring j\u00f6nk\u00f6ping.\n\n\n=== den centrala delen av t\u00e4torten, tidigare stadskommunen ===\nomr\u00e5det delas i tv\u00e5 delar av en kortare kanal, som f\u00f6renar munksj\u00f6n med v\u00e4ttern. kanalen korsas av fem broar, varav en j\u00e4rnv\u00e4gsbro och tv\u00e5 g\u00e5ng- och cykelbroar. d\u00e4rut\u00f6ver g\u00e5r munksj\u00f6bron, som f\u00e4rdigst\u00e4lldes 2006, \u00f6ver en vik av munksj\u00f6n. runt munksj\u00f6n finns promenad- och cykelv\u00e4g, sj\u00f6ns \u00f6stra sida har grillplatser, sold\u00e4ck och ett utomhusgym.\nrocksj\u00f6n \u00e4r den n\u00e5got mindre av j\u00f6nk\u00f6pings b\u00e5da sj\u00f6ar. omr\u00e5det kring sj\u00f6n \u00e4r relativt lite exploaterat, delvis tack vare planer f\u00f6r bevarande, d\u00e4r \u00e4ven munksj\u00f6n ing\u00e5r. de kanaler som f\u00f6renar de b\u00e5da sj\u00f6arna med v\u00e4ttern har gr\u00e4vts f\u00f6r att l\u00e5ta vattnet cirkulera.\nvid v\u00e4ttern finns en badstrand, v\u00e4tterstranden.\np\u00e5 1850-talet donerade staten det forna slottsomr\u00e5det till staden, som i en rutn\u00e4tsplan placerade ut bland andra l\u00e4nsresidens, nytt r\u00e5dhus, parker samt j\u00e4rnv\u00e4gsstation. stationen attraherade aff\u00e4rscentrum till v\u00e4stra storgatan, men numera har de b\u00e5da delarna av centrum vuxit ihop till ett sammanh\u00e4ngande centrum. i 1877 \u00e5rs stadsplan vidgades den rutformade bebyggelseytan med bland andra de tv\u00e5 esplanaderna kungsgatan och kilall\u00e9n.\n\u00e5r 2013 var folkm\u00e4ngden i det ursprungliga stadsomr\u00e5det 61 559 personer.\n\n\n=== parker och torg ===\n\n\n=== stadsdelar i j\u00f6nk\u00f6ping ===\n\n\n==== v\u00e4ster ====\nhuvudartikel: v\u00e4ster, j\u00f6nk\u00f6pingi v\u00e4stra stadsdelen vid r\u00e5dhusparken (med en font\u00e4n av molin och b\u00f6rjesons byst av viktor rydberg) och hamnparken, vilka endast skiljs \u00e5t av v\u00e4stra storgatan, finns j\u00f6nk\u00f6pings r\u00e5dhus (tidigare l\u00e4roverk), per brahegymnasiet och landsh\u00f6vdingsresidenset. innerstadens tidsm\u00e4ssigt andra kyrka, sofiakyrkan, uppf\u00f6rd i gotisk stil och fullbordad 1888, ligger p\u00e5 en \u00f6ppen, planterad plats i v\u00e4stra stadsdelen. p\u00e5 v\u00e4ster finns ocks\u00e5 j\u00e4rnv\u00e4gsstationen och j\u00f6nk\u00f6pings ursprungliga lasarettsomr\u00e5de med  hospitalshuset p\u00e5 sj\u00e4lag\u00e5rdstomten. sjukstugan har senare anv\u00e4nts som arbetarbostad, och d\u00e4refter blev det viktor rydbergsmuseet. vidare finns den tidigare j\u00f6nk\u00f6pings brandstation, en byggnad i gotisk stil som tidigare inrymde brand- och polisstationer. i n\u00e4rheten av gamla brandstationen ligger  h\u00f6gskolan. h\u00f6ghuset gradienten (quality hotel), ligger h\u00e4r bredvid t\u00e4ndsticksomr\u00e5det och juneporten.\n\n\n==== bymarken ====\nhuvudartikel: bymarkenbymarken \u00e4r en stadsdel p\u00e5 v\u00e4stra sluttningen mot v\u00e4ttern med mestadels sm\u00e5hus.\n\n\n==== stadsparken ====\nhuvudartikel: j\u00f6nk\u00f6pings stadsparkp\u00e5 sluttningen mot dunkehalla, 30\u201350 meter \u00f6ver v\u00e4tterns niv\u00e5, ligger stadsparken med ett friluftsmuseum, som b\u00f6rjade anl\u00e4ggas 1896. bland \u00e4ldre byggnader i parken kan n\u00e4mnas: \n\nb\u00e4ckaby kyrka fr\u00e5n 1400-talet, som br\u00e4ndes ned 2000.\nen klockstapel fr\u00e5n 1600-talet, flyttad fr\u00e5n norra solberga kyrka\nen rygg\u00e5sstuga fr\u00e5n markaryds socken, till st\u00f6rsta delen uppf\u00f6rd i b\u00f6rjan av 1600-talet\nett tr\u00e5ddrageri fr\u00e5n gnosj\u00f6 socken fr\u00e5n 1700-talet\nen spannm\u00e5lsbod fr\u00e5n flisby sockenvidare finns prov p\u00e5 berg- och malmarter fr\u00e5n sm\u00e5land, en minnessten \u00f6ver bem\u00e4rkta sm\u00e5landss\u00f6ner, samt stadsparksvallen.\nden 27 april 1902 \u00f6ppnades i stadsparken j\u00f6nk\u00f6pings turisthotell, som senare ben\u00e4mndes restaurang alphyddan. alphyddan revs efter en brand 1965.\n\n\n==== \u00f6ster ====\n\nvid hovr\u00e4ttstorget m\u00e4rks g\u00f6ta hovr\u00e4tts hus, en ren\u00e4ssansbyggnad byggd i tr\u00e5nghallasandsten. bygget p\u00e5b\u00f6rjades under drottning kristinas regering efter ritning av heinrich gottwalt, men f\u00e4rdigst\u00e4lldes f\u00f6rst 1665, sedan tredje v\u00e5ningen av brist p\u00e5 medel m\u00e5st slopas. gamla r\u00e5dhuset, f\u00e4rdigbyggt i b\u00f6rjan av 1700-talet efter ritningar av erik dahlbergh h\u00e4rjades 1785 av eldsv\u00e5da. flyglarna och det kopparkl\u00e4dda taket med sin takryttare brann ner. i \u00f6stra stadsdelen ligger kristine kyrka omgiven av en vacker park, uppf\u00f6rd 1649\u20131673 i romansk stil efter ritningar av heinrich gottwalt. senare uppf\u00f6rdes kyrkans torn av huggen tr\u00e5nghallasandsten efter ritningar av erik dahlbergh (den nuvarande l\u00e5ga tornhuven tillkom efter branden 1790). s\u00f6der om hovr\u00e4ttstorget ligger j\u00f6nk\u00f6pings stadsbiblioteks byggnad, som invigdes 1969. \u00e5r 2010 byggdes biblioteket samman med stadsarkivet. b\u00e5da byggnadernas fasader \u00e4r uppf\u00f6rda i tysk sandsten. i arkivhuset finns ocks\u00e5 en stadshistorisk utst\u00e4llning.\n\u00f6sterut dominerar det fr\u00e5n 1898 i j\u00f6nk\u00f6ping f\u00f6rlagda sm\u00e5lands artilleriregemente, a6:s kaserner. strax syd\u00f6st om dem byggdes, enligt beslut 1909, kaserner f\u00f6r j\u00f6nk\u00f6pings regemente p\u00e5 det gamla landsh\u00f6vdingebost\u00e4llet ryhovs g\u00e5rds \u00e4gor. sm\u00e5lands artilleriregemente a6 lades ner 1984. numera inrymmer kasernbyggnaderna k\u00f6pcentrumet asecs, ett f\u00f6rsvarsmuseum samt diverse kontorslokaler. p\u00e5 ryhov byggdes ocks\u00e5 l\u00e4nssjukhuset, som invigdes 1988. d\u00e5 slogs ryhovs sjukhus och j\u00f6nk\u00f6pings l\u00e4ns centrallasarett ihop till en enhet p\u00e5 en plats. stadens huvudgata, \u00f6stra storgatan, g\u00e5r genom hela \u00f6stra stadsdelen. i n\u00e4rheten av hamnen ligger stora hotellet.\n\n\n==== liljeholmen ====\nhuvudartikel: liljeholmen, j\u00f6nk\u00f6pingliljeholmen ligger \u00f6ster om de centrala delarna av j\u00f6nk\u00f6ping, mellan v\u00e4tterstranden och e4:an. omr\u00e5det best\u00e5r enbart av hyres- och bostadsr\u00e4tter.\n\n\n==== rosenlund ====\nhuvudartikel: rosenlund, j\u00f6nk\u00f6pingrosenlund ligger \u00f6ster om stadsk\u00e4rnan och har f\u00e5tt sitt namn efter rosenlunds herrg\u00e5rd. h\u00e4r finns mycket av stadens n\u00f6jesaktiviteter, till exempel rosenlundsbadet, elmia, husqvarna garden men \u00e4ven parker och fotbollsplaner. p\u00e5 elmia arrangeras ocks\u00e5 v\u00e4rldens st\u00f6rsta datorfestival, dreamhack.\n\n\n==== s\u00f6der ====\nhuvudartikel: s\u00f6der, j\u00f6nk\u00f6pingpopul\u00e4rt bostadsomr\u00e5de i centrala j\u00f6nk\u00f6ping, ej att f\u00f6rv\u00e4xlas med villaomr\u00e5det torpa. omr\u00e5det best\u00e5r mestadels av bostadsr\u00e4tter. omr\u00e5det byggdes ursprungligen som ett omr\u00e5de med arbetarbost\u00e4der, men har under \u00e5ren genomg\u00e5tt en stark gentrifiering. p\u00e5 s\u00f6der finns kvar en del av den gamla tidens kvartersbutiker. omr\u00e5det kallas ofta f\u00f6r \"torpa\", vilket dock \u00e4r namnet p\u00e5 det bostadsomr\u00e5de med mestadels villor som ligger strax s\u00f6der om s\u00f6der.\n\n\n==== gamla r\u00e5sl\u00e4tt ====\nhuvudartikel: gamla r\u00e5sl\u00e4ttstadsdel som vid ursprungliga s\u00f6dra infartsv\u00e4gen till j\u00f6nk\u00f6ping b\u00f6rjade bebyggas med frist\u00e5ende en- och tv\u00e5familjsvillor p\u00e5 1930-talet. senare v\u00e4xte omr\u00e5det s\u00f6derut och f\u00e4rdigst\u00e4lldes vid slutet av 1960-talet. idag best\u00e5r omr\u00e5det av blandade villor och flerfamiljshus. i omr\u00e5det finns f\u00f6rskolor, fritidshem, ljungarumsskolan \u00e5k f-9. i direkt anslutning finns j\u00f6nk\u00f6pings golfklubb samt skogskyrkog\u00e5rden.\n\n\n==== k\u00e4ttilstorp ====\nbostadsomr\u00e5de som gr\u00e4nsar till gamla r\u00e5sl\u00e4tt i norr, golfbanan j\u00f6nk\u00f6pings gk i v\u00e4ster och hagaberg i s\u00f6der. ett villaomr\u00e5de som b\u00f6rjade byggas i b\u00f6rjan p\u00e5 1950-talet med mestadels mindre villor p\u00e5 tomtr\u00e4tter utf\u00e4rdade av j\u00f6nk\u00f6pings kommun, \u00e4ven ett antal radhus och kedjehus uppf\u00f6rdes. idag har de flesta av tomtr\u00e4tterna s\u00e5lts till fastighets\u00e4garna. omr\u00e5det ligger n\u00e4ra centrum, golfbanan och naturen.\n\n\n==== gr\u00e4shagen ====\nhuvudartikel: gr\u00e4shagenstadsdel i s\u00f6dra delen av j\u00f6nk\u00f6ping mellan torpa och tokarp. \n\n\n==== r\u00e5sl\u00e4tt ====\nhuvudartikel: r\u00e5sl\u00e4ttstadsdel s\u00f6der om centrum. den best\u00e5r mest av hyresr\u00e4tter och byggdes som en del av miljonprogrammet.\n\n\n==== ljungarum ====\nhuvudartikel: ljungarumljungarum \u00e4r ett bostadsomr\u00e5de i j\u00f6nk\u00f6ping och tidigare kyrkby i ljungarums socken, bel\u00e4get mellan industriomr\u00e5den och skogkl\u00e4dda h\u00f6jder.\n\n\n==== ekhagen ====\nhuvudartikel: ekhagen, j\u00f6nk\u00f6pingbostadsomr\u00e5de med drygt 4 000 inv\u00e5nare. omr\u00e5det pr\u00e4glas dels av villaomr\u00e5den, dels trev\u00e5ningshus i tegel fr\u00e5n b\u00f6rjan av 1960-talet. f\u00f6rutom en idrottsplats med omkringliggande naturreservat finns \u00e4ven bostadskomplexet tillika landm\u00e4rket \"h\u00e4stskon\" att besk\u00e5da. ekhagen ligger vid foten av bondberget (naturreservat). fr\u00e5n delar av ekhagen har man utsikt \u00f6ver v\u00e4ttern. ekhagsravinen skiljer villaomr\u00e5dena fr\u00e5n flerbostadsomr\u00e5dena. vid ekhagens centrum finns en kyrka. ekhagens hyreshusomr\u00e5de \u00e4r ett exempel p\u00e5 det svenska miljonprogrammet.\n\n\n==== \u00f6ster\u00e4ngen ====\nhuvudartikel: \u00f6ster\u00e4ngenbostadsomr\u00e5det \u00f6ster\u00e4ngen ligger l\u00e4ngst \u00f6sterut i j\u00f6nk\u00f6ping, vid den gamla stadsgr\u00e4nsen, d\u00e4r j\u00f6nk\u00f6pings stad och huskvarna stad m\u00f6ttes. denna gr\u00e4ns upph\u00f6rde i och med t\u00e4tortsreformen 1971. d\u00e5 blev huskvarna en del av j\u00f6nk\u00f6pings kommun. \u00f6ster\u00e4ngen var l\u00e4nge synonymt med ett lantbruksomr\u00e5de. omkring 1950 b\u00f6rjade man bygga ett bostadsomr\u00e5de p\u00e5 \u00e5kermarken. 1953 var de f\u00f6rsta bostadshusen klara f\u00f6r inflyttning, och i b\u00f6rjan av 1960-talet lade man grunden till de sista husen p\u00e5 \u00f6ster\u00e4ngen.\ns\u00f6der om \u00f6ster\u00e4ngen h\u00f6jer sig bondberget.\n\n\n==== dalvik ====\n\ndalvik ligger strax v\u00e4ster om centrum och har utsikt \u00f6ver staden j\u00f6nk\u00f6ping. dalvik byggdes i b\u00f6rjan p\u00e5 1960-talet innan miljonprogrammet b\u00f6rjade, vid en tid d\u00e5 bostadsbristen var stor i j\u00f6nk\u00f6ping. bebyggelsen domineras av trev\u00e5ningshus med hyres- och bostadsr\u00e4tter, ocks\u00e5 om 7-8-v\u00e5ningshus f\u00f6rekommer. h\u00e4r finns ocks\u00e5 ett antal studentbost\u00e4der.\n\n\n==== sveah\u00e4ll ====\nhuvudartikel: sveah\u00e4ll, j\u00f6nk\u00f6ping\nsveah\u00e4ll \u00e4r ett villaomr\u00e5de som ligger mellan dalvik och mariebo.\n\n\n==== munksj\u00f6staden ====\nhuvudartikel: munksj\u00f6staden, j\u00f6nk\u00f6ping\nmunksj\u00f6staden \u00e4r en stadsdel som ligger vid sj\u00f6n munksj\u00f6n och mellan stadsdelarna ljungarum, torpa och r\u00e5sl\u00e4tt. omr\u00e5det ligger bredvid de gamla pappersfabrikerna som tillverkade papper under sent 1800-tal.\nidag best\u00e5r stadsdelen mest av nybyggda bostadshus, butiker/restauranger och kontor. h\u00f6ghuset munksj\u00f6tornet ligger h\u00e4r. h\u00e4r har skogsstyrelsen sitt huvudkontor.\n\n\n==== skeppsbron ====\nhuvudartikel: skeppsbron, j\u00f6nk\u00f6ping\nskeppsbron \u00e4r stadens nyaste stadsdel och ligger vid s\u00f6dra munksj\u00f6n. i omr\u00e5det finns en hel del nya bost\u00e4der, parker och aff\u00e4rer.\n\n\n=== huskvarna ===\nhuvudartikel: huskvarnahuskvarna som ligger \u00f6ster om j\u00f6nk\u00f6ping v\u00e4xte upp runt en st\u00f6rre verkstadsindustri. bebyggelsen ligger vid det syd\u00f6stra h\u00f6rnet av v\u00e4ttern, och upp p\u00e5 \u00f6stra v\u00e4tterbranterna.  \u00e5r 2004 var antalet inv\u00e5nare i kommundel huskvarna 21 243. angr\u00e4nsande kommundelar \u00e4r sk\u00e4rstad, lekeryd, tenhult och \u00f6ster\u00e4ngen.\nhuskvarnas l\u00e4gre bel\u00e4gna stadsk\u00e4rna \u00e4r omgiven av ansenliga, bebyggda h\u00f6jdomr\u00e5den som \u00f6xnehaga, pettersberg och egna hem, niv\u00e5skillnaden \u00e4r som mest cirka 120 meter. klevaliden och \u00e5dalsv\u00e4gen (l\u00e4nsv\u00e4g 132) leder till de \u00f6stra omr\u00e5dena, medan de v\u00e4stra kan n\u00e5s bland annat via \u00f6xnehagaleden. en stor del av det l\u00e4gre omr\u00e5det mot v\u00e4ttern l\u00e5g oanv\u00e4nt till b\u00f6rjan av 1900-talet och kungsgatan, d\u00e4r k\u00f6pcentrum rosen nu ligger, kallades l\u00e4nge \u201dsista gatan\u201d. den sanka rosendalamaden fylldes ut som n\u00f6dhj\u00e4lpsarbete i b\u00f6rjan av 1920-talet.\n\n\n=== norrahammar ===\nhuvudartikel: norrahammarnorrahammar \u00e4r en bruksort som ligger s\u00f6der om j\u00f6nk\u00f6ping utmed tabergs\u00e5n. den ing\u00e5r numera i j\u00f6nk\u00f6pings t\u00e4tort, tack vare den sammanh\u00e4ngande bebyggelsen ifr\u00e5n norrahammar genom hovsl\u00e4tt till r\u00e5sl\u00e4tt i j\u00f6nk\u00f6ping. norrahammar hade 2004 omkring 9 000 inv\u00e5nare. samh\u00e4llet norrahammar v\u00e4xte upp kring norrahammars bruk, som bland annat tillverkade j\u00e4rnspisar och v\u00e4rmepannor. bruket lades ner i b\u00f6rjan av 1980-talet. norrahammar var tidigare egen k\u00f6ping och uppgick 1971 i j\u00f6nk\u00f6pings kommun.\n\n\n=== h\u00f6gsta hotell, bostadshus och kontorsbyggnader ===\n\n\n=== sev\u00e4rdheter ===\n\n\n== ekonomi och handel ==\ndet finns m\u00e5nga stora f\u00f6retag i j\u00f6nk\u00f6ping, bland annat har husqvarna ab huvudkontor i j\u00f6nk\u00f6ping. staden \u00e4r ett stort logistik, handels, idrotts, utbildnings, kultur, och socialt centrum, som binder ihop sveriges tre st\u00f6rsta st\u00e4der. \nn\u00e5gra andra stora f\u00f6retag som finns \u00ed j\u00f6nk\u00f6ping \u00e4r: postnord (logistikcenter), bubs godis (hallonlakrisskalle), elmia ab, ab fagerhult, ikea (lager), liljedahl group ab, holmgrens bil ab. \nnedan finns statistik \u00f6ver f\u00f6rv\u00e4rvsarbetande i j\u00f6nk\u00f6ping:[k\u00e4lla beh\u00f6vs]\nhandel, transport och kommunikation: 21 %\nfinansiell verksamhet och f\u00f6retagstj\u00e4nster: 11 %\nutbildning och forskning: 8 %\nv\u00e5rd och omsorg: 13 %\npersonliga och kulturella tj\u00e4nster: 7 %\noffentlig f\u00f6rvaltning m.m.: 7 %\njord- och skogsbruk: 1 %\ntillverkning och utvinning: 20 %\nbyggnadsverksamhet: 5 %\n\u00f6vrigt: 1 %\n\n\n=== bankv\u00e4sende ===\nunder 1800- och 1900-talen hade j\u00f6nk\u00f6ping f\u00f6ljande bankr\u00f6relser:\n\nj\u00f6nk\u00f6pings l\u00e4ns sparbank grundades 1831. ytterligare en sparbank, allm\u00e4nna sparbanken f\u00f6r j\u00f6nk\u00f6pings l\u00e4n, grundades 1919. den uppgick \u00e5r 1966 i l\u00e4nssparbanken. \u00e5r 1986 uppgick l\u00e4nssparbanken j\u00f6nk\u00f6ping i sparbanken alfa som senare blev en del av swedbank.\nsm\u00e5lands enskilda bank grundades i j\u00f6nk\u00f6ping \u00e5r 1837. \u00e5r 1972 uppgick sm\u00e5landsbanken i g\u00f6tabanken, men det lokala namnet beh\u00f6lls.\nden 1 november 1874 \u00f6ppnade stockholms handelsbank ett kontor i j\u00f6nk\u00f6ping. stockholms handelsbanks kontor ersattes 1895 av j\u00f6nk\u00f6pings handelsbank. i b\u00f6rjan av 1900-talet \u00f6vertogs j\u00f6nk\u00f6pings handelsbank av g\u00f6teborgs handelsbank. g\u00f6teborgs handelsbank \u00f6vertogs \u00e5r 1949 av skandinaviska banken som beh\u00f6ll kontoren i j\u00f6nk\u00f6ping.\ni januari 1904 etablerade \u00e4ven bankaktiebolaget s\u00f6dra sverige ett kontor i j\u00f6nk\u00f6ping. s\u00f6dra sverige uppgick senare i svenska handelsbanken.\nden \u00e5r 1917 grundade svenska lantm\u00e4nnens bank hade tidigt kontor i j\u00f6nk\u00f6ping. \u00e4ven dess efterf\u00f6ljare jordbrukarbanken och pkbanken fanns i j\u00f6nk\u00f6ping.\n\u00e4ven sydsvenska kreditaktiebolaget etablerade ett kontor i j\u00f6nk\u00f6ping. sydsvenska banken blev senare sk\u00e5nska banken som uppgick i handelsbanken \u00e5r 1990.\nj\u00f6nk\u00f6ping hade \u00e4ven ett avdelningskontor f\u00f6r sveriges riksbank, \u00f6ppnat den 12 oktober 1885.sm\u00e5landsbanken och pkbanken uppgick under 1990-talet i nordbanken som senare blev nordea.\n\n\n== infrastruktur ==\n\n\n=== stadsbuss ===\n\n\n==== stombusslinjer ====\ncitybussarna i j\u00f6nk\u00f6ping inr\u00e4ttades i juni 1996 med stomlinje 1 och 2, och var ett av de f\u00f6rsta svenska exemplen p\u00e5 principen t\u00e4nk sp\u00e5rvagn \u2013 k\u00f6r buss, med n\u00e5gra tydligt utvalda linjer med h\u00f6g turt\u00e4thet. linjen\u00e4tet har allts\u00e5 en f\u00f6rh\u00e5llandevis h\u00f6g andel bussk\u00f6rf\u00e4lt och kollektivtrafiksignaler. citybussarna k\u00f6r ocks\u00e5 genare str\u00e4ckningar j\u00e4mf\u00f6rt med tidigare. strategin har varit framg\u00e5ngsrik och lett till en kraftig \u00f6kning av bussresandet. en tredje stomlinje tillkom 2001 i samband med entrepren\u00f6rsbyte. \u00e5r 2021 tillkom en fj\u00e4rde stomlinje i samband med entrepren\u00f6rsbyte.\nstombusslinjerna trafikeras uteslutande med ledbussar.\n\n\n==== stadsbusslinjer ====\nut\u00f6ver de fyra stomlinjerna finns ytterligare 10 stadsbusslinjer i j\u00f6nk\u00f6ping med n\u00e4rmaste omnejd, med nummer 11-37.\n\n\n=== sp\u00e5rv\u00e4g ===\n\n\u00e5ren 1907\u20131958 hade j\u00f6nk\u00f6ping sp\u00e5rv\u00e4gstrafik.\n\n\n=== fj\u00e4rrbussar ===\nj\u00f6nk\u00f6ping trafikeras av flixbus, vy buss, v\u00e4stervik express samt sn\u00e4llt\u00e5get anslutningsbuss.\n\n\n=== j\u00e4rnv\u00e4gar ===\ngenom j\u00f6nk\u00f6ping g\u00e5r j\u00e4rnv\u00e4gen j\u00f6nk\u00f6pingsbanan. en linje mellan sk\u00f6vde, falk\u00f6ping, j\u00f6nk\u00f6ping och n\u00e4ssj\u00f6 trafikeras av v\u00e4stt\u00e5g och kr\u00f6sat\u00e5gen i f\u00f6rh\u00e5llandevis t\u00e4t trafik. fordon som anv\u00e4nds \u00e4r reginor, x11/x14 eller itino dieselmotorvagnar. vissa av v\u00e4sttrafiks avg\u00e5ngar har g\u00f6teborg c, sk\u00f6vde, t\u00f6reboda eller falk\u00f6ping som slutstation. fr\u00e5n j\u00f6nk\u00f6ping i riktning s\u00f6derut g\u00e5r \u00e4ven motorvagnar av littera y31/y32 till vaggeryd, v\u00e4rnamo och vidare till v\u00e4xj\u00f6. n\u00e5gra av kr\u00f6sat\u00e5gen fr\u00e5n j\u00f6nk\u00f6ping g\u00e5r till eksj\u00f6 och v\u00e4xj\u00f6. det g\u00e5r \u00e4ven ett snabbt\u00e5gspar till och fr\u00e5n stockholm via link\u00f6ping och norrk\u00f6ping sex dagar i veckan. i j\u00f6nk\u00f6ping finns fem j\u00e4rnv\u00e4gsstationer, j\u00f6nk\u00f6ping c, huskvarna, rocksj\u00f6n, hovsl\u00e4tt samt norrahammar. trafikverket planerar att dra g\u00f6talandsbanan mellan link\u00f6ping och g\u00f6teborg via j\u00f6nk\u00f6ping. detta kommer kr\u00e4va en ny station.\n2022 bes\u00f6kte infrastrukturminister tomas eneroth j\u00f6nk\u00f6pings centralstation och f\u00f6rklarade att regeringen avsatte 3 miljarder kronor f\u00f6r att skapa ett nytt j\u00e4rnv\u00e4gsnav, med nya stambanor i j\u00f6nk\u00f6ping.\n\n\n=== v\u00e4gar ===\nmotorv\u00e4gen e4 g\u00e5r genom j\u00f6nk\u00f6ping. andra v\u00e4gar som g\u00e5r genom eller till j\u00f6nk\u00f6ping \u00e4r riksv\u00e4g 26, riksv\u00e4g 30, riksv\u00e4g 31, riksv\u00e4g 40, riksv\u00e4g 47, riksv\u00e4g 50, l\u00e4nsv\u00e4g 132 och l\u00e4nsv\u00e4g 195.\n\n\n=== flygtrafik ===\nflygplatsen \u00e4gs i dag av j\u00f6nk\u00f6pings kommun efter ett \u00f6vertagande fr\u00e5n luftfartsverket i b\u00f6rjan av 2010. j\u00f6nk\u00f6ping airport har linjetrafik till arlanda (stockholm) och frankfurt (tyskland). flygplatsen har dessutom omfattande nattliga post- och fraktflygningar b\u00e5de inrikes och utrikes, samt charter.\n\n\n=== utbildning ===\nh\u00f6gskolan i j\u00f6nk\u00f6ping har cirka 11 000 studenter och 800 anst\u00e4llda. h\u00f6gskolan finns p\u00e5 ett samlat campus centralt i j\u00f6nk\u00f6ping och erbjuder cirka 60 program/inriktningar och runt 400 frist\u00e5ende kurser inom h\u00e4lsa, v\u00e5rd och socialt arbete; undervisning, medie- och kommunikationsvetenskap; teknik, naturvetenskap och ingenj\u00f6rsvetenskap samt ekonomi, juridik och informatik. h\u00f6gskolan satsar \u00e4ven mycket p\u00e5 utbytesstudenter och har m\u00e5nga internationella samarbeten med olika skolor.\n\n\n== kultur ==\n\n\n=== litteratur och tidningar ===\nn\u00e5gra k\u00e4nda f\u00f6rfattare som har anknytning till, eller har skrivit om j\u00f6nk\u00f6ping\n\n\n=== tidningar ===\n\n\n=== sport ===\ni j\u00f6nk\u00f6ping finns m\u00e5nga idrottsklubbar, s\u00e4rskilt fotbollsklubbar. men den st\u00f6rsta klubben fr\u00e5n staden \u00e4r ishockeyklubben hv71 som l\u00e4nge varit ett av sveriges b\u00e4sta ishockeylag och vann sm-guld 1995, 2004, 2008, 2010 och 2017. hv71 spelar i svenska hockeyligan, som \u00e4r sveriges h\u00f6gsta ishockeyliga. en annan elitklubb \u00e4r fotbollslaget j\u00f6nk\u00f6pings s\u00f6dra if. klubben har under oktober 2015 s\u00e4krat ett allsvenskt kontrakt. det betyder att klubben f\u00f6r f\u00f6rsta g\u00e5ngen sedan 1969 \u00e5ter spelar i den h\u00f6gsta ligan i sverige. j\u00f6nk\u00f6ping s\u00f6dra har sammanlagt 10 s\u00e4songer i allsvenskan mellan s\u00e4songerna 1945/1946 och 1969. andra framst\u00e5ende idrottsklubbar i regionen \u00e4r j\u00f6nk\u00f6pings ik, if hallby och j\u00f6nk\u00f6ping bandy if. \n\n\n=== sportanl\u00e4ggningar ===\n\n\n=== religion ===\nj\u00f6nk\u00f6ping kallas ofta sm\u00e5lands jerusalem, eftersom m\u00e5nga kyrkor, framf\u00f6r allt m\u00e5nga frikyrkor som pingstkyrkan och allianskyrkan, samt jehovas vittnen, finns representerade i staden.\n\n\n== se \u00e4ven ==\nlista \u00f6ver fornl\u00e4mningar i j\u00f6nk\u00f6ping (f\u00f6r omfattning av detta omr\u00e5de, se sockenkod i j\u00f6nk\u00f6pings stad)\npersoner fr\u00e5n j\u00f6nk\u00f6ping'\nj\u00f6nk\u00f6pings slott och f\u00e4stningsverk\n\n\n== referenser ==\n\n\n== vidare l\u00e4sning ==\naresl\u00e4tt, tomas (1984). j\u00f6nk\u00f6ping. rapport / riksantikvarie\u00e4mbetet och statens historiska museer. medeltidsstaden, 99-0158680-1 ; 58. stockholm: riksantikvarie\u00e4mbetet och statens historiska mus. libris 7619029. isbn 91-7192-600-3 \n centrala j\u00f6nk\u00f6ping : en anv\u00e4ndningsplan. den nordiske tr\u00e6stad, 0347-8939 ; 3. stockholm. 1972. libris 466454 \n\n\n== externa l\u00e4nkar ==\n se kartdata \u00f6verlagrat p\u00e5 osm (kartdata)\n wikimedia commons har media som r\u00f6r j\u00f6nk\u00f6ping."