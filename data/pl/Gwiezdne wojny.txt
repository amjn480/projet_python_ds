"gwiezdne wojny (ang. star wars) \u2013 ameryka\u0144ska franczyza filmowa z gatunku space opera oparta na trylogii film\u00f3w stworzonej przez george\u2019a lucasa.\nfranczyza zosta\u0142a zapocz\u0105tkowana w 1977 roku premier\u0105 filmu star wars (kt\u00f3remu p\u00f3\u017aniej dodano podtytu\u0142: cz\u0119\u015b\u0107 iv \u2013 nowa nadzieja). sta\u0142 si\u0119 on \u015bwiatowym popkulturowym fenomenem. w kolejnych latach lucasfilm wyprodukowa\u0142 dwa sequele \u2013 imperium kontratakuje (1980) oraz powr\u00f3t jedi (1983). wszystkie trzy filmy stanowi\u0105 oryginaln\u0105 trylogi\u0119 gwiezdnych wojen. w latach 1999\u20132005 powsta\u0142a trylogia prequeli \u2013 mroczne widmo (1999), atak klon\u00f3w (2002) i zemsta sith\u00f3w (2005).\nw 2012 roku firma walt disney company przej\u0119\u0142a lucasfilm za 4,06 mld usd i uzyska\u0142a prawa do dystrybucji kolejnych film\u00f3w serii. by\u0142y dystrybutor 20th century fox zachowa\u0142 prawa do fizycznej dystrybucji dw\u00f3ch pierwszych trylogii, by\u0142 w\u0142a\u015bcicielem praw do filmu z 1977 roku, a tak\u017ce posiada\u0142 prawa do cz\u0119\u015bci i, ii, iii, v i vi do maja 2020 roku. walt disney studios jest w\u0142a\u015bcicielem praw do cyfrowej dystrybucji film\u00f3w, z wyj\u0105tkiem nowej nadziei.\nw 2015 roku odby\u0142a si\u0119 premiera filmu gwiezdne wojny: przebudzenie mocy, kt\u00f3ry zapocz\u0105tkowa\u0142 now\u0105 trylogi\u0119 sequeli. w kolejnych latach ukaza\u0142y si\u0119 nast\u0119pne cz\u0119\u015bci: ostatni jedi (2017) oraz skywalker. odrodzenie (2019). w tym okresie powsta\u0142y te\u017c dwa spin-offy \u2013 \u0142otr 1 (2016) oraz han solo (2018).\ngwiezdne wojny osi\u0105gn\u0119\u0142y komercyjny sukces, zarabiaj\u0105c do ko\u0144ca 2019 roku prawie 10 mld usd. aktualnie gwiezdne wojny zajmuj\u0105 2. miejsce w rankingu najbardziej dochodowych serii filmowych.\nseria stworzy\u0142a rozleg\u0142\u0105 franczyz\u0119 \u2013 star wars expanded universe \u2013 rozszerzon\u0105 o powie\u015bci, komiksy, seriale telewizyjne oraz gry komputerowe. w 2015 roku ca\u0142kowita warto\u015b\u0107 franczyzy wynios\u0142a 42 mld usd, co pozwoli\u0142o zaj\u0105\u0107 jej 2. miejsce w\u015br\u00f3d najbardziej dochodowych franczyz.\n\n\n== \u015bwiat przedstawiony ==\nzdanie dawno, dawno temu w odleg\u0142ej galaktyce... rozpoczynaj\u0105ce ka\u017cdy z film\u00f3w jest jedyn\u0105 wskaz\u00f3wk\u0105 co do miejsca i czasu akcji. wydarzenia pokazane w filmach s\u0105 opowie\u015bciami z przesz\u0142o\u015bci, na wz\u00f3r fabu\u0142y ba\u015bni oraz staro\u017cytnych epos\u00f3w o herosach.\nakcja film\u00f3w i innych kanonicznych element\u00f3w franczyzy opisuje ponad 60 lat historii. akcja utwor\u00f3w nale\u017c\u0105cych do legend si\u0119ga nawet ponad 25 000 lat wstecz, oraz wiek naprz\u00f3d, opisuj\u0105c niekanoniczn\u0105 przysz\u0142o\u015b\u0107 w kt\u00f3rej obca rasa zwana yuuzhan vong przybywa z innej galaktyki.\ngalaktyk\u0119 zamieszkuj\u0105 ludzie i wiele innych inteligentnych gatunk\u00f3w, cz\u0119sto humanoidalnych. powszechny jest hipernap\u0119d umo\u017cliwiaj\u0105cy szybkie podr\u00f3\u017ce mi\u0119dzygwiezdne. bro\u0144 palna jest rzadka, zamiast niej u\u017cywane s\u0105 blastery oraz charakterystyczne miecze \u015bwietlne, z kt\u00f3rych korzystaj\u0105 dysponuj\u0105cy moc\u0105 jedi i wrodzy im sithowie.\n\n\n== postacie ==\n\n\n=== g\u0142\u00f3wny cykl film\u00f3w ===\ng\u0142\u00f3wnedarth vader \u2022 luke skywalker \u2022 obi-wan kenobi \u2022 palpatine \u2022 han solo \u2022 leia organa \u2022 chewbacca \u2022 padm\u00e9 amidala \u2022 c-3po \u2022 r2-d2 \u2022 yoda \u2022 rey \u2022 finn \u2022 kylo ren \u2022 bb-8 \u2022 poe dameron\n\ndrugoplanoweaayla secura \u2022 admira\u0142 ackbar \u2022 bail organa \u2022 beru lars \u2022 bib fortuna \u2022 boba fett \u2022 darth maul \u2022 hrabia dooku \u2022 finis valorum \u2022 grievous \u2022 admira\u0142 holdo \u2022 genera\u0142 hux \u2022 jabba \u2022 jango fett \u2022 jar jar binks \u2022 kapitan phasma \u2022 ki-adi mundi \u2022 kit fisto \u2022 lando calrissian \u2022 lobot \u2022 mace windu \u2022 maz kanata \u2022 mon mothma \u2022 nute gunray \u2022 owen lars \u2022 plo koon \u2022 kapitan panaka \u2022 rose tico \u2022 qui-gon jinn \u2022 shmi skywalker \u2022 snoke \u2022 watto \u2022 wilhuff tarkin \u2022 wicket \u2022 wedge antilles\n\n\n=== inne filmy, seriale, gry itd. ===\njyn erso \u2022 cassian andor \u2022 k-2so \u2022 saw gerrera \u2022 orson krennic \u2022 ahsoka tano \u2022 asajj ventress \u2022 galen marek \u2022 revan \u2022 kreia \u2022 kyle katarn \u2022 mara jade \u2022 thrawn \u2022 qi\u2019ra \u2022 tobias beckett \u2022 dryden vos \u2022 din djarin (mandalorianin) \u2022 grogu (dziecko) \u2022 cara dune \u2022 greef karga \u2022 ezra bridger \u2022 kanan jarrus \u2022 garazeb orrelios \u2022 sabine wren \u2022 hera syndulla \u2022 bodhi rook\n\n\n=== frakcje ===\nrepublika galaktyczna \u2022 imperium galaktyczne \u2022 jedi \u2022 sithowie \u2022 sojusz rebeliant\u00f3w \u2022 nowa republika \u2022 konfederacja system\u00f3w niezale\u017cnych \u2022 federacja handlowa \u2022 mandalorianie \u2022 najwy\u017cszy porz\u0105dek \u2022 ruch oporu \u2022 droidy \u2022 szturmowcy \u2022 \u017co\u0142nierze-klony\n\n\n== filmy ==\n\n\n=== g\u0142\u00f3wne filmy kinowe ===\n\n\n=== spin-offy ===\n\n\n=== historia ===\npomys\u0142 gwiezdnych wojen powsta\u0142 we wczesnych latach 70. xx wieku i w tym czasie by\u0142 wielokrotnie zmieniany. oryginalny film gwiezdne wojny (jeszcze bez podtytu\u0142u cz\u0119\u015b\u0107 iv: nowa nadzieja, kt\u00f3ry dodano w 1981 roku) mia\u0142 premier\u0119 w 1977 roku, ale rok wcze\u015bniej wydano adaptacj\u0119 ksi\u0105\u017ckow\u0105 autorstwa alana deana fostera (jako ghostwritera). zgodnie z wypowiedzi\u0105 fostera udzielon\u0105 magazynowi empire, w przypadku, gdyby film nie odni\u00f3s\u0142 znacz\u0105cego sukcesu, planowano jego niskobud\u017cetow\u0105 kontynuacj\u0119 w oparciu o ksi\u0105\u017ck\u0119 spotkanie na mimban.\ngwiezdne wojny okaza\u0142y si\u0119 jednak przebojem, co pozwoli\u0142o na nakr\u0119cenie dw\u00f3ch kolejnych film\u00f3w, o uprzednio zaplanowanej fabule. w 1993 roku og\u0142oszono, \u017ce powstanie kolejna trylogia \u2013 prequele uzupe\u0142niaj\u0105ce histori\u0119 anakina skywalkera. w 1999 ukaza\u0142 si\u0119 pierwszy film z nowej serii \u2013 mroczne widmo, za\u015b premiera sz\u00f3stego filmu (w kolejno\u015bci kr\u0119cenia), czyli zemsty sith\u00f3w, odby\u0142a si\u0119 19 maja 2005.\n30 pa\u017adziernika 2012 wytw\u00f3rnia lucasfilm, odpowiedzialna za dotychczasowe cz\u0119\u015bci serii, zosta\u0142a sprzedana korporacji the walt disney company (za 4,05 miliarda dolar\u00f3w). studio zaplanowa\u0142o realizacj\u0119 trzech sequeli. pierwszy \u2013 przebudzenie mocy, powsta\u0142 w 2015 roku i zosta\u0142 wyre\u017cyserowany przez j.j. abramsa.\n\n\n=== miejsce w kulturze ===\nfilmy czerpi\u0105 bardzo wiele z archetypowych postaci i motyw\u00f3w obecnych w klasycznej literaturze. oparte s\u0105 one na koncepcji mocy \u2013 energii, kt\u00f3ra mo\u017ce by\u0107 kontrolowana przez kogo\u015b obdarzonego wrodzon\u0105 zdolno\u015bci\u0105, oraz odpowiednio wytrenowanego, aby m\u00f3c z niej korzysta\u0107. moc mo\u017ce by\u0107 u\u017cyta, aby przesuwa\u0107 przedmioty, czyta\u0107 i kontrolowa\u0107 my\u015bli, a nawet wp\u0142ywa\u0107 na przebieg bitew. mo\u017cna tu dopatrzy\u0107 si\u0119 pewnych inspiracji mitologi\u0105 hindusk\u0105 (brahman). w galaktyce istnieje zakon jedi \u2013 \u015bwiat\u0142ych rycerzy jasnej strony mocy, stoj\u0105cych na stra\u017cy pokoju. wielu upad\u0142ych jedi, kt\u00f3rzy opu\u015bcili zakon, pogr\u0105\u017cy\u0142o si\u0119 w chaosie. mroczni jedi utworzyli w zamierzch\u0142ych czasach imperium sith\u00f3w, w kt\u00f3rym tworzy\u0142a si\u0119 kultura adept\u00f3w ciemnej strony. po jego unicestwieniu, ostatni lordowie sith \u201ew ukryciu\u201d czekali na odpowiedni\u0105 chwil\u0119, by zn\u00f3w zaw\u0142adn\u0105\u0107 galaktyk\u0105 (rz\u0105dy imperatora).\nakcja toczy si\u0119 dawno, dawno temu, w odleg\u0142ej galaktyce\u2026 zdanie to pojawia si\u0119 na pocz\u0105tku ka\u017cdej z cz\u0119\u015bci filmu oraz w wielu nawi\u0105zaniach. budzi jednocze\u015bnie skojarzenia z antyczn\u0105 epik\u0105 heroiczn\u0105.\n\n\n==== polityka ====\njednym z najcz\u0119\u015bciej wspominanych nawi\u0105za\u0144 jest nazwa systemu obronnego usa: wojny gwiezdne, kt\u00f3remu nazw\u0119 nada\u0142 prezydent ronald reagan. w 1983 komunistyczny re\u017cim zsrr zosta\u0142 natomiast przez niego okre\u015blony mianem imperium z\u0142a.\ndo motyw\u00f3w i postaci z gwiezdnych wojen nawi\u0105zuj\u0105 tak\u017ce wypowiedzi polskich polityk\u00f3w (np. tomasz na\u0142\u0119cz w 2003 w wywiadzie dla radia rmf fm nazwa\u0142 autor\u00f3w propozycji korupcyjnej z\u0142o\u017conej adamowi michnikowi \u201eimperium z\u0142a\u201d, i stwierdzi\u0142, \u017ce lord vader si\u0119 zaniepokoi\u0142 dzia\u0142aniami komisji \u015bledczej).\n\n\n==== nawi\u0105zania do innych film\u00f3w ====\nliczba 1138 pojawia si\u0119 w wielu filmach (m.in. pierwszych sze\u015bciu kanonicznych), a tak\u017ce w niekt\u00f3rych grach. jeden z pierwszych film\u00f3w lucasa to elektroniczny labirynt thx 1138 4eb, kt\u00f3rego akcja ma miejsce w roku 2187. w cz\u0119\u015bci iv leia jest uwi\u0119ziona w celi 2187, a imi\u0119 jednego z g\u0142\u00f3wnych bohater\u00f3w cz\u0119\u015bci vii to fn-2187. jest to inspiracja filmem 21-87 arthura lipsetta.\n\n\n==== wp\u0142yw na kultur\u0119 masow\u0105 ====\npopularno\u015b\u0107 sagi george\u2019a lucasa jest zjawiskiem na skal\u0119 \u015bwiatow\u0105. jest to fenomen kinematograficzny, techniczny, ale te\u017c np. socjologiczny. gwiezdne wojny s\u0105 wyj\u0105tkowo silnie zakorzenione w kulturze; trudno jest zliczy\u0107 nawi\u0105zania do tych film\u00f3w lucasa, zw\u0142aszcza w kulturze popularnej.\n\n\n=== g\u0142\u00f3wne motywy i interpretacje ===\ngwiezdne wojny przedstawiaj\u0105 samoniszcz\u0105c\u0105 natur\u0119 gniewu i nienawi\u015bci. okre\u015blaj\u0105 to s\u0142owa mistrza yody: strach prowadzi do gniewu, gniew prowadzi do nienawi\u015bci, nienawi\u015b\u0107 prowadzi do cierpienia, cierpienie prowadzi na ciemn\u0105 stron\u0119 mocy. z\u0142o ma podstawy psychologiczne, a nienawi\u015b\u0107 rodzi si\u0119 w cz\u0142owieku w wyniku cierpienia, jakiego \u00f3w cz\u0142owiek do\u015bwiadcza. anakin / vader w dzieci\u0144stwie by\u0142 pogardzanym niewolnikiem, nigdy nie mia\u0142 ojca i wcze\u015bnie oddzielony zosta\u0142 od matki, kt\u00f3rej p\u00f3\u017aniejszej tragicznej \u015bmierci nie m\u00f3g\u0142 przez to zapobiec. r\u00f3wnocze\u015bnie m\u0142odzieniec kuszony jest przez z\u0142o (uosabiane przez mroczn\u0105 posta\u0107 dartha sidiousa), kt\u00f3re odwo\u0142uje si\u0119 do jego ambicji i podsyca je, aby ostatecznie zawrze\u0107 \u201eszata\u0144ski pakt\u201d \u2013 poddanie si\u0119 mu za cen\u0119 zaspokojenia w\u0142asnych pragnie\u0144 i posiadania wszechmocy, kt\u00f3ra okazuje si\u0119 z\u0142udna.\ndobro i z\u0142o s\u0105 w gwiezdnych wojnach przedstawione jednoznacznie, jednak nie oznacza to, \u017ce opisywany \u015bwiat jest czarno-bia\u0142y: nawet jedi (w tym mistrz yoda) maj\u0105 swoje s\u0142abo\u015bci. nawet vader nie jest w istocie z\u0142y, jest zwyczajnym cz\u0142owiekiem, kt\u00f3ry uleg\u0142 powabom z\u0142a. gwiezdne wojny to opowie\u015b\u0107 o sile tkwi\u0105cej w mi\u0142o\u015bci: to, czego nie mogli dokona\u0107 najwi\u0119ksi i najpot\u0119\u017cniejsi rycerze jedi \u2013 pokonanie sith\u00f3w \u2013 dokonuje si\u0119 dzi\u0119ki mi\u0142o\u015bci syna do ojca oraz ojca do syna. opowie\u015b\u0107 zestawia te\u017c dwa rodzaje \u201emi\u0142o\u015bci\u201d: egoistyczn\u0105, wpychaj\u0105c\u0105 anakina w obj\u0119cia ciemnej strony, oraz altruistyczn\u0105, kt\u00f3ra doprowadza do jego ostatecznego ocalenia.\nistnieje tak\u017ce antytechnologiczna interpretacja. prymitywne ludy ewok\u00f3w i gungan pokonuj\u0105 wrog\u00f3w wyposa\u017conych w nowoczesn\u0105 bro\u0144. bywa to tak\u017ce interpretowane jako rozrachunek lucasa z zako\u0144czon\u0105 na kr\u00f3tko przed rozpocz\u0119ciem zdj\u0119\u0107 do pierwszej trylogii wojn\u0105 w wietnamie.\n\n\n=== muzyka ===\nmuzyk\u0119 do wszystkich cz\u0119\u015bci gwiezdnych wojen skomponowa\u0142 john williams, za co w 1978 roku otrzyma\u0142 oscara w kategorii \u201enajlepsza muzyka oryginalna\u201d, a w latach 1981, 1984, 2016, 2018 i 2020 by\u0142 nominowany do tej nagrody.\n\n\n=== inspiracje ===\nkr\u0119c\u0105c oryginaln\u0105 sag\u0119 george lucas inspirowa\u0142 si\u0119 przede wszystkim powie\u015bci\u0105 franka herberta diuna oraz komiksem science fiction valerian (oba zosta\u0142y wydane w latach 60. xx wieku). du\u017ce znaczenie mia\u0142y r\u00f3wnie\u017c w\u0142adca pier\u015bcieni j.r.r. tolkiena, cykl fundacja isaaca asimova i filmy o samurajach (m.in. w re\u017cyserii akiry kurosawy).\n\n\n== inne media ==\n\n\n=== expanded universe (legendy) ===\nexpanded universe (eu), czyli z ang. rozszerzony wszech\u015bwiat, obejmuje wszystkie oficjalnie licencjonowane materia\u0142y poza obiema filmowymi trylogiami. s\u0105 to ksi\u0105\u017cki, komiksy, gry komputerowe i fabularne, seriale animowane oraz inne rodzaje wydawnictw. eu zapocz\u0105tkowany zosta\u0142 ksi\u0105\u017ck\u0105 spotkanie na mimban napisan\u0105 przez alana deana fostera w 1978 roku. expanded universe obejmuje okres daleko wybiegaj\u0105cy poza ramy film\u00f3w, bardzo rozbudowuj\u0105c histori\u0119 galaktyki, zar\u00f3wno przed akcj\u0105 film\u00f3w, jak i po nich. ksi\u0105\u017cki najcz\u0119\u015bciej skupiaj\u0105 si\u0119 na wydarzeniach poprzedzaj\u0105cych lub nast\u0119puj\u0105cych bezpo\u015brednio po akcji film\u00f3w.\neu wprowadza wiele nowych postaci. s\u0105 nimi np. bli\u017aniaki jaina i jacen solo, mara jade oraz taktyczny geniusz: wielki admira\u0142 thrawn. wprowadzone s\u0105 nowe wielkie historie, takie jak wojna z yuuzhan vongami, tak\u017ce historia postaci pobocznych w eu jest znacz\u0105co rozbudowana \u2013 na przyk\u0142ad losy jango i bobby fetta. dok\u0142adnie zostaj\u0105 te\u017c opisane historie sith\u00f3w, wraz z wprowadzeniem zasady dw\u00f3ch, czy te\u017c historia zakonu jedi.\n25 kwietnia 2014, planuj\u0105c wydanie si\u00f3dmego filmu, firma lucasfilm ltd. og\u0142osi\u0142a, \u017ce za kanon z wydanych dot\u0105d utwor\u00f3w uwa\u017cane b\u0119d\u0105 tylko dwie filmowe trylogie i serial animowany gwiezdne wojny: wojny klon\u00f3w, a pierwszym nowym elementem b\u0119dzie star wars: rebelianci. kolejne wydania pozosta\u0142ych utwor\u00f3w z poprzedniego eu otrzyma\u0142y szyld legends.\n\n\n=== adaptacja radiowa ===\nradiowa adaptacja gwiezdnych wojen zosta\u0142a wyemitowana w ameryka\u0144skim national public radio w 1981 roku. potem kolejno przedstawiono nagrania dw\u00f3ch pozosta\u0142ych cz\u0119\u015bci. scenariusze by\u0142y stworzone przez pisarza science-fiction briana delaya, kt\u00f3ry tak\u017ce napisa\u0142 seri\u0119 ksi\u0105\u017cek o przygodach hana solo.\n\n\n=== seriale animowane ===\n\n\n=== kr\u00f3tkometra\u017cowe seriale animowane ===\n\n\n=== filmy telewizyjne ===\n\n\n=== seriale aktorskie ===\n\n\n=== filmy i seriale lego ===\n\n\n=== ksi\u0105\u017cki ===\n\n\n=== komiksy ===\n\n\n=== gry komputerowe ===\n\n\n== zobacz te\u017c ==\ngwiezdne wojny \u2013 gra fabularna\n\n\n== przypisy ==\n\n\n== bibliografia ==\noficjalna strona serii gwiezdne wojny (ang.)\n\n\n== linki zewn\u0119trzne ==\ngwiezdne wojny w bibliotece ossus (pol.)\nwookieepedia \u2013 encyklopedia gwiezdnych wojen oparta o mechanizm mediawiki (ang.)"