"die uruguaanse nasionale rugbyspan (spaans: selecci\u00f3n de rugby de uruguay) is die nasionale rugbyspan wat uruguay tydens internasionale wedstryde (toetswedstryde) verteenwoordig. hulle dra die bynaam los teros (spaans vir: \u201cdie teros\u201d) na die bronskiewiet (vanellus chilensis), die nasionale vo\u00ebl van die suid-amerikaanse land. rugby word in uruguay geadministreer deur die uruguaanse rugbyunie (uni\u00f3n de rugby del uruguay, uru) wat in 1951 gestig is. uruguay word as die vierde beste rugbyspan in die amerikas beskou (n\u00e1 argentini\u00eb, die verenigde state en kanada) en deur w\u00eareldrugby as \u2019n vlak twee-span erken. die uruguaanse rugbyspan is tans (desember 2023) 18de op w\u00eareldrugby se w\u00eareldranglys gelys. een voormalige uruguaanse rugbyspeler is in w\u00eareldrugby se heldesaal opgeneem.\nuruguay het in 1948 sy eerste internasionale wedstryd teen chili gespeel. uruguay het tot dusver vir vyf van die tien rugbyw\u00eareldbekertoernooie gekwalifiseer, maar hulle het nie die uitklopfase gehaal nie. uruguay het al vier keer die suid-amerikaanse rugbykampioenskap gewen, mees onlangs in 2017. sedert 2016 neem uruguay ook aan die jaarlikse amerikaanse rugbykampioenskap deel, saam met die tweede argentynse span, brasili\u00eb, chili, kanada en die verenigde state.\n\n\n== beheerliggaam ==\ndie beheerliggaam vir rugby in uruguay is die uruguaanse rugbyunie (spaans: uni\u00f3n de rugby del uruguay, uru). die uruguaanse rugbyunie is in 1951 gestig en het in 1989 \u2019n volle lid van die internasionale rugbyvoetbalraad (irr; nou w\u00eareldrugby) geword. daarbenewens het die uruguaanse rugbyunie in 1988 \u2019n stigtingslid van consur (vandag sudam\u00e9rica rugby) geword.die hoogste rugbyliga in die land is die campeonato uruguayo de rugby wat in 1950 gestig is en tans deur elf spanne beslis word, waarvan die meeste uit die hoofstad montevideo. in die verlede was die meeste spelers van die uruguaanse nasionale span uit di\u00e9 amateurliga afkomstig. sedert 2020 draf die meeste uruguaanse spelers egter uit vir die professionele span pe\u00f1arol wat aan die professionele superrugby amerikas deelneem. hieraan neem ook spanne uit argentini\u00eb, brasili\u00eb, chili, paraguay en die verenigde state deel. van die ander spelers is veral op professionele vlak in frankryk of die noord-amerikaanse major league rugby aktief.\nnaas die amptelike nasionale span roep die uruguaanse rugbyunie ook ander keurspanne byeen. uruguay a is die tweede nasionale span van uruguay en hulle neem aan w\u00eareldrugby se stille oseaan-uitdaagtoernooi deel. nes ander rugbylande beskik uruguay oor \u2019n o/20-nasionale span wat aan die w\u00eareldrugby o/20-kampioenskap deelneem. die uruguay sevens is die uruguaanse sewesrugbyspan en hulle neem aan internasionale toernooie soos w\u00eareldrugby se sewesreeks, sewesrugbyw\u00eareldbeker en olimpiese somerspele deel. kinders en jongmense word reeds op skool aan rugby bekend gestel en na gelang van hul belangstelling en talent begin hul met hul afrigting.\n\n\n== geskiedenis ==\n\n\n=== invoering en vestiging van rugby ===\nin die buurlande argentini\u00eb en brasili\u00eb het in die laat 19de eeu veral britse emigrante rugby gespeel. waarskynlik was dit in uruguay ook die geval, maar die bronne is nie eens nie. krieketklubs wat deur engelse gestig is, het rugby saam na suid-amerika geneem, wat in hierdie lande heelwat langer voortgegaan het as van die klubs se hoofaktiwiteit. die montevideo-krieketklub (mvcc) beweer dat hulle in 1865 die eerste rugbywedstryd in uruguay gere\u00ebl het. die eerste bekende rugbywedstryd is in 1880 tussen uruguaanse en britse mvcc-lede gespeel. die mvcc is volgens sy eie siening die oudste rugbyklub buite europa en ondanks sy naam het hy nie meer \u2019n krieketafdeling nie.\u2019n waarnemer, wat o\u00ebnskynlik die vermenging van britte met \u201cinheemses\u201d afgekeur het, het die 1880-wedstryd soos volg beskryf:\ndit is nie bekend watter spanne die eerste rugbywedstryd in uruguay gespeel het nie, maar dit word algemeen erken dat britse emigrante di\u00e9 sport in die 19de eeu saam na uruguay geneem het, terwyl dit veral deur die rooms-katolieke skole van die gemeente van christenbroers, wat van ierse herkoms was, versprei is. vervolgens beskik uruguay oor een van die oudste rugbykulture buite die britse eilande. rugby was egter vir \u2019n lang tyd die ho\u00ebrklas se sport, terwyl die onderklas veral sokker gespeel het.\n\n\n=== die nasionale span se eerste jare ===\ndie uruguaanse rugbyklubs het \u2019n nieamptelike speelprogram gehandhaaf en volgens die tradisionele amateurisme van vaste strukture afstand gedoen. n\u00e1 die tweede w\u00eareldoorlog het dit verander veral danksy die moeite van carlos e. cat, wat gedurende die 1920\u2019s in die argentynse hoofstad buenos aires vir die ca san isidro gespeel het. hy was in 1950 by die stigting van die campeonato uruguayo de rugby betrokke. die stigting van die nasionale kampioenskap het geslaag, waarvolgens in 1951 die beheerliggaam uruguaanse rugbyunie gestig is met cat wat tot in 1957 as eerste president gedien het. die beheerliggaam se kenteken toon van die begin af \u2019n bronskiewiet, wat in spaans tero genoem word.\n\nreeds drie jaar voor die beheerliggaam se stigting het die land se leidende klubs ooreengekom om \u2019n amptelike nasionale span te stig en spelers beskikbaar te stel. op 5 augustus 1948 het uruguay sy internasionale verskyning teen chili gemaak. dit is op neutrale bodem in buenos aires aangebied en het in \u2019n 3\u201321-nederlaag ge\u00ebindig. op 11 september 1950 het die eerste tuiswedstryd in montevideo gevolg wat die gasheer teen brasili\u00eb met 8\u20136 kon wen. in februarie 1951 sou die teros aan die eerste pan-amerikaanse spele in buenos aires deelneem, maar die rugbytoernooi is om organisatoriese redes nie beslis nie. dit moes tot in september uitgestel word en is onder die naam abcu-toernooi aangebied (genoem na die vier deelnemende lande). tydens die eerste suid-amerikaanse vastelandse rugbytoernooi het die uruguane verrassend goed presteer en die tweede plek behaal. hulle het beide chili en brasili\u00eb naelskraap geklop, maar hulle is deur die baie meer ervare argentyne met 62\u20130 verneder. sewe jaar later is di\u00e9 toernooi terugwerkend erken as eerste suid-amerikaanse rugbykampioenskap.in die daaropvolgende jare het hulle slegs twee toetswedstryde teen brasili\u00eb en chili gespeel. in 1958 het uruguay aan die eerste amptelike suid-amerikaanse rugbykampioenskap deelgeneem. n\u00e1 swak nederlae teen chili en argentini\u00eb het hulle in hul laaste wedstryd peru met 10\u20136 geklop. in 1960 het uruguay vir die eerste keer een van europa se leidende rugbylande gehuisves en hulle het teen die deur suid-amerika toerende franse met 0\u201359 verloor, maar die franse rugbyfederasie het vanwe\u00eb die klasverskil aan die wedstryd nie amptelike toetsstatus toegeken nie. tydens die suid-amerikaanse rugbykampioenskap 1961 het uruguay in die eerste taai wedstryd brasili\u00eb met 11\u20138 verslaan, maar daarna is hulle deur beide chili en argentini\u00eb maklik geklop. tydens die suid-amerikaanse rugbykampioenskap 1964 het hulle \u2019n oorwinning teen chili aangeteken, maar ook nederlae teen argentini\u00eb en \u2013 ietwat verrassend \u2013 brasili\u00eb gely. aan die suid-amerikaanse rugbykampioenskap 1967 het slegs drie spanne deelgeneem, waarby uruguay deur beide argentini\u00eb en chili geklop is. die suid-amerikaanse rugbykampioenskap 1969 het op \u2019n soortgelyke manier verloop.\n\n\n=== geleidelike vestiging ===\ntydens die suid-amerikaanse rugbykampioenskap 1971, waaraan vir die eerste keer vyf spanne deelgeneem het, het uruguay vir die eerste keer teen paraguay te staan gekom en met 56\u20133 gese\u00ebvier. daarop het \u2019n oorwinning teen brasili\u00eb en nederlae teen beide chili en argentini\u00eb gevolg, waarna die teros met hul derde plek vir die eerste keer \u2019n positiewe punteverskil behaal het. tydens die suid-amerikaanse rugbykampioenskap 1973 het uruguay sy beste prestasie by di\u00e9 vastelandse toernooi nog behaal, toe hulle brasili\u00eb, chili en paraguay geklop en in die tweede plek ge\u00ebindig het; teen argentini\u00eb was hulle weereens sonder enige kans. tydens die suid-amerikaanse rugbykampioenskap 1975 het die teros twee oorwinnings en nederlae elk aangeteken. die nieu-seelandse all blacks se 1976-toer deur suid-amerika het in die estadio centenario in montevideo afgeskop. die wedstryd, wat nie amptelike toetsstatus geniet het nie, het in \u2019n 3\u201364-nederlaag ge\u00ebindig. tydens die suid-amerikaanse rugbykampioenskap 1977 het die teros oorwinnings teen brasili\u00eb, chili en paraguay aangeteken, waarvolgens hulle in die tweede plek ge\u00ebindig het; teen argentini\u00eb was hulle weer sonder enige kans en is met 0\u201370 verneder. in die suid-amerikaanse rugbykampioenskap 1979 se eerste wedstryd teen argentini\u00eb het hulle amper \u2019n sensasie behaal, toe hulle naelskraap met 16\u201319 verloor het.nes die ander rugbylande was die uruguaanse verhoudinge met die suid-afrika onder apartheid ambivalent. ter omseiling van die regering se verbod op al die wedstryde teen suid-afrikaanse spanne is in 1980 onder argentynse leiding die \u201cskaduspan\u201d sudam\u00e9rica xv (ook jaguares sudamericanos genoem) gestig. vir die span het spelers uit vyf suid-amerikaanse lande uitgedraf, maar die argentyne het meer as die helfte van die spelers beskikbaar gestel. die span is deur die betrokke beheerliggame nie amptelik erken nie, maar in die geheim geduld. gedurende die volgende vier jaar het die sudam\u00e9rica xv agt keer teen die springbokke gespeel, maar hulle kon slegs een wedstryd wen (op 3 april 1982 in bloemfontein).argentini\u00eb, die onoorwonne wenner van al die vorige vastelandse rugbykampioenskappe, het in 1981 nie aan die suid-amerikaanse rugbykampioenskap deelgeneem nie. dit het aan die ander deelnemers die kans gebied om di\u00e9 toernooi vir die eerste keer nog te wen. uruguay kon al sy drie wedstryde teen paraguay, brasili\u00eb en chili maklik wen en sodoende die grootste sukses in die beheerliggaam se geskiedenis behaal. twee jaar later het argentini\u00eb weer aan die toernooi deelgeneem en uruguay kon slegs die tweede plek beklee, twee jaar later het hulle dieselfde uitslag behaal. in junie 1985 het frankryk aan die einde van sy 1985-toer deur suid-amerika uruguay besoek en met 34\u20136 gewen; di\u00e9 wedstryd is nie as \u2019n toetswedstryd erken nie. drie maande voorheen het die internasionale rugbyraad (irr, nou w\u00eareldrugby), wat destyds baie eksklusief was en slegs agt lede gehad het, op die invoering van die rugbyw\u00eareldbekertoernooi besluit. vir die eerste rugbyw\u00eareldbeker 1987 het die irr nege spanne vir deelname genooi, maar uruguay het geen uitnodiging ontvang nie.\n\n\n=== op pad na die eerste rugbyw\u00eareldbekerdeelname ===\nop 2 augustus 1987 het met spanje die eerste europese span uruguay besoek wat aan die teros toetsstatus toegeken het; die besoekers het die wedstryd met 16\u20138 gewen. tydens die suid-amerikaanse rugbykampioenskappe in 1987 en 1989 het die teros weer agter argentini\u00eb in die tweede plek ge\u00ebindig. in september 1988 het hulle teen belgi\u00eb hul eerste oorwinning teen \u2019n europese span nog aangeteken (met 39\u201313). \u2019n maand later was die uruguaanse beheerliggaam een van die stigtingslede van die vastelandse beheerliggaam consur (nou sudam\u00e9rica rugby) wat in 1989 \u2019n irr-lid geword het. in november 1989 het hulle vir die eerste keer teen die verenigde state te staan gekom, maar die teros is met 6\u201360 maklik verslaan. die suid-amerikaanse rugbykampioenskap 1991 het hulle weer in die tweede plek afgesluit. die 1993-toernooi het gelyktydig as eerste kwalifiseringsrondte vir die rugbyw\u00eareldbeker 1995 gedien. aangesien die uruguane weer in die tweede plek ge\u00ebindig het, het hulle die volgende rondte misgeloop. die uitslag was baie naelskraap: die teros het op \u2019n stadium met 10\u20136 voorgeloop, totdat een van hul spelers van die veld gesit is; die argentyne kon die wedstryd draai en die uruguane met 19\u201310 klop.van 1995 tot 2003 het uruguay aan al die vyf pan-amerikaanse rugbykampioenskappe deelgeneem. di\u00e9 toernooi het tot meer ontmoetings met die verenigde state en kanada gelei, waarby die teros soms tred kon hou, maar in al die wedstryde verslaan is. die wedstryde teen albei noord-amerikaanse spanne in september 1996 was die eerstes nog wat hulle buite suid-amerika gespeel het. in 1995, 1997 en 1998 se suid-amerikaanse rugbykampioenskappe het uruguay weer in die tweede plek ge\u00ebindig. in maart 1998 het die span aan die rugbyw\u00eareldbekerkwalifisering deelgeneem. in die eerste rondte het hulle teen chili en paraguay te staan gekom en albei wedstryde gewen. die tweede kwalifiseringsrondte was gelyk aan die pan-amerikaanse rugbykampioenskap 1998. met hul laaste plek het uruguay die kans gehad om in vroeg 1999 deur twee interkontinentale uitkloprondtes te kwalifiseer. die teros het portugal twee keer geklop met die terugwedstryd in lissabon wat hul eerste wedstryd in europa was. die laaste struikelblok was marokko. die teros het hul tuiswedstryd in montevideo met 18\u20133 gewen, maar die wegwedstryd in casablanca met 18\u201321 verloor. met \u2019n algehele telling van 36\u201324 het hulle vir die eerste keer vir \u2019n rugbyw\u00eareldbekertoernooi gekwalifiseer.die rugbyw\u00eareldbeker 1999 is in oktober en november in die destydse vyfnasies aangebied. uruguay is in groep 1 geloot en al die drie groepwedstryde is in skotland beslis. in galashiels het die teros in die eerste wedstryd \u2019n 27\u201315-oorwinning teen spanje aangeteken, waartoe die 40-jarige spankaptein diego ormaechea, tot op hede die oudste speler tydens \u2019n rugbyw\u00eareldbekertoernooi, \u2019n drie bygedra het. in edinburg het hulle teen die skotte met 12\u201343 verloor, in glasgow teen die verdedigende w\u00eareldkampioen suid-afrika met 3\u201339. vervolgens is hulle met hul derde plek uit die toernooi geskakel.\n\n\n=== in die nuwe millennium ===\nin september 2000 het uruguay die eerste toetswedstryd teen namibi\u00eb gewen. van 2000 af is die suid-amerikaanse rugbykampioenskap jaarliks beslis, maar die magsbalans op die vasteland het vir eers nie verander nie. tot in 2010 het uruguay elf agtereenvolgende keer na argentini\u00eb in die tweede plek ge\u00ebindig. in 2001 is die teros tydens die pan-amerikaanse rugbykampioenskap deur die argentyne met slegs vyf punte geklop, later di\u00e9 jaar het hulle tuistoetswedstryde teen beide itali\u00eb en spanje verloor. van julie tot september 2002 het uruguay ses wedstryde tydens die rugbyw\u00eareldbekerkwalifisering gespeel. hulle het die eerste drie wegwedstryde teen chili, kanada en die verenigde state verloor. maar die teros kon herstel en al die drie tuiswedstryde wen, waarby hulle die kanadese en amerikaners vir die eerste keer geklop het. uruguay het daarmee vir die rugbyw\u00eareldbeker 2003 in australi\u00eb gekwalifiseer. in groep c het hulle n\u00e1 drie swak nederlae teen suid-afrika (met 6\u201372), samoa (met 13\u201360) en die latere w\u00eareldkampioen  engeland (met 13\u2013111) georgi\u00eb met 24\u201312 geklop.in 2004 en 2005 het uruguay aan albei toernooie van die kortstondige interkontinentale beker deelgeneem en teen portugal asook georgi\u00eb te staan gekom. in 2005 het die span met die 14de plek op w\u00eareldrugby se w\u00eareldranglys hul beste plek nog beklee. die rugbyw\u00eareldbekerkwalifisering het in julie 2006 met die vastelandse rondte 3a afgeskop. n\u00e1 \u2019n 0\u201326-wegnederlaag teen argentini\u00eb in die eerste wedstryd het die teros tuis chili met 43\u201315 geklop en die rondte 4 gehaal. in di\u00e9 rondte het hulle in twee uitspeelwedstryde teen die verenigde state te staan gekom, maar albei verloor. die teros het tydens die internasionale uitspeelrondte die laaste kans vir kwalifisering gehad. hulle het die wegwedstryd in lissabon verloor (met 5\u201312) en die tuiswedstryd in montevideo gewen (met 18\u201312), waardeur hulle met \u2019n naelskraapse algehele telling van 23\u201324 uitgeskakel is en die rugbyw\u00eareldbeker 2007 in frankryk misgeloop het.\nin junie 2008 het uruguay vir die eerste keer aan die nasiesbeker deelgeneem. hulle het die vyfde plek onder ses deelnemers beklee, nadat hulle slegs rusland kon klop. een jaar later het hulle in die laaste plek ge\u00ebindig. die rugbyw\u00eareldbekerkwalifisering vir die rugbyw\u00eareldbeker 2011 het in april/mei 2009 met twee wedstryde in rondte 3a teen brasili\u00eb en chili afgeskop, wat uruguay albei maklik kon wen. daarop het weer twee uitspeelwedstryde teen die verenigde state gevolg en slegs soos vier jaar voorheen het die teros twee nederlae gely (met onderskeidelik 22\u201327 tuis en 6\u201327 weg). in die aansluitende interkontinentale uitspeelrondte het uruguay kasakstan met 44\u20137 geklop. die laaste plek is in november 2010 in twee wedstryde teen roemeni\u00eb beslis: in die tuiswedstryd het hulle met 21\u201321 gelykop gespeel, maar nadat hulle die wegwedstryd in boekarest met 12\u201339 verloor het, het uruguay met \u2019n algehele telling van 33\u201360 die toernooi in nieu-seeland misgeloop.n\u00e1 drie jare se afwesigheid het uruguay in 2012 weer aan die nasiesbeker deelgeneem en in die vierde plek ge\u00ebindig. die w\u00eareldbekerkwalifisering vir die rugbyw\u00eareldbeker 2015 het in mei 2013 afgeskop en die uruguane het in rondte 3a weer beide brasili\u00eb en chili geklop. in maart 2014 het hulle in rondte 4 weer teen die verenigde state te staan gekom. in die tuiswedstryd het hulle met 27\u201327 gelykop gespeel, maar nadat hulle die wegwedstryd met 13\u201332 verloor het, het hulle die regstreekse kwalifisering misgeloop en moes nes vier jaar voorheen aan die interkontinentale uitspeelwedstryde deelneem. voor \u2019n tuisskare het hulle hongkong met 28\u20137 geklop. die laaste plek is in september en oktober 2014 teen rusland beslis: op die naelskraapse 21\u201322-wegnederlaag in krasnojarsk het \u2019n 36\u201327-tuisoorwinning gevolg, waarmee uruguay met \u2019n algehele telling van 57\u201349 die laaste plek bespreek het.tydens en n\u00e1 die suksesvolle rugbyw\u00eareldbekerkwalifisering het hulle ook in ander belangrike wedstryde gespeel. argentini\u00eb het vanwe\u00eb sy oorskakeling na die suidelike halfrond se rugbykampioenskapstoernooi van 2014 af nie meer met sy dominerende nasionale span aan die jaarlikse vastelandse toernooi deelgeneem nie. uruguay het die nuwe kans konsekwent benut en n\u00e1 drie maklike oorwinnings teen brasili\u00eb, chili en paraguay n\u00e1 25 jaar sy tweede suid-amerikaanse titel ingepalm. tydens die suid-amerikaanse rugbykampioenskap 2015 is hulle egter deur chili geklop, wat op sy beurt sy eerste suid-amerikaanse titel ingepalm het. die daaropvolgende rugbyw\u00eareldbeker 2015 was vir uruguay die ergste nog. die teros is in al die vier groep a-wedstryde deur wallis (met 9\u201354), australi\u00eb (met 3\u201365), fidji (met 15\u201347) en die gasheer engeland (met 3\u201360) oorrompel, waarvolgens hulle met hul laaste plek uitgeskakel is.\n\n\n=== verdere ontwikkeling ===\ndie in 2009 ingestelde amerikaanse rugbykampioenskap, waaraan voorheen sekere nasionale reserwespanne deelgeneem het, het in 2016 \u2019n fundamentele verandering ondergaan. sedertdien het die amerikas se vyf leidende spanne na die voorbeeld van die europese sesnasies in \u2019n jaarlikse rondomtalie ontmoet. slegs argentini\u00eb het ten einde van \u2019n meer gebalanseerde toernooi slegs sy reserwespan (die jaguares) laat deelneem. tydens die eerste toernooi in februarie en maart 2016 het uruguay n\u00e1 drie oorwinnings en twee nederlae in die vierde plek ge\u00ebindig. \u2019n maand later het die span n\u00e1 drie maklike oorwinnings die derde suid-amerikaanse titel ingepalm. tydens die amerikaanse rugbykampioenskap 2017 het hulle weer drie oorwinnings aangeteken (en twee nederlae gely), waarmee hulle die derde plek behaal het. later in 2017 het hulle ook die suid-amerikaanse rugbykampioenskap en die nasiesbeker beklink. met sy titels tydens die twee vorige suid-amerikaanse rugbykampioenskappe moes uruguay eers in rondte 4 van die rugbyw\u00eareldbekerkwalifisering begin en in januarie en februarie 2018 in twee uitspeelwedstryde teen kanada te staan kom. hulle kon albei wedstryde wen (met onderskeidelik 38\u201329 weg en met 32\u201331 tuis), waarmee uruguay vir die vierde keer vir die toernooi gekwalifiseer het.na aanleiding van die argentynse voorbeeld neem sedert 2018 slegs die uruguaanse reserwespan aan die suid-amerikaanse rugbykampioenskap deel. tydens die amerikaanse rugbykampioenskap 2019 het die nasionale span n\u00e1 vier oorwinnings in die tweede plek ge\u00ebindig, hul enigste nederlaag was teen die argentynse reserwespan. in die eerste wedstryd tydens die rugbyw\u00eareldbeker 2019 in japan het die teros \u2019n verrassende 30\u201327-oorwinning teen fidji aangeteken. dit was hul eerste oorwinning teen di\u00e9 span en ook hul eerste oorwinning tydens \u2019n rugbyw\u00eareldbekertoernooi in 16 jaar. daarna het hulle egter teen georgi\u00eb (met 7\u201333), australi\u00eb (met 10\u201345) en wallis (met 13\u201335) verloor, waardeur die teros weer in die laaste plek uit die toernooi geskakel is. \u2019n nagklub in kumamoto het tydens die toernooi kriminele klagte teen spelers van die uruguaanse span weens beweerde skade aan eiendom ingedien.sedert die uitbreek van die w\u00eareldwye covid-19-pandemie is n\u00f3g die suid-amerikaanse n\u00f3g die amerikaanse rugbykampioenskap beslis. in 2020 kon slegs twee tuiswedstryde teen spanje gespeel word. tydens die rugbyw\u00eareldbekerkwalifisering in julie 2021 het uruguay in rondte 2a beide chili (met 15\u201310) en brasili\u00eb (met 36\u201313) geklop. aansluitend het die span in oktober in twee uitspeelwedstryde teen die verenigde state te staan gekom. op \u2019n 16\u201319-wegnederlaag het \u2019n 34\u201315-tuisoorwinning gevolg; met \u2019n algehele telling van 50\u201334 het uruguay regstreeks vir die rugbyw\u00eareldbeker 2023 in frankryk gekwalifiseer. tydens di\u00e9 toernooi is die span deur die gasheer frankryk (met 12\u201327), itali\u00eb (met 17\u201338) en nieu-seeland (met 0\u201373) geklop, terwyl hulle teen namibi\u00eb hul vierde w\u00eareldbekeroorwinning in hul geskiedenis kon aanteken.\n\n\n== kleure, embleem en bynaam ==\nuruguay speel tradisioneel in \u2019n hemelblou trui met wit kleuraksente, wit broeke en blou sokkies. hul alternatiewe trui is wit met blou kleuraksente, blou broeke en blou sokkies.\ndie huidige truiverskaffer is die uruguaanse sportuitruster flash en die truiborg is die spaanse banco santander. die beheerliggaam se kenteken verskyn op die regterbors, die truiverskaffer se kenteken links en die borgkenteken in die middel.\ndie beheerliggaam uruguaanse rugbyunie se kenteken, wat ook op die trui verskyn, toon \u2019n hemelblou bronskiewiet op \u2019n swart agtergrond. die nasionale span se bynaam los teros (\u201cdie teros\u201d) is ontleen aan die spaanse naam van di\u00e9 vo\u00ebl uit die familie charadriidae wat wydverspreid in suid-amerika voorkom.\n\n\n== tuisstadion ==\nuruguay se tuisstadion is die charr\u00faa-stadion in die hoofstad montevideo met \u2019n kapasiteit van 14 000. dit is in besit van die departamento montevideo, wat dit deur middel van \u2019n konsessie-ooreenkoms aan die rugbyunie en die sokkervereniging beskikbaar stel vir gebruik. hier word amper al die nasionale span se tuiswedstryde, die pe\u00f1arol-konsessie, die meeste wedstryde tydens die nasionale rugbykampioenskap en ander rugbybyeenkomste aangebied; buitendien is die rugbybeheerliggaam se hoofkantoor hier gesetel. die tweede hoofgebruiker is die sokkerklub montevideo city torque en ook die uruguaanse nasionale vrouesokkerspan gebruik die stadion vir hul tuiswedstryde.\nvorige tuisstadions was die fasiliteite van die montevideo-krieketklub en die carrasco poloklub, die parque central, die estadio luis franzini en die estadio saroldi \u2013 almal in montevideo. tot op hede het die nasionale span slegs drie tuiswedstryde buite die hoofstad gespeel, in 2017 twee keer in maldonado en in 2014 een keer in paysand\u00fa.\n\n\n== toetswedstryde ==\nuruguay het 139 van sy 270 toetswedstryde gewen, \u2019n wenrekord van 51,48%. uruguay se statistieke in toetswedstryde teen al die lande, in alfabetiese volgorde, is soos volg (korrek in oktober 2023): uruguay kon tot dusver nie \u2019n oorwinning teen argentini\u00eb aanteken nie, terwyl hul wenrekord teen brasili\u00eb, chili en paraguay positief is.\n\n\n== rekords ==\n\n\n=== w\u00eareldbekerrekord ===\nuruguay het tot dusver vir vyf rugbyw\u00eareldbekertoernooie gekwalifiseer. hul beste prestasie tot dusver was een oorwinning elk tydens die toernooie in 1999, 2003, 2019 en 2023.\n\n\n=== suid-amerikaanse rugbykampioenskap ===\nsedert die eerste toernooi in 1951 het uruguay tot in 2017 aan al die suid-amerikaanse rugbykampioenskappe deelgeneem. hulle het die toernooi vier keer gewen en 27-keer as naaswenner ge\u00ebindig. sedert 2018 neem uruguay slegs met die reswerespan aan di\u00e9 toernooi deel.\ntiteloorwinnings (4): 1981, 2014, 2016, 2017\n\n\n=== pan-amerikaanse rugbykampioenskap ===\nuruguay het van 1995 tot 2003 an al die vyf pan-amerikaanse rugbykampioenskappe deelgeneem en by elke toernooi in die laaste plek ge\u00ebindig.\n\n\n=== amerikaanse rugbykampioenskap ===\nuruguay neem sedert 2009 aan die jaarlikse amerikaanse rugbykampioenskap (oftewel \u201camerikaanse sesnasies\u201d) deel, waar hulle teen brasili\u00eb, chili, kanada en die verenigde state asook die argentynse tweede span speel. hul beste prestasie tot dusver was die tweede plek in 2019.\n\n\n=== nasiesbeker ===\nsedert 2008 neem uruguay deel aan die nasiesbeker, waartydens nasionale spanne van die tweede vlak en reserwespanne van die eerste vlak ontmoet. n\u00e1 gemengde resultate tydens die eerste toernooie het uruguay die toernooi van 2017 tot 2019 drie agtereenvolgende keer gewen.\n\ntiteloorwinnings (3): 2017, 2018, 2019\n\n\n=== ander toetswedstryde ===\nin teenstelling met ander tradisionele rugbylande het die uruguaanse nasionale rugbyspan tydens die amateurtydperk nie oorsese toere onderneem nie en tot in die middel-1990\u2019s slegs wedstryde in suid-amerika gespeel. daarteenoor het hulle deur suid-amerika toerende nasionale spanne gehuisves. deesdae is toetswedstryde teen die spanne van die noordelike halfrond tweekeer per jaar moontlik. gedurende juniemaand se midjaarrugbytoetsreeks tree uruguay as gasheer op en gedurende novembermaand se eindjaarrugbytoetsreeks reis uruguay na europa. in teenstelling met die meeste ander rugbylande speel uruguay nie vir enige trofee teen sy teenstanders nie.\n\n\n== spelers ==\n\n\n=== huidige span ===\ndie volgende spelers het die uruguaanse span gevorm tydens die rugbyw\u00eareldbeker 2023:\n\n\n=== bekende spelers ===\neen voormalige uruguaanse speler is vir sy uitstekende prestasie in w\u00eareldrugby se heldesaal opgeneem:\n\n\n=== spelerstatistieke ===\nvervolgens die belangrikste statistieke van uruguay se spelers. die spelers wat met * gekenmerk is, is nog aktief en kan hul statistieke verbeter.\n(korrek teen: oktober 2023)\n\n\n== afrigters ==\ndie volgende persone het al as hoofafrigters van die uruguaanse nasionale rugbyspan gedien:\n\n\n== sien ook ==\n\n\n== verwysings ==\n\n\n== verdere leesstof ==\n(fr)  henri garcia (2011). la fabuleuse histoire du rugby. parys: \u00e9ditions de la martini\u00e8re. isbn 978-2-7324-4528-1.\n(en)  huw richards (2007). a game for hooligans: the history of rugby union. edinburg: mainstream publishing. isbn 978-1-84596-255-5.\n(en)  richard bath (1997). the complete book of rugby. seven oaks. isbn 1-86200-013-1.\n\n\n== eksterne skakels ==\n(es)  amptelike webwerf van die uruguaanse rugbyunie\n(en)  uruguay by w\u00eareldrugby"