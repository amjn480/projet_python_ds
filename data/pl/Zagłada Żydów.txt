"zag\u0142ada \u017cyd\u00f3w, r\u00f3wnie\u017c holocaust lub holokaust (gr. \u1f41\u03bb\u03cc\u03ba\u03b1\u03c5\u03c3\u03c4\u03bf\u03c2 holokaustos \u2013 \u201eca\u0142opalenie, ofiara ca\u0142opalna\u201d), shoah, szoa \u2013 ludob\u00f3jstwo oko\u0142o 6 milion\u00f3w europejskich \u017cyd\u00f3w dokonane w czasie ii wojny \u015bwiatowej przez iii rzesz\u0119 niemieck\u0105 i wspierane w r\u00f3\u017cnym stopniu przez uzale\u017cnione od niej pa\u0144stwa sojusznicze.\nzag\u0142ada \u017cyd\u00f3w w wi\u0119kszo\u015bci przeprowadzona zosta\u0142a na okupowanych przez iii rzesz\u0119 ziemiach polskich. stanowi\u0142a, \u0142\u0105cznie z zag\u0142ad\u0105 rom\u00f3w, bezprecedensow\u0105 pr\u00f3b\u0119 wymordowania ca\u0142ych narod\u00f3w przy u\u017cyciu metod przemys\u0142owych, kt\u00f3ra nigdy wcze\u015bniej i p\u00f3\u017aniej nie by\u0142a przeprowadzona w takiej skali. stanowi\u0142a systematyczny i realizowany przez aparat pa\u0144stwowy proces likwidacji ca\u0142ego narodu.\nliczba \u017cydowskich ofiar holocaustu jest szacowana na prawie 6 milion\u00f3w, cho\u0107 dok\u0142adna liczba nie jest znana z powodu braku kompletnej ewidencji oraz systematycznego niszczenia archiw\u00f3w i zacierania \u015blad\u00f3w przez w\u0142adze niemieckie w obliczu kl\u0119ski wojennej. jedn\u0105 trzeci\u0105 tej liczby, czyli ok. 2 miliony, stanowi\u0142y dzieci. liczba polskich \u017cyd\u00f3w w\u015br\u00f3d ofiar zag\u0142ady szacowana jest wed\u0142ug r\u00f3\u017cnych \u017ar\u00f3de\u0142 od 2,6 mln do 3,3 mln os\u00f3b.\nw judaizmie \u017cyd umieraj\u0105cy za wiar\u0119 traktowany jest jako kadosz, tzn. \u015bwi\u0119ty. ka\u017cda z ofiar holokaustu jest kadosz.\n\n\n== terminy i g\u0142\u00f3wne znaczenie ==\ntermin holocaust, po raz pierwszy u\u017cyty w 1895 r. do okre\u015blenia masakry ormia\u0144skich chrze\u015bcijan (1894\u20131896), pochodzi z \u0142aciny ko\u015bcielnej: s\u0142owo holocaustum jest adaptacj\u0105 greckiego hol\u00f3kauston, rodzaj nijaki imies\u0142owu hol\u00f3kaustos (\u201espalony w ca\u0142o\u015bci\u201d), od czasownika holo-kaut\u00f3o (\u201espalam ofiar\u0119 w ca\u0142o\u015bci\u201d). pierwotnie by\u0142 to termin religijny oznaczaj\u0105cy ofiar\u0119 ca\u0142opaln\u0105, w tym znaczeniu mo\u017ce by\u0107 stosowane r\u00f3wnie\u017c dzi\u015b. pochodz\u0105cy z hebrajskiego termin szoa (hebr. \u05e9\u05d5\u05d0\u05d4 \u2013 ca\u0142kowita zag\u0142ada, zniszczenie \u2013 transkrypcja angielska: shoah) nie odwo\u0142uje si\u0119 do pozytywnego, religijnego znaczenia ca\u0142opalenia. w polsce u\u017cywa si\u0119 ponadto terminu zag\u0142ada.\n\n\n== szersze znaczenia ==\ntermin holocaust bywa u\u017cywany w odniesieniu do ludob\u00f3jstwa innych prze\u015bladowanych grup etnicznych, narodowych i spo\u0142ecznych oraz wi\u0119\u017ani\u00f3w politycznych w obozach koncentracyjnych przez nazist\u00f3w, a w szczeg\u00f3lno\u015bci eksterminacji innej grupy etnicznej \u2013 cygan\u00f3w, czyli rom\u00f3w i sinti (porajmos \u2013 poch\u0142oni\u0119cie). przyk\u0142adowo, polityka hitlera wobec cz\u0119\u015bci s\u0142owian i ba\u0142t\u00f3w (tak\u017ce uznawanych za untermenschen \u2013 \u201epodludzi\u201d), w szczeg\u00f3lno\u015bci polak\u00f3w, r\u00f3wnie\u017c zak\u0142ada\u0142a eksterminacj\u0119 elit spo\u0142ecznych, naukowych i kulturalnych (poniewa\u017c zdaniem nazist\u00f3w cywilizacja i sztuka rozwija\u0142y si\u0119 jedynie dzi\u0119ki nacjom zachodnim) oraz eksploatacj\u0119 pozosta\u0142ej cz\u0119\u015bci narodu poprzez prac\u0119 niewolnicz\u0105. szczeg\u00f3lnie liczn\u0105 grup\u0119 ofiar stanowili sowieccy je\u0144cy wojenni, kt\u00f3rych w niewoli zgin\u0119\u0142o ponad 3 miliony (\u015bmier\u0107 ponios\u0142a wi\u0119kszo\u015b\u0107 z ponad 5 milion\u00f3w je\u0144c\u00f3w radzieckich).\nczasem termin ten bywa u\u017cywany jako synonim innych ludob\u00f3jstw, odnoszony np. do ludob\u00f3jstwa ormian, grek\u00f3w pontyjskich i asyryjczyk\u00f3w. s\u0142owo \u201eholocaust\u201d pisze si\u0119 w\u00f3wczas ma\u0142\u0105 liter\u0105.\n\n\n== polityka nazist\u00f3w niemieckich wobec \u017cyd\u00f3w ==\npartia nazistowska i jej przyw\u00f3dca adolf hitler po doj\u015bciu do w\u0142adzy w 1933 rozpocz\u0119li realizacj\u0119 programu rasistowskiego i antysemickiego, przewiduj\u0105cego izolacj\u0119 ludno\u015bci \u017cydowskiej i stopniowe pozbawienie jej wszelkich praw obywatelskich oraz cywilnych. wspierano tak\u017ce emigracj\u0119 \u017cyd\u00f3w z niemiec. w wyniku tych dzia\u0142a\u0144 do lata 1938 z iii rzeszy uciek\u0142o 150 tys. \u017cyd\u00f3w, kt\u00f3rzy skierowali si\u0119 do wielkiej brytanii (52 tys. os\u00f3b), francji (30 tys.), polski (25 tys.), belgii (12 tys.), szwajcarii (10 tys.) i kraj\u00f3w skandynawskich (5 tys.).\npo doj\u015bciu do w\u0142adzy nazist\u00f3w, w kwietniu 1933 roku wprowadzono podzia\u0142 na aryjczyk\u00f3w i nie-aryjczyk\u00f3w, przez kt\u00f3rych rozumiano osoby posiadaj\u0105ce co najmniej jednego \u017cydowskiego dziadka. ci ostatni mieli zosta\u0107 zwolnieni ze stanowisk administracyjnych i rz\u0105dowych. g\u0142\u00f3wn\u0105 podstaw\u0105 prawn\u0105 dyskryminuj\u0105cych posuni\u0119\u0107 by\u0142y ustawy norymberskie z 1935 roku. niemcy rozwin\u0119li tak\u017ce uzasadniaj\u0105c\u0105 te kroki wielk\u0105 akcj\u0119 propagandow\u0105, oskar\u017caj\u0105c \u017cyd\u00f3w o paso\u017cytnictwo, wyzysk, demoralizowanie i niszczenie narod\u00f3w, w\u015br\u00f3d kt\u00f3rych zamieszkuj\u0105. propaganda nag\u0142a\u015bnia\u0142a tak\u017ce rzekom\u0105 organizacj\u0119 mi\u0119dzynarodowego spisku, obejmuj\u0105cego \u017cydowskich bankier\u00f3w i przemys\u0142owc\u00f3w, a tak\u017ce polityk\u00f3w pochodzenia \u017cydowskiego i znajduj\u0105cych si\u0119 pod wp\u0142ywem \u017cyd\u00f3w. spisek ten mia\u0142 mie\u0107 charakter mi\u0119dzynarodowy; obejmowa\u0142 rzekomo libera\u0142\u00f3w, socjaldemokrat\u00f3w i komunist\u00f3w, a tak\u017ce mason\u00f3w i inne organizacje spo\u0142eczno-polityczne przeciwstawiaj\u0105ce si\u0119 ideom nazizmu.\n\njednocze\u015bnie propaganda nazistowska stworzy\u0142a poj\u0119cie \u201eha\u0144bienia rasy\u201d (rassenschande), aby uzasadni\u0107 konieczno\u015b\u0107 wprowadzenia restrykcyjnego prawa zakazuj\u0105cego ma\u0142\u017ce\u0144stw kobiet niemieckich z \u017cydami. jedna z ustaw norymberskich, \u201eustawa o ochronie niemieckiej krwi i czci\u201d (niem. gesetz zum schutze des deutschen blutes und der deutschen ehre) z dnia 15 wrze\u015bnia 1935 wprowadza\u0142a sankcje karne za \u0142amanie jej postanowie\u0144, zwykle w postaci wi\u0119zienia lub zes\u0142ania do obozu koncentracyjnego. kampania propagandowa wymierzona w \u017cyd\u00f3w wspomagana by\u0142a przez dzia\u0142alno\u015b\u0107 wysokich funkcjonariuszy nazistowskich. jeden z nich, gauleiter norymbergi julius streicher, w ramach akcji przeciwko \u201eska\u017ceniu rasy\u201d, stworzy\u0142 w latach 1933\u20131940 pseudonaukow\u0105 teori\u0119 biochemiczn\u0105, w my\u015bl kt\u00f3rej bia\u0142ko zawarte w nasieniu \u017cyd\u00f3w mia\u0142o zdolno\u015b\u0107 trwa\u0142ego \u201einfekowania\u201d organizmu kobiet niemieckich. streicher, aktywnie nawo\u0142uj\u0105cy do akt\u00f3w przemocy podczas swoich wyst\u0105pie\u0144 oraz jako g\u0142\u00f3wny inicjator ustaw norymberskich i wydawca pisma \u201eder st\u00fcrmer\u201d (nawo\u0142uj\u0105cego do nienawi\u015bci na tle rasowym), ponosi tak\u017ce odpowiedzialno\u015b\u0107 za pogrom mniejszo\u015bci \u017cydowskiej w 1938 r., podczas tzw. nocy kryszta\u0142owej (niem. kristallnacht). jej skutkami by\u0142a \u015bmier\u0107 ok. 200 \u017cyd\u00f3w, zes\u0142anie do oboz\u00f3w koncentracyjnych 20\u201330 tys. os\u00f3b narodowo\u015bci \u017cydowskiej oraz grabie\u017c ich maj\u0105tku.\nnazi\u015bci postrzegali \u017cyd\u00f3w nie jako wsp\u00f3lnot\u0119 wyznaniow\u0105 czy narodowo\u015bciow\u0105 \u2013 odrzucali zatem religijn\u0105 konwersj\u0119 albo asymilacj\u0119 jako rozwi\u0105zanie \u201eproblemu \u017cydowskiego\u201d. ich zdaniem \u017cydzi stanowili ras\u0119, czy raczej mieszank\u0119 rasow\u0105, kt\u00f3rej reprezentanci stanowi\u0105 element szkodliwy z przyczyn genetycznych. cz\u0119\u015b\u0107 zamordowanych by\u0142a arbitralnie uznana za \u017cyd\u00f3w przez nazist\u00f3w \u2013 byli to np. chrze\u015bcijanie (jak \u015bw. edyta stein) lub bezwyznaniowcy, ca\u0142kowicie zasymilowani i niemaj\u0105cy nieraz od pokole\u0144 \u017cadnego kontaktu z religi\u0105 i kultur\u0105 \u017cydowsk\u0105. nazi\u015bci uznawali za \u017cyda osob\u0119, w kt\u00f3rej rodzinie do trzeciego pokolenia wstecz by\u0142a przynajmniej jedna osoba pochodzenia \u017cydowskiego (ustawy norymberskie). by\u0142o to wi\u0119c kryterium \u201erasowe\u201d, a nie religijne lub kulturowe. takie postrzeganie \u017cyd\u00f3w sk\u0142ania\u0142o do izolowania i eliminowania \u017cyd\u00f3w, a tak\u017ce wszystkich zasymilowanych os\u00f3b pochodzenia \u017cydowskiego. propaganda szerzy\u0142a te pogl\u0105dy, podpieraj\u0105c si\u0119 rzekomymi wynikami bada\u0144 naukowych, sfa\u0142szowan\u0105 wiedz\u0105 historyczn\u0105 lub antropologiczn\u0105. antysemicka i rasistowska propaganda znalaz\u0142a ju\u017c w drugiej po\u0142owie lat trzydziestych cz\u0119\u015bciowy odd\u017awi\u0119k w\u015br\u00f3d niemc\u00f3w, ale tak\u017ce w innych krajach europejskich, sprzyjaj\u0105c postawom kolaboracji, albo \u2013 cz\u0119\u015bciej \u2013 oboj\u0119tno\u015bci wobec holocaustu.\npo wybuchu wojny polityka nazist\u00f3w wobec \u017cyd\u00f3w by\u0142a wprowadzana w kolejnych pa\u0144stwach europejskich, w miar\u0119 ich zajmowania przez wojska niemieckie. przybiera\u0142o to z regu\u0142y formy rejestracji os\u00f3b pochodzenia \u017cydowskiego, zmuszania do noszenia na ubraniach znak\u00f3w identyfikacyjnych (najcz\u0119\u015bciej niebieskiej gwiazdy dawida), wprowadzania r\u00f3\u017cnych zakaz\u00f3w i posuni\u0119\u0107 dyskryminuj\u0105cych, w pa\u0144stwach z liczn\u0105 ludno\u015bci\u0105 \u017cydowsk\u0105 (m.in. w polsce) izolacj\u0119 w dzielnicach zamkni\u0119tych (gettach), cz\u0119sto otoczonych murem. wobec \u017cyd\u00f3w \u0142ami\u0105cych przepisy dyskryminacyjne albo opuszczaj\u0105cych zamkni\u0119te dzielnice wprowadzano kary \u015bmierci. r\u00f3wnie\u017c surowe kary wprowadzano wobec os\u00f3b pomagaj\u0105cych \u017cydom (w polsce kara \u015bmierci obowi\u0105zywa\u0142a za pomoc w ukrywaniu si\u0119 albo za dostarczanie \u017cywno\u015bci). koncentracja du\u017cych mas ludzi w niewielkich obszarach powodowa\u0142a cz\u0119ste choroby, a ograniczone dostawy \u017cywno\u015bci \u2013 cz\u0119st\u0105 \u015bmier\u0107 g\u0142odow\u0105.\n\n\n== zag\u0142ada \u017cyd\u00f3w ==\npocz\u0105tkowo w\u0142adze niemieckie rozwa\u017ca\u0142y wysiedlenie europejskich \u017cyd\u00f3w (np. za ural b\u0105d\u017a na madagaskar), projekt ten zosta\u0142 jednak oceniony jako niemo\u017cliwy do przeprowadzenia w warunkach wojny. w zwi\u0105zku z tym, jesieni\u0105 1941 roku podj\u0119to decyzj\u0119 o tzw. \u201eostatecznym rozwi\u0105zaniu kwestii \u017cydowskiej\u201d (endl\u00f6sung der judenfrage), co by\u0142o sformu\u0142owaniem oznaczaj\u0105cym w praktyce polityk\u0119 zag\u0142ady wszystkich \u017cyd\u00f3w w europie. szczeg\u00f3\u0142y akcji dopracowano formalnie podczas konferencji w wannsee, 20 stycznia 1942 r., a przeprowadzenie operacji powierzono ss, jej koordynowanie mia\u0142 prowadzi\u0107 obersturmbannf\u00fchrer adolf eichmann, kieruj\u0105cy referatem iv d4 w rsha (reichssicherheitshauptamt \u2013 g\u0142\u00f3wny urz\u0105d bezpiecze\u0144stwa rzeszy).\neksterminacja jednak rozpocz\u0119ta zosta\u0142a przed oficjalnymi decyzjami. pierwszym jej aktem by\u0142y dzia\u0142ania \u201eoddzia\u0142\u00f3w specjalnych\u201d einsatzgruppen na terenie zwi\u0105zku radzieckiego po niemieckiej inwazji rozpocz\u0119tej w czerwcu 1941 roku. oddzia\u0142\u00f3w tych by\u0142o cztery, oznaczonych literami alfabetu: a, b, c oraz d, a podzielone one by\u0142y na mniejsze pododdzia\u0142y \u2013 sonderkommanda oraz einsatzkommanda. oddzia\u0142y te, dzia\u0142aj\u0105ce wkr\u00f3tce po wkraczaj\u0105cych wojskach niemieckich, dokona\u0142y zab\u00f3jstw ponad p\u00f3\u0142 miliona \u017cyd\u00f3w, a tak\u017ce cygan\u00f3w, je\u0144c\u00f3w wojennych oraz cz\u0142onk\u00f3w partii komunistycznej. rola tych oddzia\u0142\u00f3w sprowadza\u0142a si\u0119 do sp\u0119dzania lokalnej ludno\u015bci \u017cydowskiej i innych os\u00f3b przeznaczonych do eksterminacji do specjalnych miejsc i masowych rozstrzeliwa\u0144, najcz\u0119\u015bciej za pomoc\u0105 karabin\u00f3w maszynowych. niekiedy wykorzystywano miejscowych kolaborant\u00f3w do pomocy w morderstwach. w ten spos\u00f3b dokonano holocaustu \u017cyd\u00f3w ukrai\u0144skich, besarabskich, bia\u0142oruskich i ba\u0142tyckich. poza obozami, najbardziej znanym miejscem eksterminacji jest w\u0105w\u00f3z babi jar ko\u0142o kijowa, gdzie w 1941 r. zamordowano ok. 100 tys. \u017cyd\u00f3w, a tak\u017ce podwile\u0144skie ponary, gdzie nazi\u015bci wymordowali prawie 80 tys. \u017cyd\u00f3w.\nw\u0142adze nazistowskie oceni\u0142y tak\u0105 metod\u0119 zabijania \u017cyd\u00f3w za zbyt kosztown\u0105 (amunicja) i pracoch\u0142onn\u0105 oraz trudn\u0105 do powt\u00f3rzenia w krajach, w kt\u00f3rych terror by\u0142 s\u0142abszy, a dzia\u0142ania wojenne dalekie. na mniejsz\u0105 skal\u0119 eksperymentowano z innym pomys\u0142em: samochodami wydzielaj\u0105cymi gazy spalinowe do \u0142adowni, zabijaj\u0105ce znajduj\u0105cych si\u0119 w niej ludzi tlenkiem w\u0119gla. jeszcze przed decyzjami konferencji w wannsee takich metod u\u017cyto w obozie zag\u0142ady ludno\u015bci \u017cydowskiej z wydzielonego kraju warty \u2013 kulmhof. w niekt\u00f3rych obozach stosowano gaz cyklon b, u\u017cywany wcze\u015bniej jako \u015brodek owadob\u00f3jczy.\npierwszym systematycznym programem eksterminacji \u017cyd\u00f3w by\u0142a akcja reinhardt, kt\u00f3ra obj\u0119\u0142a 2 miliony \u017cyd\u00f3w zamieszkuj\u0105cych generalne gubernatorstwo. w ramach tej operacji utworzono obozy zag\u0142ady: belzec ko\u0142o be\u0142\u017cca, sobibor ko\u0142o wsi sobib\u00f3r i treblinka ko\u0142o wsi poniatowo. poza tymi trzema utworzono tak\u017ce obozy zag\u0142ady: auschwitz ii \u2013 birkenau na terenie wsi brzezinka ko\u0142o o\u015bwi\u0119cimia, kulmhof nieopodal che\u0142mna nad nerem i majdanek na obrze\u017cach lublina. wszystkie sze\u015b\u0107 oboz\u00f3w zag\u0142ady umieszczono na ziemiach polskich, m.in. z powodu utrudniaj\u0105cego pomoc terroru, centralnego po\u0142o\u017cenia polski, du\u017cej populacji \u017cydowskiej oraz wystarczaj\u0105cej infrastruktury kolejowej. wszystkie obozy zag\u0142ady by\u0142y niemieckimi instytucjami pa\u0144stwowymi, powsta\u0142ymi z bud\u017cetu pa\u0144stwa niemieckiego, maj\u0105cymi dost\u0119p do wykwalifikowanej kadry urz\u0119dniczej oraz infrastruktury transportowej. obs\u0142ug\u0119 oboz\u00f3w rekrutowano z niemieckich \u017co\u0142nierzy ss lub z batalion\u00f3w \u017co\u0142nierzy pa\u0144stw sojuszniczych (przede wszystkim ukrai\u0144skie oddzia\u0142y waffen-ss).\neksterminacja obejmowa\u0142a wszystkie grupy \u017cyd\u00f3w lub os\u00f3b uznanych za \u017cyd\u00f3w, w tym osoby starsze, kobiety i dzieci. systematycznie opr\u00f3\u017cniano \u017cydowskie getta, przeprowadzano polowania na \u017cyd\u00f3w ukrywaj\u0105cych si\u0119 po tzw. stronie aryjskiej, zwo\u017cono ludzi z terytori\u00f3w okupowanych ca\u0142ej europy. wykorzystuj\u0105c pomoc kolaborant\u00f3w, osoby pochodzenia \u017cydowskiego odizolowywano i wysy\u0142ano transportem kolejowym do oboz\u00f3w zag\u0142ady, gdzie by\u0142y z regu\u0142y bezzw\u0142ocznie kierowane do kom\u00f3r gazowych, ich cia\u0142a palone, a mienie stawa\u0142o si\u0119 w\u0142asno\u015bci\u0105 iii rzeszy.\nskutkiem prowadzonej przez iii rzesz\u0119 polityki eksterminacji \u017cyd\u00f3w by\u0142a \u015bmier\u0107 5\u20136 milion\u00f3w os\u00f3b i prawie doszcz\u0119tna likwidacja wielu spo\u0142eczno\u015bci \u017cydowskich, w szczeg\u00f3lno\u015bci zamieszkuj\u0105cych wschodni\u0105 polsk\u0119, galicj\u0119 i ukrain\u0119. z regionu tego znikn\u0119\u0142a ca\u0142a kultura sztetli, wszystkie skupiska chasyd\u00f3w, a j\u0119zyk jidysz zanik\u0142. zgin\u0119\u0142o 80\u201390% \u017cyd\u00f3w zamieszkuj\u0105cych te tereny przed wojn\u0105. w\u015br\u00f3d ocala\u0142ych wiele os\u00f3b cierpia\u0142o na liczne posttraumatyczne przypad\u0142o\u015bci psychologiczne (syndrom kz). ich zdolno\u015b\u0107 do opowiadania o przesz\u0142o\u015bci dojrzewa\u0142a bardzo powoli.\n\n\n=== eksterminacja w krajach europejskich ===\nrz\u0105d iii rzeszy nie tylko realizowa\u0142 plan wymordowania \u017cyd\u00f3w przy pomocy w\u0142asnych wyspecjalizowanych s\u0142u\u017cb na terytoriach okupowanych, ale tak\u017ce stosowa\u0142 naciski polityczne i wojskowe, aby zmusi\u0107 pozosta\u0142e pa\u0144stwa europejskie do wsp\u00f3\u0142pracy w tej zbrodni. rezultaty takiej polityki by\u0142y r\u00f3\u017cne: od aktywnej wsp\u00f3\u0142pracy (s\u0142owacja, francja, norwegia), przez wsp\u00f3\u0142prac\u0119 cz\u0119\u015bciow\u0105 (rumunia, bu\u0142garia, w\u0119gry), do kategorycznej odmowy (w\u0142ochy, dania).\n\n\n==== bia\u0142oru\u015b ====\n\n\n==== bu\u0142garia ====\npod naciskiem iii rzeszy rz\u0105d bu\u0142garii wys\u0142a\u0142 do obozu zag\u0142ady w treblince 11 tys. \u017cyd\u00f3w (zgin\u0119li tam wszyscy) z okupowanej przez bu\u0142gari\u0119 tracji i macedonii, odm\u00f3wi\u0142 jednak wydania obywateli bu\u0142garskich pochodzenia \u017cydowskiego.\n\n\n==== francja ====\nkolejnym uzale\u017cnionym od niemiec pa\u0144stwem, kt\u00f3re w\u0142\u0105czono w plan holocaustu, by\u0142a francja. w podzielonym (od czerwca 1940) na 2 strefy pa\u0144stwie mieszka\u0142o oko\u0142o 350 tys. \u017cyd\u00f3w, z kt\u00f3rych po\u0142owa by\u0142a uciekinierami bez francuskiego obywatelstwa. w strefie okupowanej przez niemc\u00f3w stosowano nazistowskie antysemickie przepisy bezpo\u015brednio, a w strefie tzw. \u201ewolnej\u201d marionetkowy rz\u0105d francuski pos\u0142usznie wsp\u00f3\u0142pracowa\u0142 z niemcami. od pa\u017adziernika 1940 rz\u0105d vichy zakaza\u0142 \u017cydom wykonywania okre\u015blonych zawod\u00f3w, a \u017cyd\u00f3w-cudzoziemc\u00f3w internowa\u0142 w obozach. po tym nast\u0105pi\u0142y rejestracja i konfiskata maj\u0105tk\u00f3w. 27 marca 1942 ruszy\u0142y z francji pierwsze transporty \u017cyd\u00f3w do obozu auschwitz. powszechn\u0105 praktyk\u0105 by\u0142o rozdzielanie rodzic\u00f3w i dzieci; rodzic\u00f3w wysy\u0142ano do oboz\u00f3w zag\u0142ady jako pierwszych. szacuje si\u0119, \u017ce w auschwitz zgin\u0119\u0142a wi\u0119kszo\u015b\u0107 (11 tys.) tych dzieci. ostatni transport \u017cyd\u00f3w odjecha\u0142 w lipcu 1944. 80 do 90% przywo\u017conych zabijano w auschwitz w ci\u0105gu pierwszego dnia pobytu; zamordowano 76 tys., czyli oko\u0142o 25% wszystkich \u017cyd\u00f3w \u2013 obywateli francuskich. akcj\u0119 masowej deportacji nadzorowa\u0142 we francji ss-hauptsturmf\u00fchrer theodor dannecker. w 2009 roku rada pa\u0144stwa uzna\u0142a odpowiedzialno\u015b\u0107 pa\u0144stwa francuskiego za deportacje.\n\n\n==== litwa ====\n\n\n==== polska ====\n\n\n==== rumunia ====\nprzyw\u00f3dca sprzymierzonej z iii rzesz\u0105 rumunii marsza\u0142ek ion antonescu realizowa\u0142 polityk\u0119 antysemick\u0105. szczeg\u00f3lne nasilenie dzia\u0142a\u0144 przeciwko obywatelom rumu\u0144skim narodowo\u015bci \u017cydowskiej przypad\u0142o na lata 1940\u20131941. w sierpniu 1940 r. w\u0142adze wyda\u0142y dekret zabraniaj\u0105cy zawierania ma\u0142\u017ce\u0144stw rumu\u0144sko-\u017cydowskich i dziel\u0105cy \u017cyd\u00f3w na trzy kategorie. szczeg\u00f3lnie agresywne dzia\u0142ania podejmowali cz\u0142onkowie \u017celaznej gwardii (tzw. zielone koszule), faszystowskie ugrupowanie licz\u0105ce na przej\u0119cie w\u0142adzy z r\u0105k antonescu i jeszcze bli\u017csz\u0105 wsp\u00f3\u0142prac\u0119 z iii rzesz\u0105. podczas zamieszek wywo\u0142anych przez legionist\u00f3w w styczniu 1941 r. dosz\u0142o do pogromu ludno\u015bci \u017cydowskiej bukaresztu (120 ofiar \u015bmiertelnych i kilka tysi\u0119cy rannych). zniszczono 25 synagog, a dzielnica \u017cydowska zosta\u0142a spalona.\nprzed atakiem niemiec na zsrr marsz. antonescu nasili\u0142 polityk\u0119 antysemick\u0105. w maju 1941 r. powo\u0142ano centrum narodowe romanizacji, kt\u00f3re mia\u0142o si\u0119 zaj\u0105\u0107 m.in. \u201eoczyszczaniem etnicznym\u201d rumunii. dokonano wyw\u0142aszczenia d\u00f3br i maj\u0105tk\u00f3w nale\u017c\u0105cych do obywateli pochodzenia \u017cydowskiego. dziesi\u0119\u0107 dni przed agresj\u0105 iii rzeszy na zsrr hitler wezwa\u0142 do berlina iona antonescu i wyjawi\u0142 mu plany zniszczenia \u201e\u017cyd\u00f3w na wschodzie\u201d. pocz\u0105tkiem masowych mord\u00f3w by\u0142 pogrom w jassach dokonany na osobisty rozkaz antonescu w dniach 29 i 30 czerwca 1941 r. rozkaz wydany rumu\u0144skiemu wojsku, policji i \u017candarmerii m\u00f3wi\u0142 o \u201eoczyszczeniu miasta z ludno\u015bci \u017cydowskiej\u201d. zgin\u0119\u0142o w sumie 14 tys. z 45 tys. \u017cydowskich mieszka\u0144c\u00f3w miasta. ci, kt\u00f3rzy prze\u017cyli zostali przetransportowani do obozu koncentracyjnego w calara\u015fi-ialomi\u0163ia. wyrazem oficjalnej polityki pa\u0144stwa rumu\u0144skiego w kwestii \u017cydowskiej by\u0142a decyzja podj\u0119ta przez dyktatora 8 lipca 1941 r. o deportowaniu \u017cyd\u00f3w z rumunii. akcja eksterminacyjna rozwin\u0119\u0142a si\u0119 na szerok\u0105 skal\u0119 po przy\u0142\u0105czeniu besarabii i bukowiny. w kiszyniowie i czerniowcach zmasakrowano tysi\u0105ce \u017cyd\u00f3w. by\u0142y wsie, jak ciudei czy nuova sulita, w kt\u00f3rych zgin\u0119li wszyscy \u017cydowscy mieszka\u0144cy. w masowych egzekucjach zgin\u0119\u0142o 160 tys. os\u00f3b. tych, kt\u00f3rzy prze\u017cyli rozkazem antonescu wywieziono do transnistrii, gdzie za\u0142o\u017cono obozy koncentracyjne, obozy pracy oraz getta. liczba deportowanych do ko\u0144ca 1941 r. wynios\u0142a 118 tys., a w 1942 r. dosz\u0142a do 185 tys. w czasie deportacji dziesi\u0105tki tysi\u0119cy ludzi ponios\u0142o \u015bmier\u0107 z pragnienia, na skutek chor\u00f3b, b\u0105d\u017a te\u017c z r\u0119ki rumu\u0144skich stra\u017cnik\u00f3w. w sumie zgin\u0119\u0142o 90 tys. deportowanych. prze\u015bladowania nie omin\u0119\u0142y \u017cydowskich mieszka\u0144c\u00f3w po\u0142udniowej cz\u0119\u015bci siedmiogrodu, ale nie mia\u0142y one na tym obszarze charakteru eksterminacji\nwielki rabin rumunii alexandru \u0219afran oraz przewodnicz\u0105cy centralnej rady \u017cyd\u00f3w w rumunii wilhelm filderman od pocz\u0105tku prze\u015bladowa\u0144 interweniowali u w\u0142adz rumu\u0144skich za po\u015brednictwem prawos\u0142awnego metropolity siedmiogrodzkiego miko\u0142aja, kr\u00f3lowej heleny i nuncjusza apostolskiego andrea cassulo. nuncjusz odby\u0142 w 1943 r. podr\u00f3\u017c do transnistrii, aby zobaczy\u0107, w jakich warunkach przebywaj\u0105 tam \u017cydzi oraz przekaza\u0107 z ramienia stolicy apostolskiej pomoc materialn\u0105. przyw\u00f3dcy \u017cydowscy s\u0142ali memoria\u0142y do czerwonego krzy\u017ca oraz do ambasador\u00f3w szwajcarii, turcji i szwecji.\npolityka re\u017cimu antonescu wobec \u017cyd\u00f3w zel\u017ca\u0142a po kl\u0119sce pod stalingradem. dyktator wycofa\u0142 si\u0119 wtedy z polityki masowej eksterminacji. w\u0142adze rumu\u0144skie nie zezwoli\u0142y na deportacje wi\u0119\u017ani\u00f3w przetrzymywanych na terenie naddniestrza do niemieckiego obozu zag\u0142ady w be\u0142\u017ccu. ponadto rumunia u\u0142atwi\u0142a \u017cydom z okupowanej polski, w\u0119gier i s\u0142owacji ucieczk\u0119 drog\u0105 morsk\u0105 do palestyny.\nz prac badaczy rumu\u0144skich wynika, \u017ce z 607 790 \u017cyd\u00f3w, kt\u00f3rzy mieszkali na pocz\u0105tku wojny w rumunii (z wy\u0142\u0105czeniem mieszkaj\u0105cych w p\u00f3\u0142nocnym siedmiogrodzie zaj\u0119tym w 1940 r. przez w\u0119gry), zosta\u0142o zamordowanych lub zmar\u0142o w transportach 264 900 os\u00f3b, czyli 43% przedwojennej populacji.\n\n\n==== s\u0142owacja ====\npierwsza republika s\u0142owacka by\u0142a pierwszym pa\u0144stwem wci\u0105gni\u0119tym od marca 1939 przez swojego protektora \u2013 iii rzesz\u0119 w plan eksterminacji \u017cyd\u00f3w. ultranacjonalistyczna s\u0142owacka partia ludowa z du\u017cym zaanga\u017cowaniem wdra\u017ca\u0142a antysemick\u0105 polityk\u0119 przeciwko 90 tys. obywateli pochodzenia \u017cydowskiego: akcja propagandowa, przymusowe oznakowanie, rabunek mienia i urz\u0119dowa dyskryminacja. w lutym 1942 w bratys\u0142awie odby\u0142y si\u0119 pierwsze rozmowy s\u0142owacko-niemieckie na temat \u201erozwi\u0105zania kwestii \u017cydowskiej\u201d. w rezultacie od marca 1942 s\u0142owaccy \u017cydzi zacz\u0119li by\u0107 masowo deportowani do niemieckich oboz\u00f3w \u015bmierci, g\u0142\u00f3wnie do auschwitz. w celu bardziej \u201eefektywnego\u201d mordowania tej grupy ludno\u015bci nazi\u015bci wybudowali w obozie w birkenau now\u0105 komor\u0119 gazow\u0105 (czerwony domek, w kt\u00f3rym jednorazowo mo\u017cna by\u0142o zabi\u0107 800 ludzi) i krematorium. szacuje si\u0119, \u017ce wiosn\u0105 i latem 1942 nazi\u015bci zabili w o\u015bwi\u0119cimiu wi\u0119kszo\u015b\u0107 s\u0142owackich \u017cyd\u00f3w, kt\u00f3rych cia\u0142a niedbale grzebano w p\u0142ytkich rowach, a nast\u0119pnie, ze wzgl\u0119du na od\u00f3r rozk\u0142adu, palono na stosach.\n\n\n==== ukraina ====\n\n\n==== w\u0119gry ====\nw\u0119gry prowadzi\u0142y wobec iii rzeszy polityk\u0119 ostro\u017cnych ust\u0119pstw, a od 1941 zacz\u0119\u0142y wycofywa\u0107 si\u0119 ze wsp\u00f3\u0142pracy. represje wobec 760 tys. w\u0119gierskich \u017cyd\u00f3w polega\u0142y na wys\u0142aniu poborowych do brygad roboczych na front wschodni, gdzie wi\u0119kszo\u015b\u0107 z nich zgin\u0119\u0142a. regent mikl\u00f3s horthy odmawia\u0142 zgody na przesiedlenie w\u0119gierskich \u017cyd\u00f3w, na co nalega\u0142 hitler w kwietniu 1943 r.w marcu 1944 niemcy zaj\u0119\u0142y w\u0119gry w wyniku operacji margarethe. wraz z oddzia\u0142ami wehrmachtu do kraju wkroczy\u0142y jednostki specjalne adolfa eichmanna, kt\u00f3re od po\u0142owy kwietnia przyst\u0105pi\u0142y do deportacji ludno\u015bci \u017cydowskiej, pocz\u0105wszy od siedmiogrodu i rusi podkarpackiej. w pracach nad deportacj\u0105 opr\u00f3cz eichmanna brali udzia\u0142 dieter wisliceny, alois brunner, hermann krumey i siegfried seidl. jednym z pierwszych posuni\u0119\u0107 niemc\u00f3w by\u0142o przesiedlenie ludno\u015bci \u017cydowskiej do gett. mi\u0119dzy 15 maja a 9 lipca 1944 deportowano do obozu zag\u0142ady auschwitz-birkenau ponad 437 tys. \u017cyd\u00f3w (w komorach gazowych zgin\u0119\u0142o 365 tys.). poci\u0105gi z wywo\u017conymi prowadzili w\u0119gierscy kolejarze, a uzbrojeni w\u0119gierscy policjanci eskortowali je do granicy ze s\u0142owacj\u0105. w ci\u0105gu pi\u0119\u0107dziesi\u0119ciu dni ka\u017cdej doby wyrusza\u0142y z w\u0119gier trzy transporty. kiedy mia\u0142o doj\u015b\u0107 do likwidacji dwustutysi\u0119cznej grupy budapeszte\u0144skich \u017cyd\u00f3w admira\u0142 horthy 9 lipca 1944 zabroni\u0142 kolejnych deportacji i zlikwidowa\u0142 pucz \u017candarmerii gen. l\u00e1szl\u00f3 b\u00e1kyego. wp\u0142yw na decyzj\u0119 przyw\u00f3dcy w\u0119gier mia\u0142o publiczne oskar\u017cenie ze strony prezydenta usa roosevelta i \u017c\u0105danie wstrzymania deportacji w\u0119gierskich \u017cyd\u00f3w. horthy, obawiaj\u0105c si\u0119 odwetowych dzia\u0142a\u0144 aliant\u00f3w, zdecydowa\u0142 si\u0119 na wstrzymanie deportacji.\npo rezygnacji horthyego ze stanowiska szefa pa\u0144stwa, 16 pa\u017adziernika 1944 w\u0142adz\u0119 obj\u0105\u0142 ferenc sz\u00e1lasi. wkr\u00f3tce obwo\u0142a\u0142 si\u0119 on wzorem adolfa hitlera, \u201ewodzem narodu\u201d. na nowo rozpocz\u0119\u0142y si\u0119 deportacje i pogromy ludno\u015bci \u017cydowskiej, jednak w mniejszym stopniu ni\u017c w okresie poprzednim. \u017cyd\u00f3w budapeszte\u0144skich chroni\u0142y ambasady pa\u0144stw neutralnych: szwecji, szwajcarii, portugalii i nuncjatura stolicy apostolskiej. w ratowaniu w\u0119gierskich \u017cyd\u00f3w ogromn\u0105 rol\u0105 odegra\u0142 raoul wallenberg, kt\u00f3remu od lipca uda\u0142o si\u0119 otoczy\u0107 opiek\u0105 kilkadziesi\u0105t tysi\u0119cy ludzi. polityka niemiec wobec ludno\u015bci \u017cydowskiej na w\u0119grzech zel\u017ca\u0142a wobec nadci\u0105gaj\u0105cej kl\u0119ski. 25 wrze\u015bnia rozwi\u0105zano sztab eichmanna w budapeszcie.\n\n\n==== w\u0142ochy i dania ====\nte pa\u0144stwa, mimo aktywnej wsp\u00f3\u0142pracy z iii rzesz\u0105 (w\u0142ochy) lub niemieckiej okupacji (dania), stanowczo odmawia\u0142y pomocy w planie wymordowania \u017cyd\u00f3w. benito mussolini wprowadzi\u0142 urz\u0119dow\u0105 dyskryminacj\u0119 obywateli w\u0142oskich pochodzenia \u017cydowskiego, jednak odm\u00f3wi\u0142 ich deportacji i innych represji (deportacje \u017cyd\u00f3w zacz\u0119\u0142y si\u0119 dopiero od wkroczenia wojsk niemieckich do w\u0142och we wrze\u015bniu 1943; niemcy zamordowali oko\u0142o 20% w\u0142oskich \u017cyd\u00f3w).\ndania, mimo niemieckiej okupacji, wyr\u00f3\u017cni\u0142a si\u0119 aktywnym chronieniem 8 tys. swoich \u017cydowskich obywateli (co umo\u017cliwi\u0142a jej szeroka autonomia w\u0142asnej administracji). kiedy w pa\u017adzierniku 1943 roku niemcy rozpocz\u0119li przygotowania do deportacji \u017cyd\u00f3w, 95% z nich ukryto lub wywieziono do szwecji, cz\u0119sto przy pomocy du\u0144skiej policji.\n\n\n==== finlandia i albania ====\nfinlandia wys\u0142a\u0142a swoich \u017co\u0142nierzy na front wschodni. w niekt\u00f3rych oddzia\u0142ach walczyli u boku niemc\u00f3w fi\u0144scy \u017cydzi. na protesty niemieckie carl gustaf mannerheim stanowczo odpowiedzia\u0142, \u017ce s\u0105 to obywatele fi\u0144scy i nie pozwoli na ich prze\u015bladowanie. podobnie konsekwentny by\u0142 premier johan wilhelm rangell, kt\u00f3ry pytany o rozwi\u0105zanie \u201ekwestii \u017cydowskiej\u201d odpar\u0142 po prostu: \u201eu nas nie ma kwestii \u017cydowskiej\u201d. finlandia odrzuci\u0142a te\u017c \u017c\u0105dania hitlera domagaj\u0105cego si\u0119 wprowadzenia ustaw anty\u017cydowskich i zgody na deportacj\u0119 obywateli pochodzenia \u017cydowskiego. dzi\u0119ki temu blisko 2 tysi\u0105ce fi\u0144skich \u017cyd\u00f3w przetrwa\u0142o czasy holokaustu bez szwanku.\npodobn\u0105 liczb\u0119 os\u00f3b uratowano w muzu\u0142ma\u0144skiej albanii. wed\u0142ug urz\u0119dowych statystyk z roku 1937 mieszka\u0142o w tym kraju 120 \u017cyd\u00f3w. tymczasem po zako\u0144czeniu wojny \u017cydowska wsp\u00f3lnota w tym pa\u0144stwie liczy\u0142a 2 tysi\u0105ce os\u00f3b, co wynika\u0142o z tego, \u017ce w czasie wojny ten niewielki kraj sta\u0142 si\u0119 bezpieczn\u0105 przystani\u0105 dla wielu \u017cyd\u00f3w szukaj\u0105cych schronienia przed prze\u015bladowaniami. alba\u0144ska ambasada w berlinie jeszcze do 1942 r. wystawia\u0142a \u017cydom wizy. ale kiedy ju\u017c \u017cydzi znale\u017ali si\u0119 w albanii, obejmowa\u0142o ich tradycyjne prawo go\u015bcinno\u015bci, kt\u00f3re m\u00f3wi, \u017ce przybysz cieszy si\u0119 w albanii opiek\u0105 gospodarzy gwarantuj\u0105cych mu bezpiecze\u0144stwo. kiedy w\u0142oscy faszy\u015bci okupuj\u0105cy kraj chcieli deportowa\u0107 \u017cyd\u00f3w, alba\u0144czycy jednoznacznie im si\u0119 przeciwstawili, ukrywaj\u0105c \u017cyd\u00f3w gdzie tylko si\u0119 da\u0142o, g\u0142\u00f3wnie na prowincji, w gospodarstwach ch\u0142opskich. alba\u0144czycy nie chcieli z tego tytu\u0142u \u017cadnych gratyfikacji. sytuacja sta\u0142a si\u0119 gro\u017aniejsza, kiedy w ko\u0144cu 1943 r. albani\u0119 zaj\u0119li niemcy. od razu za\u017c\u0105dali od miejscowych w\u0142adz sporz\u0105dzenia listy mieszkaj\u0105cych w tym kraju \u017cyd\u00f3w. minister spraw wewn\u0119trznych xhafer deva sprzeciwi\u0142 si\u0119 temu zarz\u0105dzeniu, i mimo \u017ce niemcy nie ust\u0119powali w tej kwestii, uda\u0142o si\u0119 ich zwodzi\u0107 a\u017c do czasu ofensywy sowieckiej w 1944 r.\n\n\n== \u015bwiat po holocau\u015bcie ==\n\nholocaust wywo\u0142a\u0142 szereg bardzo istotnych debat na r\u00f3\u017cnych p\u0142aszczyznach na ca\u0142ym \u015bwiecie.\n\n\n=== na gruncie \u017cydowskim ===\nwzmocni\u0142y si\u0119 ruchy syjonistyczne, d\u0105\u017c\u0105ce do budowy niezale\u017cnego pa\u0144stwa izrael. wielu \u017cyd\u00f3w uzna\u0142o, \u017ce tylko istnienie takiego pa\u0144stwa uchroni ich w przysz\u0142o\u015bci od powrotu skrajnego antysemityzmu. w latach 1944\u20131948 wi\u0119kszo\u015b\u0107 \u017cyd\u00f3w z europy \u015brodkowej wyemigrowa\u0142a \u2013 najcz\u0119\u015bciej do izraela. zag\u0142ada sta\u0142a si\u0119 jednym z najwa\u017cniejszych etap\u00f3w konstytutywnych w samo-postrzeganiu \u017cyd\u00f3w.\n\n\n=== na gruncie politycznym ===\n\u015bwiatowa opinia publiczna powszechnie pot\u0119pi\u0142a nazizm, antysemityzm i rasizm. przynajmniej a\u017c do ko\u0144ca lat 70. xx wieku wszelkie analogiczne idee polityczne, w tym r\u00f3\u017cne odmiany nacjonalizmu, by\u0142y postrzegane przez opini\u0119 publiczn\u0105 przez pryzmat nazizmu i szeroko pot\u0119piane. w miar\u0119 up\u0142ywu dziesi\u0119cioleci rozmiar pot\u0119pienia jednak mala\u0142 i obecnie \u2013 w miar\u0119 rozwoju idei wolno\u015bci s\u0142owa \u2013 pi\u0119tnowanie partii i wypowiedzi antysemickich i nacjonalistycznych wyra\u017anie zmala\u0142o. ii wojna \u015bwiatowa zosta\u0142a uznana za konflikt prze\u0142omowy, po kt\u00f3rym europa winna przemy\u015ble\u0107 sw\u0105 istot\u0119. efektem by\u0142y dzia\u0142ania jednocz\u0105ce i powstawanie wsp\u00f3lnoty europejskiej.\n\n\n=== na gruncie prawnym ===\nodpowiedzialnych za prowadzenie eksterminacji oskar\u017cono po wojnie w ramach proces\u00f3w norymberskich, za\u015b zbrodnie te uznano za zbrodnie przeciwko ludzko\u015bci, niepodlegaj\u0105ce przedawnieniu. kategoria zbrodni przeciwko ludzko\u015bci by\u0142a odt\u0105d stosowana wobec innych ludob\u00f3jstw.\n\n\n=== na gruncie moralnym ===\nrozpoznano rozmaite stopnie odpowiedzialno\u015bci za holocaust. uznano odpowiedzialno\u015b\u0107 sprawc\u00f3w, ale tak\u017ce os\u00f3b, instytucji i pa\u0144stw, kt\u00f3re wspomaga\u0142y ca\u0142\u0105 machin\u0119 zag\u0142ady (rz\u0105d vichy, szmalcownicy, przedsi\u0119biorstwa kolejowe itp.), lecz tak\u017ce odpowiedzialno\u015b\u0107 os\u00f3b szerz\u0105cych od wiek\u00f3w niech\u0119\u0107 b\u0105d\u017a nienawi\u015b\u0107 wzgl\u0119dem \u017cyd\u00f3w.\n\n\n=== na gruncie teologicznym ===\npowsta\u0142y tezy pr\u00f3buj\u0105ce wyja\u015bni\u0107 \u201emilczenie boga\u201d wobec holocaustu, odwo\u0142uj\u0105ce si\u0119 do cierpienia hioba, tzw. \u201ezakrytego oblicza boga\u201d, kary za grzechy b\u0105d\u017a rezultatu wolnej woli cz\u0142owieka. w judaizmie powsta\u0142a istotna debata nad znaczeniem \u017cycia ludzkiego, nad priorytetem nakazu ratowania \u017cycia nad nakazem u\u015bwi\u0119cenia boskiego imienia (po\u015bwi\u0119cenia si\u0119).\n\n\n=== na gruncie kulturowym ===\nholocaust sta\u0142 si\u0119 tematem licznych ksi\u0105\u017cek i film\u00f3w, w tym opartych na wspomnieniach, jak i produkcjach fikcyjnych.\n\n\n== rewizjonizm ==\nistnieje grupa historyk\u00f3w, okre\u015blana mianem \u201erewizjonist\u00f3w holocaustu\u201d, kt\u00f3ra podawa\u0142a lub podaje w w\u0105tpliwo\u015b\u0107 liczb\u0119 ofiar holocaustu. w \u015brodowiskach neonazistowskich i w \u015bwiecie arabskim pojawia\u0142y si\u0119 tak\u017ce g\u0142osy, kt\u00f3re negowa\u0142y istnienie nazistowskich oboz\u00f3w zag\u0142ady oraz dokonane w nich ludob\u00f3jstwo, istnienie kom\u00f3r gazowych oraz planu zag\u0142ady \u017cyd\u00f3w. w systemach prawnych niekt\u00f3rych pa\u0144stw (np. w niemczech, austrii czy w polsce) istniej\u0105 ograniczenia w zakresie publicznego rozpowszechniania tego typu pogl\u0105d\u00f3w.\n\n\n=== przyczyny negowania holocaustu ===\nopr\u00f3cz wyra\u017anej z\u0142ej woli (antysemityzm) istniej\u0105 te\u017c inne przyczyny, kt\u00f3re powoduj\u0105 negowanie zbrodni holocaustu tak\u017ce przez niekt\u00f3rych badaczy tej kwestii, kt\u00f3rych obiektywizm jest podwa\u017cany przez wiele autorytet\u00f3w zajmuj\u0105cych si\u0119 tym tematem:\n\nnajbardziej znany na \u015bwiecie ob\u00f3z zag\u0142ady auschwitz by\u0142 obozem \u201ewielofunkcyjnym\u201d, tzn. by\u0142 tak\u017ce wi\u0119zieniem i obozem pracy. w auschwitz istnia\u0142y r\u00f3\u017cne kategorie wi\u0119\u017ani\u00f3w: najgorszy status mieli \u017cydzi, cyganie i radzieccy je\u0144cy wojenni, najcz\u0119\u015bciej przeznaczeni do jak najszybszego zabicia. w lepszej sytuacji by\u0142y pozosta\u0142e narodowo\u015bci; ich przedstawiciele niekiedy pe\u0142nili r\u00f3\u017cne odpowiedzialne funkcje w obozie, co dawa\u0142o im nieco lepsze warunki \u017cycia, lepsze jedzenie, a w nagrod\u0119 za dobr\u0105 prac\u0119 otrzymywali np. pozwolenia na k\u0105piel w basenie lub wst\u0119p do domu publicznego, gdzie korzystali z us\u0142ug wi\u0119\u017aniarek. te przyk\u0142ady z \u201elepszego\u201d \u017cycia obozowego s\u0105 czasem przedstawiane jako rzekomy dow\u00f3d, \u017ce w obozie \u201e\u017cy\u0142o si\u0119 zno\u015bnie\u201d.\n\u017cydzi mordowani byli g\u0142\u00f3wnie nie w auschwitz, lecz w obozach \u015bmierci (tzw. \u201efabrykach \u015bmierci\u201d): treblinka, sobib\u00f3r i be\u0142\u017cec (zamordowano w nich oko\u0142o 1,7 mln ludzi, o 600 tys. wi\u0119cej ni\u017c w auschwitz), kt\u00f3re zbudowano wy\u0142\u0105cznie w celu szybkiego i masowego zabijania. poza nieliczn\u0105 obs\u0142ug\u0105 nikt w tych obozach nie mieszka\u0142 ani nie pracowa\u0142; przywo\u017ceni \u017cydzi byli mordowani w komorach gazowych w ci\u0105gu pierwszego dnia po przyje\u017adzie. by\u0142y to obozy o niewielkiej powierzchni i nielicznych zabudowaniach, kt\u00f3re nie daj\u0105 mo\u017cliwo\u015bci wyobra\u017cenia sobie skali i tempa pope\u0142nianych tam morderstw (np. w lipcu i sierpniu 1942 w treblince zabijano oko\u0142o 10 tys. ludzi dziennie). zw\u0142oki systematycznie palono w specjalnych piecach w wysokiej temperaturze, aby poza popio\u0142em po zamordowanych nie pozosta\u0142 \u017caden \u015blad.\nobozy \u015bmierci zniszczono ju\u017c w 1943, kiedy wykona\u0142y swoje zadanie \u2013 wymordowanie \u017cyd\u00f3w z gett. budynki rozebrano, tereny zaorano i zalesiono lub przekazano gospodarstwom rolnym. przez wiele lat po wojnie nie znano nawet dok\u0142adnego obszaru i wygl\u0105du tych oboz\u00f3w. przy \u017cyciu pozostali tylko bardzo nieliczni \u015bwiadkowie zbrodni (g\u0142\u00f3wnie wi\u0119\u017aniowie z obs\u0142ugi obozu, kt\u00f3rym uda\u0142o si\u0119 uciec).\nkomory gazowe wygl\u0105da\u0142y pozornie jak \u0142a\u017anie, aby nie wywo\u0142ywa\u0107 paniki w\u015br\u00f3d wp\u0119dzanych tam ludzi. system zabijania gazem mia\u0142 na celu zmniejszenie do minimum kontaktu niemc\u00f3w z aktem zab\u00f3jstwa. zw\u0142oki usuwali wi\u0119\u017aniowie.\nniemcy zatrudnieni w \u201efabrykach \u015bmierci\u201d byli w wi\u0119kszo\u015bci lud\u017ami przeci\u0119tnymi, nie wyr\u00f3\u017cniaj\u0105cymi si\u0119 na og\u00f3\u0142 szczeg\u00f3lnym sadyzmem. system obozowy by\u0142 pomy\u015blany tak, aby minimalizowa\u0107 ich kontakt z aktami zbrodni. wi\u0119kszo\u015b\u0107 z nich nie uwa\u017ca\u0142a si\u0119 za winnych masowego zab\u00f3jstwa, t\u0142umaczyli sobie, \u017ce \u201etylko wype\u0142niali rozkazy\u201d.\nwi\u0119kszo\u015b\u0107 decyzji dotycz\u0105cych szczeg\u00f3\u0142\u00f3w mordowania \u017cyd\u00f3w niemcy wydawali ustnie, gdy\u017c zdawali sobie spraw\u0119 ze zbrodniczego charakteru rozkaz\u00f3w; w p\u00f3\u017aniejszym okresie celowo niszczono dokumentacj\u0119, do dzi\u015b zachowa\u0142o si\u0119 niewiele dokument\u00f3w.\n\n\n== zobacz te\u017c ==\nmi\u0119dzynarodowy dzie\u0144 pami\u0119ci o ofiarach holokaustu\nsprawiedliwy w\u015br\u00f3d narod\u00f3w \u015bwiata\nzbrodnia nazistowska\ndokument nr 2430-ps\nkonferencja bermudzka\nludob\u00f3jstwo ormian\nludob\u00f3jstwo grek\u00f3w pontyjskich\nludob\u00f3jstwo asyryjczyk\u00f3w\nludob\u00f3jstwo herero i namaqua\n\n\n== uwagi ==\n\n\n== przypisy ==\n\n\n== linki zewn\u0119trzne ==\ncentrum bada\u0144 nad zag\u0142ad\u0105 \u017cyd\u00f3w ifis pan\nholocaust education & archive research team (ang.)\nobraz zag\u0142ady \u017cyd\u00f3w w potocznej \u015bwiadomo\u015bci historycznej w polsce. miesiecznik.znak.com.pl. [zarchiwizowane z tego adresu (2014-01-04)].\nu \u017ar\u00f3de\u0142 holocaustu\nholocaust w literaturze i kulturze w europie \u015brodkowej i wschodniej \u2013 bibliograficzna baza danych (daho). inst.uni-giessen.de. [zarchiwizowane z tego adresu (2013-03-23)].\n\u015bwiadectwa dotycz\u0105ce zag\u0142ady \u017cyd\u00f3w w okupowanej polsce w bazie \u201ezapisy terroru\u201d\n holocaust, the (ang.), routledge encyclopedia of philosophy, rep.routledge.com [dost\u0119p 2023-05-12]."