"el\u017cbieta bawarska (niem. elisabeth amalie eugenie; ur. 24 grudnia 1837 w monachium, zm. 10 wrze\u015bnia 1898 w genewie), zwana sisi \u2013 cesarzowa austrii i kr\u00f3lowa w\u0119gier w latach 1854-1898 jako \u017cona cesarza franciszka j\u00f3zefa i. by\u0142a c\u00f3rk\u0105 ksi\u0119cia bawarii, maksymiliana bawarskiego, oraz jego \u017cony, ludwiki wilhelminy wittelsbach.\nel\u017cbieta, nazywana \u201er\u00f3\u017c\u0105 bawarii\u201d, pochodzi\u0142a z bocznej, niekoronowanej linii wittelsbach\u00f3w z palatynatu. mia\u0142a beztrosk\u0105 m\u0142odo\u015b\u0107, kt\u00f3ra sko\u0144czy\u0142a si\u0119 wraz ze \u015blubem z cesarzem austrii, franciszkiem j\u00f3zefem i. el\u017cbieta nie potrafi\u0142a przystosowa\u0107 si\u0119 do sztywnej, dworskiej etykiety, kt\u00f3rej nie powa\u017ca\u0142a, co doprowadzi\u0142o do konfliktu z jej te\u015bciow\u0105, arcyksi\u0119\u017cn\u0105 zofi\u0105. narodziny nast\u0119pcy tronu, rudolfa, poprawi\u0142y pozycj\u0119 cesarzowej na wiede\u0144skim dworze, jednak\u017ce nieznacznie i kr\u00f3tkotrwale. odsuni\u0119ta od wychowywania swoich dzieci, spo\u015br\u00f3d kt\u00f3rych jedna z c\u00f3rek zmar\u0142a w dzieci\u0144stwie, el\u017cbieta skupi\u0142a si\u0119 na swoich pasjach \u2013 je\u017adziectwie oraz pisaniu wierszy.\nkrytycznie postrzegaj\u0105ca austriack\u0105 polityk\u0119 absolutyzmu, forsowan\u0105 przez jej te\u015bciow\u0105, zwr\u00f3ci\u0142a swoj\u0105 uwag\u0119 na pragn\u0105cych niezale\u017cno\u015bci w\u0119gr\u00f3w. nauczy\u0142a si\u0119 p\u0142ynnie pos\u0142ugiwa\u0107 j\u0119zykiem w\u0119gierskim, wybiera\u0142a na swoje damy dworu tylko kobiety pochodz\u0105ce z w\u0119gierskich rod\u00f3w i nawi\u0105za\u0142a blisk\u0105 przyja\u017a\u0144 z w\u0119gierskim dzia\u0142aczem niepodleg\u0142o\u015bciowym, gyul\u0105 andr\u00e1ssym. sprawa w\u0119gierska by\u0142a bliska jej sercu i otwarcie popiera\u0142a postulaty w\u0119gr\u00f3w dotycz\u0105ce ich niezale\u017cno\u015bci.\npowszechnie postrzegana jako najpi\u0119kniejsza kobieta na \u015bwiecie cesarzowa pr\u00f3bowa\u0142a niemal obsesyjnie zachowa\u0107 swoj\u0105 m\u0142odzie\u0144cz\u0105 sylwetk\u0119 i urod\u0119, legendarne ju\u017c za jej \u017cycia. samob\u00f3jstwo jedynego syna, rudolfa, w pa\u0142acyku my\u015bliwskim w mayerling w 1889 roku stanowi\u0142o dla niej ogromny cios. odt\u0105d unikaj\u0105ca austriackiego dworu cesarzowa niemal ca\u0142kowicie wycofa\u0142a si\u0119 ze swoich publicznych obowi\u0105zk\u00f3w i zacz\u0119\u0142a odbywa\u0107 samotne podr\u00f3\u017ce po \u015bwiecie. w czasie jednej z nich, w 1898 roku, zosta\u0142a \u015bmiertelnie zaatakowana przez w\u0142oskiego anarchist\u0119, luigiego lucheni.\nby\u0142a cesarzow\u0105 austrii przez czterdzie\u015bci cztery lata, a wi\u0119c najd\u0142u\u017cej w historii tego pa\u0144stwa. pe\u0142ne tragicznych wydarze\u0144 \u017cycie i wyj\u0105tkowa uroda uczyni\u0142y j\u0105 bohaterk\u0105 kultury popularnej, czego dowodem s\u0105 liczne filmy traktuj\u0105ce o jej losach.\n\n\n== \u017cyciorys ==\n\n\n=== narodziny i chrzest ===\nurodzi\u0142a si\u0119 w wigili\u0119 bo\u017cego narodzenia w 1837 roku o godz. 22.43 w herzog-max-palais w monachium. przysz\u0142a na \u015bwiat z jednym z\u0119bem, co uwa\u017cano za oznak\u0119 szcz\u0119\u015bcia. by\u0142a drug\u0105 c\u00f3rk\u0105 ksi\u0119cia w bawarii, maksymiliana bawarskiego, oraz jego \u017cony, ludwiki wilhelminy wittelsbach. jej ojciec wywodzi\u0142 si\u0119 z m\u0142odszej linii ksi\u0105\u017c\u0119cej wittelsbach\u00f3w, by\u0142 ksi\u0119ciem bawarii i dopiero w 1845 roku otrzyma\u0142 tytu\u0142 jego kr\u00f3lewskiej wysoko\u015bci. jej matka by\u0142a c\u00f3rk\u0105 kr\u00f3la bawarii, maksymiliana i. ma\u0142\u017conkowie nie darzyli si\u0119 mi\u0142o\u015bci\u0105. dla maksymiliana ma\u0142\u017ce\u0144stwo z ludwik\u0105 by\u0142o zwi\u0105zkiem z rozs\u0105dku, dlatego dopuszcza\u0142 si\u0119 licznych zdrad. mia\u0142 dwie nie\u015blubne c\u00f3rki, z kt\u00f3rymi jada\u0142 \u015bniadania w swych apartamentach. mia\u0142 tak\u017ce niecodzienne pomys\u0142y. w pa\u0142acu wittelsbach\u00f3w kaza\u0142 wybudowa\u0107 cyrk, w kt\u00f3rym wyst\u0119powa\u0142 jako klaun. lubi\u0142 gra\u0107 na instrumentach, szczeg\u00f3lnie na cytrze. zagra\u0142 nawet na szczycie piramidy cheopsa podczas jednej z podr\u00f3\u017cy na bliski wsch\u00f3d. na zamku w possenhofen organizowa\u0142 spotkania po\u015bwi\u0119cone muzyce i literaturze, na kt\u00f3rych dyskutowano i \u015bpiewano. pasj\u0105 ludwiki by\u0142o natomiast kolekcjonowanie zegar\u00f3w i geografia. rodzice nowo narodzonej ksi\u0119\u017cniczki stanowili wi\u0119c par\u0119 bardzo niedobran\u0105.\ndziewczynka zosta\u0142a ochrzczona dwa dni po swoich narodzinach, 26 grudnia 1837 roku w kaplicy herzog-max-palais. rodzicami chrzestnymi ksi\u0119\u017cniczki zosta\u0142y jej ciotki: el\u017cbieta ludwika wittelsbach oraz amelia augusta wittelsbach, a tak\u017ce siostrzenica jej matki, eugenia de beauharnais. nowo narodzona dziewczynka otrzyma\u0142a imiona el\u017cbieta amelia eugenia (niem. elisabeth amalie eugenie), wszystkie imiona zyska\u0142a wi\u0119c po swoich matkach chrzestnych.\n\nmia\u0142a dziewi\u0119cioro rodze\u0144stwa \u2013 ludwika wilhelma (1831\u20131920), wilhelma karola (1832\u20131833), helen\u0119 (1834\u20131890), karola teodora (1839\u20131909), mari\u0119 (1841\u20131925), matyld\u0119 (1843\u20131925), maksymiliana (1845), zofi\u0119 (1847\u20131897) i maksymiliana emanuela (1849\u20131910).\n\n\n=== dzieci\u0144stwo i m\u0142odo\u015b\u0107 ===\nel\u017cbieta w gronie przyjaci\u00f3\u0142 i rodziny nazywana by\u0142a \u201eelise\u201d, \u201elisi\u201d b\u0105d\u017a \u201esisi\u201d. ostatecznie to w\u0142a\u015bnie ostatnie okre\u015blenie na sta\u0142e przylgn\u0119\u0142o do dziewczyny. el\u017cbieta by\u0142a najbardziej lubianym dzieckiem przez swojego ojca, kt\u00f3ry nazywa\u0142 j\u0105 bo\u017conarodzeniowym prezentem. dziewczynka mia\u0142a r\u00f3wnie\u017c szczeg\u00f3ln\u0105 wi\u0119\u017a ze swoj\u0105 starsz\u0105 o trzy lata siostr\u0105, helen\u0105. ich matka na guwernantk\u0119 dla swoich dw\u00f3ch najstarszych c\u00f3rek wyznaczy\u0142a angielk\u0119, mary newbold. kobieta opiekowa\u0142a si\u0119 dziewczynkami przez cztery lata, a o tym, jak wielki wp\u0142yw mia\u0142a na dalsze \u017cycie swoich podopiecznych \u015bwiadczy fakt, \u017ce helena i el\u017cbieta do ko\u0144ca \u017cycia porozumiewa\u0142y si\u0119 w j\u0119zyku angielskim, kt\u00f3ry traktowa\u0142y jako sw\u00f3j szyfr. w 1846 roku mary newbold wysz\u0142a za m\u0105\u017c i opu\u015bci\u0142a s\u0142u\u017cb\u0119, a ksi\u0119\u017cna ludwika postanowi\u0142a oddzieli\u0107 wychowanie swoich c\u00f3rek, przydzielaj\u0105c ka\u017cdej z nich inn\u0105 guwernantk\u0119.\n\ndzieci\u0144stwo sp\u0119dzi\u0142a w zamku possenhofen nad jeziorem starnberg. otoczenie, w jakim dorasta\u0142a, sprzyja\u0142o rozwijaniu pasji dziewczynki, jakimi sta\u0142y si\u0119 je\u017adziectwo, w\u0119dkowanie, spacery po lesie i polowania.\nponiewa\u017c rodzice nie liczyli, \u017ce wyjdzie za m\u0105\u017c za dobr\u0105 parti\u0119, odebra\u0142a niezbyt staranne wykszta\u0142cenie. sisi nie przywi\u0105zywa\u0142a wi\u0119kszej wagi do nauki. lubi\u0142a rysowa\u0107 zwierz\u0119ta i pejza\u017ce oraz pisa\u0107 wiersze. jako pi\u0119tnastolatka zakocha\u0142a si\u0119 w hrabim ryszardzie s., kt\u00f3ry pozostawa\u0142 w s\u0142u\u017cbie ksi\u0105\u017c\u0119cej. ojciec el\u017cbiety postanowi\u0142 odes\u0142a\u0107 m\u0142odzie\u0144ca na misj\u0119, z kt\u00f3rej ten wr\u00f3ci\u0142 chory i wkr\u00f3tce zmar\u0142. sisi bardzo g\u0142\u0119boko prze\u017cy\u0142a utrat\u0119 swojej m\u0142odzie\u0144czej mi\u0142o\u015bci \u2013 ca\u0142e dnie sp\u0119dza\u0142a p\u0142acz\u0105c b\u0105d\u017a pisz\u0105c mi\u0142osne wiersze.\n\n\n=== cesarska narzeczona ===\nw sierpniu 1853 roku matka el\u017cbiety, po wcze\u015bniejszym om\u00f3wieniu sprawy ze swoj\u0105 siostr\u0105, arcyksi\u0119\u017cn\u0105 zofi\u0105, pojecha\u0142a ze swymi dwiema najstarszymi c\u00f3rkami do austriackiego kurortu bad ischl. mia\u0142y si\u0119 tam odby\u0107 zar\u0119czyny cesarza franciszka j\u00f3zefa ze starsz\u0105 siostr\u0105 sisi, helen\u0105. ludwika zabra\u0142a el\u017cbiet\u0119, aby odci\u0105gn\u0105\u0107 c\u00f3rk\u0119 od rozmy\u015bla\u0144 nad stracon\u0105 pierwsz\u0105 mi\u0142o\u015bci\u0105. ponadto liczy\u0142a na mo\u017cliwo\u015b\u0107 o\u017cenku dziewczyny z m\u0142odszym bratem cesarza, karolem ludwikiem. kobieta wraz z dwiema c\u00f3rkami odby\u0142a seri\u0119 wizyt z cesarzem i jego matk\u0105. ostatecznie jednak wydarzenia potoczy\u0142y si\u0119 inaczej, ni\u017c zaplanowa\u0142y to zofia z ludwik\u0105 \u2013 m\u0142ody franciszek j\u00f3zef zakocha\u0142 si\u0119 nie w dziewczynie przeznaczonej mu przez matk\u0119, ale w jej m\u0142odszej siostrze \u2013 szesnastoletniej el\u017cbiecie. m\u0142odszy brat franciszka j\u00f3zefa, karol ludwik, pisa\u0142: \u201ew chwili, gdy cesarz ujrza\u0142 sisi, na jego twarzy pojawi\u0142 si\u0119 wyraz tak b\u0142ogi, \u017ce nie mog\u0142o by\u0107 w\u0105tpliwo\u015bci, kogo wybra\u0142\u201d. \narcyksi\u0119\u017cna zofia pr\u00f3bowa\u0142a przekona\u0107 syna, \u017ce w roli cesarzowej lepiej sprawdzi si\u0119 helena, ale franciszek j\u00f3zef pozosta\u0142 niewzruszony. 17 sierpnia zrezygnowa\u0142 nawet z polowania, czego nigdy wcze\u015bniej nie robi\u0142. tego samego dnia wieczorem odby\u0142 si\u0119 bal, na kt\u00f3rym cesarz zata\u0144czy\u0142 z sisi kotyliona, a nast\u0119pnie wr\u0119czy\u0142 jej bukiet r\u00f3\u017c, co tradycyjnie oznacza\u0142o wskazanie wybranki serca. zestresowana ca\u0142\u0105 sytuacj\u0105 el\u017cbieta jako jedyna nie zrozumia\u0142a tego gestu. dowiaduj\u0105c si\u0119, \u017ce cesarz poprosi\u0142 o jej r\u0119k\u0119, zaskoczona sisi odpowiedzia\u0142a: \u201eoczywi\u015bcie, \u017ce go kocham, jak mog\u0142abym go nie kocha\u0107?\u201d, a potem doda\u0142a: \u201egdyby\u017c tylko nie by\u0142 cesarzem!\u201d. przez nast\u0119pne dni organizowano dla el\u017cbiety liczne przyj\u0119cia, a cesarz obsypywa\u0142 j\u0105 prezentami. na koniec pobytu narzeczonych arcyksi\u0119\u017cna zofia postanowi\u0142a kupi\u0107 rezydencj\u0119 kaiservilla, gdzie m\u0142oda para si\u0119 pozna\u0142a. rezydencja mia\u0142a by\u0107 prezentem \u015blubnym dla syna i przysz\u0142ej synowej. \n\nel\u017cbieta wr\u00f3ci\u0142a do possenhofen, gdzie musia\u0142a poprawi\u0107 zaniedban\u0105 edukacj\u0119, \u017ceby sprosta\u0107 roli cesarzowej. musia\u0142a opanowa\u0107 dwa j\u0119zyki \u2013 francuski i w\u0142oski. wa\u017cn\u0105 rol\u0119 odegra\u0142y r\u00f3wnie\u017c lekcje historii austrii. uczy\u0142 j\u0105 j\u00e1nos mail\u00e1th, dobry znajomy ojca sisi, z pochodzenia w\u0119gier, kt\u00f3ry przekaza\u0142 jej tak\u017ce mi\u0142o\u015b\u0107 do w\u0119gier. sprawa w\u0119gierska mia\u0142a sta\u0107 si\u0119 jedn\u0105 z niewielu, w kt\u00f3re el\u017cbieta czynnie si\u0119 zaanga\u017cuje. zwiastunem tego by\u0142o nieoczekiwane znalezienie korony \u015bwi\u0119tego stefana, insygnium koronacyjnego kr\u00f3l\u00f3w w\u0119gier, kt\u00f3re nast\u0105pi\u0142o po zar\u0119czynach sisi z franciszkiem j\u00f3zefem. to niezwykle wa\u017cne w tamtym czasie dla narodu w\u0119gierskiego wydarzenie sta\u0142o si\u0119 niemym wezwaniem do pojednania pomi\u0119dzy austri\u0105 a w\u0119grami. \n27 marca na uroczysto\u015bci w monachium el\u017cbieta zrzek\u0142a si\u0119 ewentualnych praw do tronu bawarii. razem ze sob\u0105 zabra\u0142a posag, kt\u00f3ry na wiede\u0144skim dworze wydawa\u0142 si\u0119 wyj\u0105tkowo ma\u0142y, bowiem wi\u0119kszo\u015b\u0107 zabranych przez ni\u0105 rzeczy stanowi\u0142y podarunki od franciszka j\u00f3zefa. w ko\u0144cu kwietnia opu\u015bci\u0142a rodzinny dom. do jej dyspozycji oddano parowiec rzeczny franciszek j\u00f3zef, kt\u00f3rym p\u0142yn\u0119\u0142a po dunaju. jej przybyciu do austrii towarzyszy\u0142y liczne uroczysto\u015bci m.in. uroczysty wjazd do wiednia, w kt\u00f3rym uczestniczy\u0142y tysi\u0105ce poddanych.\n\n\n=== ma\u0142\u017ce\u0144stwo ===\n\u015blub cesarza franciszka j\u00f3zefa i el\u017cbiety odby\u0142 si\u0119 z wielkim rozmachem 24 kwietnia 1854 roku w ko\u015bciele \u015bw. augustyna w wiedniu. w tym samym ko\u015bciele ma\u0142\u017ce\u0144stwo zawarli wcze\u015bniej: maria teresa habsburg i franciszek i lotary\u0144ski (w 1736), maria antonina austriaczka i ludwik xvi (w 1770) oraz maria ludwika austriaczka i napoleon bonaparte (w 1810). w dniu \u015blubu el\u017cbieta wyst\u0105pi\u0142a w bia\u0142ej sukni haftowanej z\u0142otem i srebrem z d\u0142ugim koronkowym trenem, a ca\u0142o\u015b\u0107 kreacji wie\u0144czy\u0142 diadem z opali i diament\u00f3w. uroczysto\u015b\u0107 za\u015blubin celebrowa\u0142 arcybiskup wiednia, joseph othmar von rauscher. z racji tego, \u017ce jego kazanie by\u0142o nadzwyczajnie d\u0142ugie, zyska\u0142 przezwisko \u201ekardyna\u0142 plauscher\u201d (gaw\u0119dziarz).\nma\u0142\u017ce\u0144stwo stanowi\u0142o bardzo istotne wydarzenie nie tylko dla el\u017cbiety, ale r\u00f3wnie\u017c dla austrii. spo\u0142ecze\u0144stwo okaza\u0142o m\u0142odej cesarzowej swoj\u0105 aprobat\u0119, w wielu utworach napisanych specjalnie z okazji \u015blubu pary cesarskiej chwalono jej urod\u0119 i inne zalety. nowa pozycja el\u017cbiety nie nios\u0142a jednak za sob\u0105 tylko zalet, ale r\u00f3wnie\u017c ogrom obowi\u0105zk\u00f3w. etykieta dworska, kt\u00f3ra panowa\u0142a na austriackim dworze, by\u0142a do\u015b\u0107 surowa. sama matka el\u017cbiety obawia\u0142a si\u0119, czy c\u00f3rka \u2013 wychowana beztrosko w possenhofen \u2013 b\u0119dzie w stanie podo\u0142a\u0107 roli cesarzowej. obawy te okaza\u0142y si\u0119 zasadne. po ceremonii za\u015blubin para cesarska uda\u0142a si\u0119 do hofburga, gdzie w sali audiencyjnej mia\u0142a przyjmowa\u0107 gratulacje. el\u017cbieta czu\u0142a si\u0119 osaczona i w pewnym momencie wybieg\u0142a z sali z p\u0142aczem, wzbudzaj\u0105c tym niema\u0142\u0105 sensacj\u0119. kiedy powr\u00f3ci\u0142a do go\u015bci, pope\u0142ni\u0142a kolejne faux pas \u2013 gdy zauwa\u017cy\u0142a swoje dwie kuzynki, adelgund\u0119 i hildegard\u0119, mia\u0142a zabroni\u0107 im przewidzianego przez protok\u00f3\u0142 poca\u0142unku w r\u0119k\u0119, a nast\u0119pnie spr\u00f3bowa\u0142a je obj\u0105\u0107. widz\u0105c zbulwersowane miny zgromadzonych, pr\u00f3bowa\u0142a si\u0119 broni\u0107, m\u00f3wi\u0105c: \u201ejeste\u015bmy przecie\u017c kuzynkami!\u201d.\npo uroczystych bankietach m\u0142oda para uda\u0142a si\u0119 na miesi\u0105c miodowy w laxenburgu. w tym czasie franciszek j\u00f3zef codziennie udawa\u0142 si\u0119 do wiednia, aby zaj\u0105\u0107 si\u0119 sprawami pa\u0144stwowymi, natomiast el\u017cbieta sp\u0119dza\u0142a ten czas sama, pisz\u0105c smutne wiersze o t\u0119sknocie za rodzinnymi stronami oraz utracon\u0105 wolno\u015bci\u0105. jedyn\u0105 sta\u0142\u0105 towarzyszk\u0105 m\u0142odej cesarzowej by\u0142a jej te\u015bciowa, arcyksi\u0119\u017cna zofia. sama el\u017cbieta, wspominaj\u0105c p\u00f3\u017aniej sw\u00f3j miesi\u0105c miodowy w laxenburgu, mia\u0142a powiedzie\u0107: \u201eczu\u0142am si\u0119 tu taka opuszczona, taka samotna\u201d. \n\n\n=== m\u0142oda cesarzowa ===\nm\u0142oda monarchini musia\u0142a dostosowa\u0107 si\u0119 do surowych zasad \u017cycia dworskiego, jakie obowi\u0105zywa\u0142y cz\u0142onk\u00f3w rodziny cesarskiej. jej dam\u0105 dworu zosta\u0142a hrabina esterh\u00e1zy, uznana przez ni\u0105 za szpiega te\u015bciowej. sztywny rozk\u0142ad dnia oraz inne regulacje, dotycz\u0105ce ca\u0142o\u015bci funkcjonowania wiede\u0144skiego dworu nie odpowiada\u0142y przyzwyczajonej do swobody cesarzowej. nie u\u0142atwia\u0142a jej \u017cycia tak\u017ce trudna relacja z te\u015bciow\u0105, arcyksi\u0119\u017cn\u0105 zofi\u0105, a i m\u0105\u017c, cho\u0107 darzy\u0142 el\u017cbiet\u0119 gor\u0105cym uczuciem \u2013 b\u0119d\u0105c rozdarty pomi\u0119dzy dwiema najwa\u017cniejszymi kobietami w jego \u017cyciu \u2013 cz\u0119\u015bciej stawa\u0142 po stronie matki. sytuacja el\u017cbiety dodatkowo znacznie si\u0119 pogorszy\u0142a, gdy okaza\u0142o si\u0119, \u017ce jest w ci\u0105\u017cy. arcyksi\u0119\u017cna zofia, zachwycona wizj\u0105 posiadania wnuka, zacz\u0119\u0142a sk\u0142ada\u0107 jej nieoczekiwane wizyty kilkakrotnie w ci\u0105gu dnia, by zasypywa\u0107 j\u0105 wym\u00f3wkami. el\u017cbieta nie mog\u0142a nawet zajmowa\u0107 si\u0119 papugami, gdy\u017c dziecko mog\u0142oby by\u0107 do nich podobne.\npierwsze dziecko pary cesarskiej przysz\u0142o na \u015bwiat 5 marca 1855 roku. dziewczynka otrzyma\u0142a imi\u0119 zofia, po babce ze strony ojca. decyzji tej nie konsultowano z el\u017cbiet\u0105. zdania cesarzowej nie brano r\u00f3wnie\u017c pod uwag\u0119 przy wyborze odpowiednich apartament\u00f3w oraz opiekunki dla ma\u0142ej arcyksi\u0119\u017cniczki. ka\u017cd\u0105 decyzj\u0119 w sprawie pierworodnego dziecka pary cesarskiej podejmowa\u0142a te\u015bciowa el\u017cbiety, maj\u0105c przekonanie, \u017ce to ona najlepiej zajmie si\u0119 swoj\u0105 wnuczk\u0105 \u2013 poniewa\u017c cesarz nie ma zbyt wiele czasu, a cesarzowa jest zbyt niedojrza\u0142a, aby podo\u0142a\u0107 wychowaniu dziecka. podobna sytuacja mia\u0142a miejsce rok p\u00f3\u017aniej, kiedy na \u015bwiat przysz\u0142a druga c\u00f3rka pary cesarskiej \u2013 gizela.\n\nna prze\u0142omie 1856 i 1857 roku el\u017cbieta i franciszek j\u00f3zef udali si\u0119 na wizyt\u0119 zagraniczn\u0105 do w\u0142och, a nast\u0119pnie na w\u0119gry. cesarzowa przekona\u0142a swojego m\u0119\u017ca, aby wzi\u0119li ze sob\u0105 swoje dzieci. przeciwna temu pomys\u0142owi by\u0142a arcyksi\u0119\u017cna zofia, kt\u00f3ra pr\u00f3bowa\u0142a przekona\u0107 syna, aby pozostawi\u0142 c\u00f3rki w austrii. franciszek j\u00f3zef po raz pierwszy wyra\u017anie wzi\u0105\u0142 stron\u0119 swojej m\u0142odej \u017cony i ma\u0142e arcyksi\u0119\u017cniczki wyjecha\u0142y wraz ze swoimi rodzicami za granic\u0119. w maju 1857 roku ma\u0142a zofia powa\u017cnie zachorowa\u0142a, a 29 maja zmar\u0142a. para cesarska wr\u00f3ci\u0142a do austrii, odwo\u0142uj\u0105c nast\u0119pne wizyty zagraniczne, kt\u00f3re mia\u0142y si\u0119 odby\u0107. el\u017cbieta wpad\u0142a w g\u0142\u0119bok\u0105 depresj\u0119. czuj\u0105c si\u0119 winna \u015bmierci najstarszego dziecka, postanowi\u0142a nie walczy\u0107 z te\u015bciow\u0105 o prawa do m\u0142odszej c\u00f3rki i pogr\u0105\u017cy\u0142a si\u0119 w rozpaczy. jednak wkr\u00f3tce ponownie zasz\u0142a w ci\u0105\u017c\u0119. w 1858 roku urodzi\u0142a upragnionego nast\u0119pc\u0119 tronu, rudolfa. por\u00f3d by\u0142 bardzo trudny i el\u017cbieta bardzo d\u0142ugo dochodzi\u0142a do siebie.\n\n\n=== kryzys ma\u0142\u017ce\u0144ski ===\ngdy franciszek j\u00f3zef wyjecha\u0142 na front w\u0142oski, by walczy\u0107 z wojskami napoleona iii o nizin\u0119 pada\u0144sk\u0105, mimo i\u017c wysy\u0142a\u0142 regularnie listy pe\u0142ne zapewnie\u0144 o swojej mi\u0142o\u015bci, el\u017cbieta szala\u0142a z niepokoju. informacje o stanie \u017cony dotar\u0142y do cesarza, dlatego w listach m\u0119\u017cczyzna stara\u0142 si\u0119 j\u0105 uspokoi\u0107: \u201eprosz\u0119 ci\u0119, m\u00f3j aniele, je\u015bli mnie kochasz, to nie zamartwiaj si\u0119, oszcz\u0119dzaj si\u0119, korzystaj z rozrywki, je\u017ad\u017aij konno z umiarem i ostro\u017cno\u015bci\u0105\u201d. cesarzowej jednak trudno by\u0142o stosowa\u0107 si\u0119 do tych wytycznych ze \u015bwiadomo\u015bci\u0105, \u017ce jej m\u0105\u017c przebywa w tym czasie na froncie wojennym. 18 czerwca 1859 roku og\u0142oszono, \u017ce franciszek j\u00f3zef obj\u0105\u0142 osobiste dowodzenie nad armi\u0105. jego dow\u00f3dztwo nie przynios\u0142o jednak \u017cadnych wymiernych korzy\u015bci \u2013 wojsko austriackie przegra\u0142o bitw\u0119 pod solferino, a skala kl\u0119ski by\u0142a tak wielka, \u017ce pojawi\u0142y si\u0119 nawet g\u0142osy nawo\u0142uj\u0105ce do abdykacji cesarza na rzecz jego m\u0142odszego brata, maksymiliana. franciszka j\u00f3zefa krytykowa\u0142a nawet jego te\u015bciowa, ksi\u0119\u017cna ludwika. el\u017cbieta w tym czasie, aby odwr\u00f3ci\u0107 swoj\u0105 uwag\u0119 od zmartwie\u0144, zorganizowa\u0142a szpital dla rannych w laxenburgu. chocia\u017c nie anga\u017cowa\u0142a si\u0119 w sprawy polityczne, pr\u00f3bowa\u0142a przekona\u0107 m\u0119\u017ca, aby zawar\u0142 pok\u00f3j. on jednak nie chcia\u0142 pos\u0142ucha\u0107 rad \u017cony, nadal liczy\u0142 na wsparcie prus. ostatecznie jednak podpisano ko\u0144cz\u0105cy wojn\u0119 traktat w villafranca.\n\nzaledwie rok p\u00f3\u017aniej el\u017cbieta musia\u0142a zmierzy\u0107 si\u0119 z inn\u0105 trudn\u0105 sytuacj\u0105 \u2013 latem 1860 roku oddzia\u0142y giuseppe garibaldiego podbi\u0142y sycyli\u0119. kr\u00f3lowa maria \u2013 siostra cesarzowej \u2013 zacz\u0119\u0142a pisa\u0107 do el\u017cbiety b\u0142agalne listy o pomoc. cesarzowa pr\u00f3bowa\u0142a przekona\u0107 m\u0119\u017ca, aby interweniowa\u0142, jednak\u017ce zar\u00f3wno franciszek j\u00f3zef, jak i arcyksi\u0119\u017cna zofia byli przeciwni udzielenia pomocy \u2013 zar\u00f3wno militarnej, jak i finansowej. el\u017cbieta, bezradna wobec trudnego po\u0142o\u017cenia siostry, z\u0142a na bezczynno\u015b\u0107 m\u0119\u017ca i te\u015bciowej, postanowi\u0142a wyjecha\u0107 z wiednia. cesarzowa zabra\u0142a ze sob\u0105 c\u00f3rk\u0119, gizel\u0119, i uda\u0142a si\u0119 do possenhofen. chocia\u017c nie mia\u0142a ochoty wraca\u0107 do stolicy, musia\u0142a uczyni\u0107 to przed urodzinami m\u0119\u017ca (18 sierpnia), aby nie dawa\u0107 kolejnego tematu do plotek. stres spowodowany \u015bmierci\u0105 najstarszego dziecka, wojn\u0105 we w\u0142oszech i trudn\u0105 sytuacj\u0105 m\u0142odszej siostry ostatecznie doprowadzi\u0142 el\u017cbiet\u0119 na skraj wyczerpania. w pa\u017adzierniku 1860 roku zdiagnozowano u niej gru\u017alic\u0119, a doktor joseph \u0161koda poleci\u0142 cesarzowej, aby wyjecha\u0142a na mader\u0119. el\u017cbieta, przypuszczalnie cierpi\u0105ca na depresj\u0119, zyska\u0142a pow\u00f3d, by opu\u015bci\u0107 znienawidzony hofburg. kilka miesi\u0119cy sp\u0119dzi\u0142a na maderze, a nast\u0119pnie na korfu. to by\u0142a pierwsza z jej s\u0142ynnych podr\u00f3\u017cy.\nd\u0142uga roz\u0142\u0105ka nie poprawi\u0142a jednak relacji pomi\u0119dzy ma\u0142\u017conkami. franciszek j\u00f3zef, chc\u0105c pojedna\u0107 si\u0119 z \u017con\u0105, pr\u00f3bowa\u0142 wykorzysta\u0107 do tego karla ludwiga von gr\u00fcnne, kt\u00f3rego cesarzowa bardzo lubi\u0142a. genera\u0142 mia\u0142 pojecha\u0107 na korfu i sta\u0107 si\u0119 po\u015brednikiem pomi\u0119dzy cesarzem a jego \u017con\u0105. nie wykona\u0142 jednak swojego zadania \u2013 pojednanie mi\u0119dzy ma\u0142\u017conkami nie nast\u0105pi\u0142o. przy okazji el\u017cbieta straci\u0142a zaufanie do genera\u0142a i przyja\u017a\u0144 mi\u0119dzy nimi si\u0119 zako\u0144czy\u0142a. ostatecznie cesarz postanowi\u0142 sam uda\u0107 si\u0119 na korfu, aby za\u017cegna\u0107 kryzys ma\u0142\u017ce\u0144ski. el\u017cbieta powr\u00f3ci\u0142a do austrii \u2013 jednak\u017ce nie na znienawidzony dw\u00f3r wiede\u0144ski, ale do wenecji, a p\u00f3\u017aniej \u2013 bad kissingen, gdzie mia\u0142y miejsce kolejne kuracje zdrowotne. ostatecznie cesarzowa powr\u00f3ci\u0142a do wiednia na kilka dni przed urodzinami m\u0119\u017ca w 1862 roku. szcz\u0119\u015bliwy franciszek j\u00f3zef napisa\u0142 w\u00f3wczas do swojej matki: \u201ejak\u017ce szcz\u0119\u015bliwy jestem, \u017ce mam zn\u00f3w przy sobie sisi i wreszcie po tak d\u0142ugim wyrzeczeniu znowu mam dom. powitanie przez ludno\u015b\u0107 wiede\u0144sk\u0105 by\u0142o rzeczywi\u015bcie bardzo serdeczne i mia\u0142o na nas koj\u0105cy wp\u0142yw. nie by\u0142o tu od dawna takiego ducha w narodzie\u201d.\n\n\n=== sprawa w\u0119gierska ===\nel\u017cbieta powr\u00f3ci\u0142a na dw\u00f3r wiede\u0144ski, jednak\u017ce nie by\u0142a tak \u0142agodna i pokorna, jak wcze\u015bniej. pod presj\u0105 ustawicznej niech\u0119ci k\u00f3\u0142 dworskich, o kt\u00f3rych mia\u0142a fatalne mniemanie, oraz zniech\u0119cona \u017cyciem regulowanym sztywnymi zasadami etykiety, zwr\u00f3ci\u0142a swoj\u0105 sympati\u0119 i zainteresowanie ku w\u0119grom. nar\u00f3d ten, podobnie jak el\u017cbieta, by\u0142 przeciwnikiem absolutyzmu \u2013 domeny habsburg\u00f3w. du\u017ca cz\u0119\u015b\u0107 w\u0119gierskiej szlachty bra\u0142a udzia\u0142 w wio\u015bnie lud\u00f3w, kt\u00f3ra rozbudzi\u0142a w niej nadzieje na suwerenno\u015b\u0107. od tamtej pory przyw\u00f3dcy w\u0119gierscy wci\u0105\u017c domagali si\u0119 od cesarza, by ten koronowa\u0142 si\u0119 na kr\u00f3la w\u0119gier i potwierdzi\u0142 dawne przywileje, jakimi cieszy\u0142y si\u0119 kraje korony \u015bwi\u0119tego stefana. domagali si\u0119 r\u00f3wnie\u017c ustanowienia w budapeszcie osobnego parlamentu z zachowaniem kontroli nad mniejszo\u015bciami narodowymi. \n\npo powrocie do wiednia el\u017cbieta przeforsowa\u0142a sw\u00f3j pomys\u0142 nauki j\u0119zyka w\u0119gierskiego. arcyksi\u0119\u017cna zofia i cesarz nie byli z tego powodu zadowoleni. nie wierzyli, \u017ce el\u017cbiecie uda si\u0119 opanowa\u0107 ten j\u0119zyk. cesarzowa jednak by\u0142a zdeterminowana. ju\u017c po kilku miesi\u0105cach zdumiony franciszek j\u00f3zef stwierdzi\u0142: \u201esisi robi niewiarygodne post\u0119py w w\u0119gierskim\u201d. aby mie\u0107 towarzyszk\u0119 do rozm\u00f3w w tym j\u0119zyku, el\u017cbieta postanowi\u0142a przyj\u0105\u0107 do swojego najbli\u017cszego kr\u0119gu w\u0119gierk\u0119, id\u0119 ferenczy. kobieta mia\u0142a powi\u0105zania z w\u0119gierskimi dzia\u0142aczami niepodleg\u0142o\u015bciowymi, gyul\u0105 andr\u00e1ssym i ferencem de\u00e1kiem. cesarzowa zacz\u0119\u0142a przekonywa\u0107 m\u0119\u017ca, by uda\u0142 si\u0119 z wizyt\u0105 na w\u0119gry. ostatecznie franciszek j\u00f3zef uleg\u0142 \u017conie. ponadto uczyni\u0142 te\u017c bardzo znacz\u0105ce zmiany, m.in. og\u0142osi\u0142 amnesti\u0119 za wykroczenia prasowe. w\u0119grzy jednak pragn\u0119li wi\u0119kszych reform. w 1866 roku do wiednia uda\u0142a si\u0119 w\u0119gierska delegacja na czele z gyul\u0105 andr\u00e1ssym. wtedy te\u017c m\u0119\u017cczyzna pierwszy raz spotka\u0142 cesarzow\u0105, kt\u00f3ra postanowi\u0142a przywita\u0107 go ubrana w w\u0119gierski str\u00f3j narodowy. el\u017cbieta zrobi\u0142a bardzo dobre wra\u017cenie \u2013 stara\u0142a si\u0119 rozmawia\u0107 z ka\u017cdym, a przy tym pos\u0142ugiwa\u0142a si\u0119 p\u0142ynnie j\u0119zykiem w\u0119gierskim. nied\u0142ugo p\u00f3\u017aniej para cesarska uda\u0142a si\u0119 w podr\u00f3\u017c na w\u0119gry. w jej trakcie cesarzowa wyg\u0142osi\u0142a mow\u0119 do w\u0119gierskiej deputacji narodowej, kt\u00f3ra zrobi\u0142a ogromne wra\u017cenie \u2013 el\u017cbieta bowiem otwarcie opowiedzia\u0142a si\u0119 po stronie w\u0119gr\u00f3w w walce o ich niezale\u017cno\u015b\u0107. \nsprawa w\u0119gierska zesz\u0142a na dalszy plan, gdy dosz\u0142o do wybuchu wojny prusko-austriackiej. austria ponosi\u0142a bardzo du\u017ce straty. cesarzowa w tym czasie pomaga\u0142a rannym, a jej aktywno\u015b\u0107 na tym polu zosta\u0142a doceniona nie tylko przez spo\u0142ecze\u0144stwo, ale r\u00f3wnie\u017c przez wymagaj\u0105c\u0105 te\u015bciow\u0105. w lipcu el\u017cbieta wraz z dzie\u0107mi opu\u015bci\u0142a znajduj\u0105cy si\u0119 w niebezpiecze\u0144stwie wiede\u0144 i uda\u0142a si\u0119 na w\u0119gry. przyj\u0119to j\u0105 tam z entuzjazmem, a przywitali j\u0105 osobi\u015bcie gyula andr\u00e1ssy i ferenc de\u00e1k. przez nast\u0119pne tygodnie cesarzowa otwarcie zaanga\u017cowa\u0142a si\u0119 politycznie w spraw\u0119 w\u0119giersk\u0105, odbywa\u0142a wiele rozm\u00f3w z andr\u00e1ssym i pr\u00f3bowa\u0142a nam\u00f3wi\u0107 swojego m\u0119\u017ca na spotkanie z m\u0119\u017cczyzn\u0105. ostatecznie cesarz uleg\u0142 \u017conie i spotka\u0142 si\u0119 z andr\u00e1ssym. po rozmowie z nim stwierdzi\u0142 jednak, \u017ce \u201e\u017c\u0105da on zbyt wiele, a proponuje w tym decyduj\u0105cym momencie zbyt ma\u0142o\u201d. o tym, jak bardzo el\u017cbiecie zale\u017ca\u0142o na pomocy w\u0119grom, mo\u017ce \u015bwiadczy\u0107 fakt, \u017ce przez d\u0142ugi czas nie powraca\u0142a do wiednia, mimo tego, \u017ce franciszek j\u00f3zef w listach \u017carliwie j\u0105 o to prosi\u0142. gdy ju\u017c spotka\u0142a si\u0119 z m\u0119\u017cem, przekonywa\u0142a go, aby jeszcze raz rozwa\u017cy\u0142 realizacj\u0119 w\u0119gierskich postulat\u00f3w. cesarz jednak, zaj\u0119ty innymi obowi\u0105zkami, a tak\u017ce trudn\u0105 sytuacj\u0105 po wojnie z prusami, nie chcia\u0142 si\u0119 na to zgodzi\u0107. rozgoryczona el\u017cbieta powr\u00f3ci\u0142a do budapesztu. jej zaanga\u017cowanie w spraw\u0119 w\u0119giersk\u0105 zosta\u0142o docenione r\u00f3wnie\u017c przez andr\u00e1ssyego. 30 lipca 1866 roku napisa\u0142 w swoim dzienniku: \u201ejest pewne, \u017ce kiedy osi\u0105gniemy sukces, w\u0119gry b\u0119d\u0105 wi\u0119cej zawdzi\u0119cza\u0142y pi\u0119knej opatrzno\u015bci (el\u017cbiecie), ni\u017c mog\u0105 przypuszcza\u0107\u201d.\n\nw lutym 1867 roku dosz\u0142o do ugody austriacko-w\u0119gierskiej. jej skutkiem by\u0142o powstanie austro-w\u0119gier, kt\u00f3re mia\u0142y dwa parlamenty \u2013 austriacki i w\u0119gierski. warte podkre\u015blenia jest to, \u017ce pierwszym premierem w\u0119gier zosta\u0142 gyula andr\u00e1ssy. pierwsza wizyta cesarzowej na w\u0119grzech po zawarciu ugody wznieci\u0142a ogromn\u0105 rado\u015b\u0107 u w\u0119gierskich poddanych. j\u00f3zsef e\u00f6tv\u00f6s pisa\u0142 o el\u017cbiecie: \u201ez dnia na dzie\u0144 ro\u015bnie zachwyt dla niej. tak jak g\u0142\u0119boko wierz\u0119 w to, \u017ce \u017caden kraj nie mia\u0142 kr\u00f3lowej, kt\u00f3ra by\u0142aby tak godna tego tytu\u0142u, tak te\u017c jestem przekonany, \u017ce nie by\u0142o jeszcze takiej, kt\u00f3ra by go tak kocha\u0142a...\u201d. 8 czerwca 1867 roku mia\u0142a miejsce upragniona od prawie dw\u00f3ch dekad koronacja franciszka j\u00f3zefa na kr\u00f3la w\u0119gier. tego samego dnia odby\u0142a si\u0119 r\u00f3wnie\u017c koronacja el\u017cbiety. zaraz po tym og\u0142oszono amnesti\u0119 dla przest\u0119pstw politycznych oraz zwrot skonfiskowanych d\u00f3br. wywo\u0142a\u0142o to ogromne poruszenie w\u015br\u00f3d w\u0119gr\u00f3w \u2013 umo\u017cliwiono bowiem powr\u00f3t do kraju osobom zaanga\u017cowanym we wiosn\u0119 lud\u00f3w na w\u0119grzech w 1848 roku, mi\u0119dzy innymi lajosowi kossuthowi. ponadto niech\u0119tna do tej pory kolejnej ci\u0105\u017cy el\u017cbieta zgodzi\u0142a si\u0119 urodzi\u0107 jeszcze jedno dziecko. mia\u0142o ono by\u0107 swego rodzaju jej prezentem dla ukochanych w\u0119gier. cesarzowa bardzo szybko po koronacji zasz\u0142a w czwart\u0105 ci\u0105\u017c\u0119, a na dworze wiede\u0144skim zacz\u0119to obawia\u0107 si\u0119, \u017ce urodzi ch\u0142opca, co \u2013 cytuj\u0105c arcyksi\u0119\u017cn\u0105 zofi\u0119 \u2013 \u201emog\u0142oby sta\u0107 si\u0119 pretekstem do oderwania w\u0119gier od monarchii\u201d. ostatecznie w kwietniu 1868 roku, dziesi\u0119\u0107 miesi\u0119cy po koronacji, na \u015bwiat przysz\u0142a dziewczynka, maria waleria, nazywana \u201ejedynaczk\u0105\u201d, ukochane dziecko el\u017cbiety.\n\n\n=== poza wiedniem ===\nz zastraszonej, nie\u015bmia\u0142ej dziewczyny el\u017cbieta zmieni\u0142a si\u0119 w \u015bwiadom\u0105 swojej pozycji i wp\u0142ywu na m\u0119\u017ca kobiet\u0119. by\u0142o to widoczne nie tylko w jej zaanga\u017cowaniu na rzecz sprawy w\u0119gierskiej, ale r\u00f3wnie\u017c na innych polach. widz\u0105c, \u017ce surowe wychowanie jej jedynego syna fatalnie odbi\u0142o si\u0119 na jego zdrowiu psychicznym i fizycznym, postanowi\u0142a interweniowa\u0107. opowiada\u0142a p\u00f3\u017aniej: \u201ezebra\u0142am si\u0119 na odwag\u0119 i opowiedzia\u0142am o wszystkim cesarzowi. kiedy nie potrafi\u0142 si\u0119 sprzeciwi\u0107 matce, uciek\u0142am si\u0119 do ostateczno\u015bci i powiedzia\u0142am, \u017ce nie mog\u0119 na to patrze\u0107 i \u017ce jedno musi si\u0119 sta\u0107! albo odchodzi gondrecourt (opiekun rudolfa), albo ja\u201d. ponadto cesarzowa za\u017c\u0105da\u0142a od m\u0119\u017ca, by przekaza\u0142 jej ca\u0142kowit\u0105 opiek\u0119 nad dzie\u0107mi. w 1866 roku opiekun rudolfa zosta\u0142 odwo\u0142any ze stanowiska. cesarzowa zadba\u0142a r\u00f3wnie\u017c o to, aby jej syn odby\u0142 intensywne leczenie, wyznaczy\u0142a dla niego nowego wychowawc\u0119. postanowi\u0142a, \u017ce edukacja dzieci nie b\u0119dzie si\u0119 skupia\u0142a jedynie na sprawno\u015bci fizycznej, ale r\u00f3wnie\u017c psychicznej. zdecydowa\u0142a tak\u017ce, \u017ce wyb\u00f3r nauczycieli nie b\u0119dzie uzale\u017cniony od ich przynale\u017cno\u015bci do arystokratycznego rodu \u2013 od tamtej pory liczy\u0107 mia\u0142y si\u0119 wy\u0142\u0105cznie kompetencje. w tej kwestii dokona\u0142a wi\u0119c rzeczy rewolucyjnej.\n\npo tragicznej \u015bmierci brata cesarza, maksymiliana, arcyksi\u0119\u017cna zofia odsun\u0119\u0142a si\u0119 w cie\u0144. el\u017cbieta jednak, gorliwie anga\u017cuj\u0105ca si\u0119 wcze\u015bniej po stronie w\u0119gr\u00f3w w walce o ich niezale\u017cno\u015b\u0107, nie zaj\u0119\u0142a miejsca swojej te\u015bciowej \u2013 stara\u0142a si\u0119 nie anga\u017cowa\u0107 w polityk\u0119. nawet wybuch wojny prusko-francuskiej tego nie zmieni\u0142, chocia\u017c w wiedniu zastanawiano si\u0119 nad tym, aby austria opowiedzia\u0142a si\u0119 po stronie francji. cesarzowa wydawa\u0142a si\u0119 by\u0107 ponad politycznymi rozwa\u017caniami. jesieni\u0105 1870 roku uda\u0142a si\u0119 do merano, gdzie sp\u0119dzi\u0142a \u2013 z pewnymi przerwami \u2013 prawie dwa lata. w mi\u0119dzyczasie w wiedniu jej bliski przyjaciel, gyula andr\u00e1ssy, zosta\u0142 mianowany ministrem spraw zagranicznych. el\u017cbieta, b\u0119d\u0105c poza stolic\u0105, wype\u0142nia\u0142a jednak pro\u015bby, jakie on do niej kierowa\u0142. to r\u00f3wnie\u017c dzi\u0119ki niemu cesarzowa postanowi\u0142a wr\u00f3ci\u0107 do wiednia \u2013 zrobi\u0142a to dwa tygodnie po otrzymaniu od niego pro\u015bby, aby to uczyni\u0142a.\nnastawienie el\u017cbiety do wiede\u0144skiego dworu nie zmieni\u0142o si\u0119 \u2013 nadal nie lubi\u0142a tam przebywa\u0107 i wi\u0119ksz\u0105 cz\u0119\u015b\u0107 roku sp\u0119dza\u0142a na swoich ukochanych w\u0119grzech lub w rodzinnej bawarii. na pocz\u0105tku lat 70. xix wieku postanowi\u0142a r\u00f3wnie\u017c wyjecha\u0107 do anglii. spotka\u0142a si\u0119 tam z kr\u00f3low\u0105 wiktori\u0105 oraz jej najstarsz\u0105 c\u00f3rk\u0105, a tak\u017ce odwiedza\u0142a szpitale psychiatryczne, kt\u00f3re zawsze bardzo j\u0105 interesowa\u0142y. mieszkaj\u0105ca w\u00f3wczas w anglii jej m\u0142odsza siostra, maria, wprowadzi\u0142a el\u017cbiet\u0119 do mi\u0119dzynarodowego towarzystwa je\u017adziectwa my\u015bliwskiego i wy\u015bcigowego. pasj\u0105 el\u017cbiety sta\u0142y si\u0119 polowania, kt\u00f3rym w latach 70. xix wieku oddawa\u0142a si\u0119 bez reszty. wi\u0119kszo\u015b\u0107 swojego czasu sp\u0119dza\u0142a w podarowanym jej przez nar\u00f3d w\u0119gierski pa\u0142acu my\u015bliwskim g\u00f6d\u00f6ll\u0151 pod budapesztem. cz\u0119sto te\u017c odbywa\u0142a podr\u00f3\u017ce do anglii oraz irlandii, gdzie jej trenerem by\u0142 bay middleton.\n\nel\u017cbieta by\u0142a bezspornie jedn\u0105 z najlepszych amazonek swoich czas\u00f3w, nie cofaj\u0105c\u0105 si\u0119 nigdy przed niebezpiecze\u0144stwem, co doprowadzi\u0142o do powa\u017cnego wypadku w roku 1875. przez wiele dni jej \u017cycie by\u0142o zagro\u017cone. na sugesti\u0119 swojej damy dworu, aby zrezygnowa\u0142a z je\u017adziectwa, el\u017cbieta mia\u0142a odpowiedzie\u0107: \u201eczy b\u0119d\u0119 to robi\u0142a, czy nie \u2013 i tak umr\u0119, jak mi przeznaczono\u201d. jedyne, co w tamtym momencie odsun\u0119\u0142o cesarzow\u0105 od tej pasji by\u0142a ogromna pow\u00f3d\u017a, jaka dotkn\u0119\u0142a jej ukochane w\u0119gry w marcu 1879 roku, a tak\u017ce srebrna rocznica zawarcia ma\u0142\u017ce\u0144stwa, kt\u00f3ra mia\u0142a miejsce w kwietniu 1879 roku. w 1880 roku ponownie wyjecha\u0142a do irlandii i anglii. stamt\u0105d uda\u0142a si\u0119 do brukseli, gdzie jej syn zar\u0119czy\u0142 si\u0119 z ksi\u0119\u017cniczk\u0105 belgijsk\u0105, stefani\u0105 koburg, po czym powr\u00f3ci\u0142a do anglii. stopniowo jednak el\u017cbieta musia\u0142a rezygnowa\u0107 z je\u017adzieckiej pasji ze wzgl\u0119du na z\u0142y stan zdrowia. ostatnie polowanie cesarzowej w anglii odby\u0142o si\u0119 w 1882 roku.\n\n\n=== samotna i nierozumiana ===\npo rezygnacji z je\u017adziectwa oczekiwano, \u017ce el\u017cbieta zacznie po\u015bwi\u0119ca\u0107 si\u0119 swoim obowi\u0105zkom reprezentacyjnym. cesarzowa jednak, podobnie jak jej siostry, w tamtym okresie prze\u017cywa\u0142a l\u0119k przed zbli\u017caniem si\u0119 do ludzi, odczuwa\u0142a r\u00f3wnie\u017c du\u017c\u0105 potrzeb\u0119 samotno\u015bci. by\u0107 mo\u017ce by\u0142o to spowodowane r\u00f3wnie\u017c pogarszaj\u0105cym si\u0119 wygl\u0105dem el\u017cbiety, do kt\u00f3rego przywi\u0105zywa\u0142a ona bardzo du\u017c\u0105 wag\u0119. brak zaanga\u017cowania cesarzowej w sprawy pa\u0144stwowe by\u0142 bardzo \u017ale postrzegany, nie rozumia\u0142 go nawet tak bliski przyjaciel el\u017cbiety, jak andr\u00e1ssy, kt\u00f3ry stwierdzi\u0142: \u201enie mog\u0119 od\u017ca\u0142owa\u0107, \u017ce ukrywa (ona) przed \u015bwiatem \u2013 jakby trzeba by\u0142o si\u0119 tego wstydzi\u0107 \u2013 sw\u00f3j wielki umys\u0142 i wielkie serce, wobec kt\u00f3rych zdolno\u015bci s\u0142ynnej marii teresy wydaj\u0105 si\u0119 zaledwie umiej\u0119tno\u015bciami dobrej gospodyni domowej\u201d.\ncesarzowa, zamiast na obowi\u0105zkach reprezentacyjnych, skupi\u0142a si\u0119 na rozwijaniu swojej innej pasji \u2013 pisaniu wierszy. franciszek j\u00f3zef i, chc\u0105c zach\u0119ci\u0107 \u017con\u0119, aby pozosta\u0142a w wiedniu i zaprzesta\u0142a swoich dalekich i d\u0142ugich podr\u00f3\u017cy postanowi\u0142 wybudowa\u0107 dla niej pa\u0142ac, nazwany hermesvilla (will\u0105 hermesa). el\u017cbieta jednak, chocia\u017c budynek bardzo jej si\u0119 spodoba\u0142, nie chcia\u0142a pozostawa\u0107 w znienawidzonym wiedniu przez d\u0142u\u017cszy czas. aby zapewni\u0107 swojemu m\u0119\u017cowi towarzystwo, zwr\u00f3ci\u0142a swoj\u0105 uwag\u0119 na aktork\u0119, katharin\u0119 schratt, i uczyni\u0142a z niej cz\u0119stego go\u015bcia na austriackim dworze. w maju 1886 roku zdecydowa\u0142a si\u0119 nawet podarowa\u0107 cesarzowi portret kobiety, przez co w znacz\u0105cy spos\u00f3b wyrazi\u0142a swoj\u0105 aprobat\u0119 co do rozwoju relacji pomi\u0119dzy m\u0119\u017cem a aktork\u0105.\nw czerwcu 1886 roku zmar\u0142 kuzyn cesarzowej, ludwik ii wittelsbach. el\u017cbieta bardzo prze\u017cy\u0142a jego \u015bmier\u0107 i popad\u0142a w ogromn\u0105 rozpacz. jej bratanica, amelia, zapisa\u0142a nawet w swoim dzienniku: \u201eciocia sisi jest ca\u0142kiem ob\u0142\u0105kana\u201d. po \u015bmierci m\u0119\u017cczyzny cesarzowa oddali\u0142a si\u0119 od swojej c\u00f3rki, gizeli, poniewa\u017c g\u0142\u00f3wn\u0105 win\u0105 za \u015bmier\u0107 ludwika obarczy\u0142a te\u015bcia c\u00f3rki \u2013 luitpolda. w tamtym czasie pogorszy\u0142y si\u0119 r\u00f3wnie\u017c relacje el\u017cbiety z jedynym synem, rudolfem. by\u0142o to spowodowane tym, \u017ce szukaj\u0105ca ukojenia cesarzowa zacz\u0119\u0142a zwraca\u0107 coraz wi\u0119ksz\u0105 uwag\u0119 na spirytyzm, kt\u00f3rego ogromnym przeciwnikiem by\u0142 nast\u0119pca tronu. jedynie relacje z \u201ejedynaczk\u0105\u201d, ukochanym dzieckiem el\u017cbiety, ca\u0142y czas pozostawa\u0142y dobre, chocia\u017c m\u0142oda maria waleria coraz bardziej przejmowa\u0142a si\u0119 stanem psychicznym swojej matki. w tamtym czasie el\u017cbieta bardzo cz\u0119sto m\u00f3wi\u0142a o \u015bmierci, mia\u0142a nawet chcie\u0107 pope\u0142ni\u0107 samob\u00f3jstwo.\nw mi\u0119dzyczasie cesarzowa rozpocz\u0119\u0142a nauk\u0119 j\u0119zyka greckiego. zafascynowana grecj\u0105 pragn\u0119\u0142a j\u0105 zwiedzi\u0107 wraz z aleksandrem von warsbergiem, kt\u00f3ry posiada\u0142 ogromn\u0105 wiedz\u0119 o tym pa\u0144stwie z racji pe\u0142nienia przez niego urz\u0119du konsula austriackiego na korfu. kiedy cesarzowa poprosi\u0142a m\u0119\u017cczyzn\u0119 o to, aby towarzyszy\u0142 jej w podr\u00f3\u017cy w charakterze podr\u00f3\u017cnika, warsberg nie by\u0142 pocz\u0105tkowo zadowolony z tego pomys\u0142u, a sama el\u017cbieta nie zrobi\u0142a na nim dobrego wra\u017cenia. ostatecznie jednak zgodzi\u0142 si\u0119 na jej propozycj\u0119, a z czasem bardzo zbli\u017cy\u0142 si\u0119 do kobiety. pocz\u0105tkowa krytyka cesarzowej zamieni\u0142a si\u0119 w podziw dla niej, co wyrazi\u0142 w swoim dzienniku, pisz\u0105c o el\u017cbiecie: \u201ejest czaruj\u0105co mi\u0142a. nie mog\u0119 si\u0119 oprze\u0107 tej kobiecie... zale\u017cy mi tylko na niej\u201d. \n\n\n=== ostatnia dekada ===\n30 stycznia 1889 roku dosz\u0142o do tragedii w mayerling. jedyny syn el\u017cbiety, a zarazem nast\u0119pca austriackiego tronu, rudolf, pope\u0142ni\u0142 samob\u00f3jstwo wraz ze swoj\u0105 kochank\u0105, mari\u0105 vetser\u0105. \u015bmier\u0107 syna by\u0142a dla cesarzowej ogromnym ciosem. maj\u0105c \u015bwiadomo\u015b\u0107, \u017ce wiede\u0144czycy jej nie lubi\u0105, mia\u0142a wyrazi\u0107 swoj\u0105 nadziej\u0119: \u201enareszcie si\u0119 uspokoj\u0105, wiedz\u0105c, \u017ce przejd\u0119 nie pozostawiwszy w austrii ani \u015bladu po sobie\u201d. arcyksi\u0105\u017c\u0119 zosta\u0142 oficjalnie uznany za \u201epsychicznie niestabilnego\u201d, by jako samob\u00f3jca m\u00f3g\u0142 by\u0107 pochowany z wszelkimi honorami. pogrzeb odby\u0142 si\u0119 w wiedniu, a cia\u0142o rudolfa z\u0142o\u017cono w cesarskiej krypcie ko\u015bcio\u0142a kapucyn\u00f3w. el\u017cbieta, przej\u0119ta samob\u00f3jcz\u0105 \u015bmierci\u0105 syna, popad\u0142a w rozpacz. od tamtej pory ubiera\u0142a si\u0119 wy\u0142\u0105cznie na czarno i bardzo cz\u0119sto porusza\u0142a temat \u015bmierci. tragedia, jak\u0105 prze\u017cy\u0142a, sprawi\u0142a r\u00f3wnie\u017c, \u017ce oddali\u0142a si\u0119 od praktyk religijnych. do ukochanej c\u00f3rki, marii walerii, mia\u0142a powiedzie\u0107: \u201erudolf zabi\u0142 moj\u0105 wiar\u0119\u201d. \n\nzaledwie rok p\u00f3\u017aniej, w lutym 1890 roku, zmar\u0142 jej bliski przyjaciel, gyula andr\u00e1ssy. el\u017cbieta mia\u0142a stwierdzi\u0107: \u201eumar\u0142 m\u00f3j ostatni i jedyny przyjaciel!\u201d. zaledwie trzy miesi\u0105ce po \u015bmierci andr\u00e1ssyego zmar\u0142a starsza siostra cesarzowej, helena. w tym samym roku na \u015blubnym kobiercu stan\u0119\u0142a najm\u0142odsza, ukochana c\u00f3rka el\u017cbiety \u2013 maria waleria. dziewczyna jako jedyna spo\u015br\u00f3d rodze\u0144stwa mia\u0142a prawo wyj\u015b\u0107 za m\u0105\u017c z mi\u0142o\u015bci \u2013 zadba\u0142a o to sama cesarzowa. wybrankiem \u201ejedynaczki\u201d zosta\u0142 franciszek salwator toska\u0144ski. cesarzowa jednak, chocia\u017c zadowolona ze szcz\u0119\u015bcia c\u00f3rki, odczuwa\u0142a r\u00f3wnie\u017c z powodu \u015blubu marii walerii ogromny b\u00f3l i \u017cal. pami\u0119taj\u0105c swoje trudne relacje z arcyksi\u0119\u017cn\u0105 zofi\u0105, nie chcia\u0142a by\u0107 r\u00f3wnie wymagaj\u0105c\u0105 te\u015bciow\u0105 \u2013 dlatego te\u017c odsun\u0119\u0142a si\u0119 od najm\u0142odszej c\u00f3rki i jej m\u0119\u017ca. o to samo poprosi\u0142a matk\u0119 pana m\u0142odego, mari\u0119 immaculat\u0119, sugeruj\u0105c, aby \u201edo niczego si\u0119 nie wtr\u0105ca\u0142a\u201d. cesarzowa, kt\u00f3rej nieobca by\u0142a metafizyka, wierzy\u0142a, \u017ce nad jej rodzin\u0105 wisi kl\u0105twa. \u017cadna z jej si\u00f3str nie zazna\u0142a szcz\u0119\u015bcia w ma\u0142\u017ce\u0144stwie. najm\u0142odsza \u2013 zofia \u2013 zgin\u0119\u0142a w wyniku po\u017caru w pary\u017cu w 1897 roku. kl\u0105twa rodu wittelsbach\u00f3w sprawi\u0142a, \u017ce we wszelkich niepowodzeniach swoich dzieci, a zw\u0142aszcza w samob\u00f3jczej \u015bmierci jedynego syna upatrywa\u0142a si\u0119 zawsze swojej winy.\nw 1891 roku wyjecha\u0142a do aten, gdzie spotka\u0142a si\u0119 z nast\u0119pc\u0105 greckiego tronu oraz jego \u017con\u0105. p\u0142ynnie m\u00f3wi\u0105ca w j\u0119zyku greckim el\u017cbieta zrobi\u0142a du\u017ce wra\u017cenie, tym bardziej, \u017ce \u017cona przysz\u0142ego kr\u00f3la, z pochodzenia ksi\u0119\u017cniczka pruska, nie potrafi\u0142a si\u0119 komunikowa\u0107 w tym j\u0119zyku. to w\u0142a\u015bnie w grecji cesarzowa upatrywa\u0142a swojej przystani. postanowi\u0142a wybudowa\u0107 tam pa\u0142ac \u2013 achilleion, nazwany tak na cze\u015b\u0107 jej ulubionego bohatera \u2013 achillesa. zako\u0144czenie budowy pa\u0142acu nie sprawi\u0142o jednak, \u017ce el\u017cbieta na sta\u0142e osiedli\u0142a si\u0119 w grecji \u2013 pragn\u0119\u0142a kolejnych podr\u00f3\u017cy do r\u00f3\u017cnych miejsc na \u015bwiecie, takich jak sewilla, pary\u017c, lizbona czy florencja. podr\u00f3\u017cami pr\u00f3bowa\u0142a zag\u0142uszy\u0107 melancholi\u0119 i samotno\u015b\u0107. pod koniec \u017cycia nie pozwala\u0142a si\u0119 fotografowa\u0107 ani portretowa\u0107. stroni\u0142a od ludzi, a je\u015bli pojawia\u0142a si\u0119 w t\u0142umie, to zawsze z zas\u0142oni\u0119t\u0105 twarz\u0105. w ci\u0105gu ostatniej dekady swojego \u017cycia cesarzowa jedynie raz wype\u0142ni\u0142a swoj\u0105 reprezentacyjn\u0105 rol\u0119 \u2013 zrobi\u0142a to dla swoich ukochanych w\u0119gier, kt\u00f3re w 1896 roku obchodzi\u0142y tysi\u0105clecie swojej pa\u0144stwowo\u015bci.\n\n\n=== \u015bmier\u0107 ===\njesieni\u0105 1898 roku el\u017cbieta uda\u0142a si\u0119 do szwajcarii, kt\u00f3r\u0105 okre\u015bla\u0142a jako \u201eprzysta\u0144 wolno\u015bci\u201d. 10 wrze\u015bnia po wyj\u015bciu z hotelu, w kt\u00f3rym nocowa\u0142a, el\u017cbieta zosta\u0142a zaatakowana przez w\u0142oskiego anarchist\u0119, luigiego lucheni. cesarzowa otrzyma\u0142a cios w serce zaostrzonym pilnikiem. m\u0119\u017cczyzna zosta\u0142 zatrzymany, ale nikt nie by\u0142 \u015bwiadomy tego, co si\u0119 sta\u0142o. niemal od razu po otrzymaniu ciosu el\u017cbieta \u2013 wraz z dam\u0105 dworu \u2013 skierowa\u0142a si\u0119 na przysta\u0144, gdzie wsiad\u0142a na statek. dopiero tam \u2013 po tym, gdy zemdla\u0142a \u2013 zdano sobie spraw\u0119 z powagi sytuacji. statek zawr\u00f3ci\u0142 do portu, sk\u0105d przeniesiono nieprzytomn\u0105 ju\u017c cesarzow\u0105 do jej hotelu, gdzie stwierdzono zgon.\nodpowiednio przygotowany pogrzebowy wagon salonowy, zam\u00f3wiony przez towarzystwo pogrzebowe w wiedniu celem sprowadzenia zw\u0142ok cesarzowej ze szwajcarii do wiednia, dostarczy\u0142o w ci\u0105gu czterech dni pierwsze galicyjskie towarzystwo akcyjne budowy wagon\u00f3w i maszyn w sanoku. el\u017cbiet\u0119 pochowano obok syna w krypcie cesarskiej znajduj\u0105cej si\u0119 w ko\u015bciele kapucyn\u00f3w w wiedniu. \nzab\u00f3jca cesarzowej, luigi lucheni, podczas przes\u0142uchania stwierdzi\u0142, \u017ce \u201echcia\u0142 zabi\u0107 jakiego\u015b monarch\u0119, oboj\u0119tnie kt\u00f3rego\u201d. nie okaza\u0142 przy tym \u017cadnej skruchy za sw\u00f3j czyn, m\u00f3wi\u0105c: \u201eznowu pope\u0142ni\u0142bym t\u0119 zbrodni\u0119!\u201d. m\u0119\u017cczyzna wyzna\u0142 r\u00f3wnie\u017c, \u017ce zamach na el\u017cbiet\u0119 mia\u0142 na celu zastraszenie arystokracji oraz wyra\u017cenie niech\u0119ci do niej. u\u017cy\u0142 pilnika, poniewa\u017c nie mia\u0142 pieni\u0119dzy na sztylet. franciszek j\u00f3zef nie m\u00f3g\u0142 zrozumie\u0107, dlaczego jego \u017con\u0119 spotka\u0142 taki los i otwarcie to wyra\u017ca\u0142, m\u00f3wi\u0105c: \u201ejak mo\u017cna by\u0142o zamordowa\u0107 kobiet\u0119, kt\u00f3ra nigdy nikomu nie uczyni\u0142a nic z\u0142ego?\u201d. do hrabiego paar, kt\u00f3ry poinformowa\u0142 go o \u015bmierci el\u017cbiety, powiedzia\u0142 natomiast: \u201enikt nigdy nie dowie si\u0119, jak bardzo j\u0105 kocha\u0142em\u201d. \nw swoim testamencie el\u017cbieta zapisa\u0142a 2/5 swojego maj\u0105tku ka\u017cdej z c\u00f3rek \u2013 gizeli i marii walerii. ostatni\u0105 \u2013 1/5 cz\u0119\u015b\u0107 spadku \u2013 przekaza\u0142a wnuczce, jedynemu dziecku zmar\u0142ego tragicznie syna, el\u017cbiecie. ponadto w swoim testamencie zapisa\u0142a, \u017ce \u201eza sze\u015b\u0107dziesi\u0105t lat na naszej planecie b\u0119dzie tak samo ma\u0142o szcz\u0119\u015bcia i pokoju, czyli wolno\u015bci, jak dzisiaj\u201d. dlatego w\u0142a\u015bnie postanowi\u0142a, \u017ce dochody z jej wierszy i pami\u0119tnika powinny s\u0142u\u017cy\u0107 \u201edobrobytowi politycznie pot\u0119pionych i ich potrzebuj\u0105cych krewnych\u201d. pami\u0119tnik cesarzowej zosta\u0142 opublikowany przez austriack\u0105 akademi\u0119 nauk (\u00f6aw) i do dzi\u015b przynosi zyski dla unhcr.\n\n\n== dzieci ==\nzofia (ur. 5 marca 1855, zm. 29 maja 1857). w trakcie podr\u00f3\u017cy pary cesarskiej na w\u0119gry zachorowa\u0142a. zmar\u0142a, maj\u0105c jedynie dwa lata.\ngizela (ur. 12 lipca 1856, zm. 27 lipca 1932). w 1873 roku po\u015blubi\u0142a ksi\u0119cia bawarii, leopolda bawarskiego. mia\u0142a z nim czworo dzieci \u2013 el\u017cbiet\u0119 mari\u0119 (1874-1957), august\u0119 mari\u0119 (1875-1964), jerzego franciszka (1880-1943) i konrada luitpolda (1883-1969).\nrudolf (ur. 21 sierpnia 1858, zm. 30 stycznia 1889). w 1881 roku o\u017ceni\u0142 si\u0119 z belgijsk\u0105 ksi\u0119\u017cniczk\u0105 \u2013 stefani\u0105 klotyld\u0105, c\u00f3rk\u0105 leopolda ii koburga. para mia\u0142a jedn\u0105 c\u00f3rk\u0119 \u2013 el\u017cbiet\u0119 mari\u0119 (1883-1963).\nmaria waleria (ur. 22 kwietnia 1868, zm. 6 wrze\u015bnia 1924). w 1890 roku wysz\u0142a za m\u0105\u017c za franciszka salwatora toska\u0144skiego. para mia\u0142a dziesi\u0119cioro dzieci \u2013 el\u017cbiet\u0119 (1892-1930), franciszka karola (1893-1918), huberta salwatora (1894-1971), jadwig\u0119 (1896-1970), teodora salwatora (1899-1978), gertrud\u0119 (1900-1962), mari\u0119 (1901-1936), klemensa salwatora (1904-1979), matyld\u0119 (1906-1991) i agnieszk\u0119 (1911).\n\n\n== uroda ==\nlegendarna uroda el\u017cbiety rozkwit\u0142a po narodzinach dzieci. w drugiej po\u0142owie xix wieku powszechnie uwa\u017cano j\u0105 za najpi\u0119kniejsz\u0105 kobiet\u0119 na \u015bwiecie. piel\u0119gnacja urody zajmowa\u0142a du\u017c\u0105 cz\u0119\u015b\u0107 jej codziennych zaj\u0119\u0107. el\u017cbieta by\u0142a szczeg\u00f3lnie dumna ze swoich g\u0119stych w\u0142os\u00f3w. wyznawa\u0142a swego rodzaj kult cia\u0142a \u2013 uprawia\u0142a du\u017co sportu, dba\u0142a o swoj\u0105 sylwetk\u0119 i stara\u0142a si\u0119 otacza\u0107 osobami, kt\u00f3re uwa\u017ca\u0142a za pi\u0119kne. dzi\u0119ki surowym dietom i obcis\u0142ym gorsetom posiada\u0142a tali\u0119 osy (obw\u00f3d talii wynosi\u0142 45 cm). wa\u017cy\u0142a natomiast od czterdziestu sze\u015bciu do pi\u0119\u0107dziesi\u0119ciu kilogram\u00f3w, maj\u0105c sto siedemdziesi\u0105t dwa centymetry wzrostu. w przeciwie\u0144stwie do innych kobiet jej czas\u00f3w, cesarzowa jednak surowo odrzuca\u0142a mocny makija\u017c lub perfumy. przywi\u0105zywa\u0142a za to du\u017c\u0105 wag\u0119 do naturalno\u015bci.\n\nwygl\u0105d, wdzi\u0119ki i aura el\u017cbiety wzbudza\u0142y ogromny podziw. kr\u00f3lowa wiktoria mia\u0142a nie podziela\u0107 opinii o wyj\u0105tkowej urodzie kobiety. jej najstarsza c\u00f3rka by\u0142a natomiast oczarowana cesarzow\u0105:jej niepowtarzalna uroda nie ma sobie r\u00f3wnej. nigdy nie widzia\u0142am czego\u015b bardziej ol\u015bniewaj\u0105cego i urzekaj\u0105cego.\nw podobnym tonie wypowiada\u0142 si\u0119 cesarz fryderyk iii, kt\u00f3ry tak opisa\u0142 el\u017cbiet\u0119: cesarzowa nie siada, tylko majestatycznie zajmuje miejsce; nie wstaje, tylko si\u0119 podnosi; nie chodzi, tylko kroczy z godno\u015bci\u0105. jej pojawienie si\u0119 wprawi\u0142o mnie w niemy zachwyt.\nszach perski tak\u017ce nie kry\u0142 podziwu:to najbardziej czaruj\u0105ca ze wszystkich znanych mi kobiet. co za godno\u015b\u0107! co za \u015bmiech! co za dobro\u0107! je\u015bli tu wr\u00f3c\u0119, to tylko dlatego, by j\u0105 jeszcze raz ujrze\u0107.\n\n\n=== w\u0142osy ===\nel\u017cbieta mia\u0142a kasztanowo-br\u0105zowe, g\u0119ste i d\u0142ugie w\u0142osy. cz\u0119sto sama nazywa\u0142a siebie ich \u201eniewolnic\u0105\u201d, a ka\u017cdy w\u0142os, kt\u00f3ry wypad\u0142 w czasie ich rozczesywania, powodowa\u0142 u niej irytacj\u0119. do mycia w\u0142os\u00f3w, kt\u00f3re trwa\u0142o kilka godzin i odbywa\u0142o si\u0119 co trzy tygodnie, u\u017cywano esencji z koniaku i \u017c\u00f3\u0142tka jajek.\nfryzjerk\u0105 cesarzowej by\u0142a franziska angerer, kt\u00f3ra pracowa\u0142a wcze\u015bniej w teatrze zamkowym w wiedniu. za swoj\u0105 prac\u0119 otrzymywa\u0142a 2.000 gulden\u00f3w, a wi\u0119c r\u00f3wnowarto\u015b\u0107 \u00f3wczesnej pensji wyk\u0142adowc\u00f3w uniwersyteckich. franziska angerer mia\u0142a bardzo du\u017cy wp\u0142yw na el\u017cbiet\u0119, by\u0142a jedn\u0105 z jej najbli\u017cszych powierniczek. zgodnie z \u00f3wcze\u015bnie panuj\u0105c\u0105 dworsk\u0105 etykiet\u0105 zam\u0119\u017cna kobieta nie mog\u0142a by\u0107 zatrudniona jako fryzjerka cesarzowej. gdy jednak franziska si\u0119 zakocha\u0142a, el\u017cbieta osobi\u015bcie poprosi\u0142a franciszka j\u00f3zefa, aby pozwoli\u0142 angerer zosta\u0107 u niej na s\u0142u\u017cbie po zam\u0105\u017cp\u00f3j\u015bciu. zadba\u0142a nawet o karier\u0119 m\u0119\u017ca swojej fryzjerki, kt\u00f3ry w 1880 roku zosta\u0142 nawet nobilitowany do stanu szlacheckiego.\n\n\n=== z\u0119by ===\nchocia\u017c cesarzowa by\u0142a uznawana za najpi\u0119kniejsz\u0105 kobiet\u0119 na \u015bwiecie, r\u00f3wnie\u017c mia\u0142a kompleksy. jednym z nich by\u0142o uz\u0119bienie, kt\u00f3re uwa\u017ca\u0142a za brzydkie. aby nie pokazywa\u0107 zbyt cz\u0119sto swoich z\u0119b\u00f3w, stara\u0142a si\u0119 nie otwiera\u0107 ust \u2013 dlatego te\u017c do\u015b\u0107 cz\u0119sto podczas r\u00f3\u017cnego rodzaju wyst\u0105pie\u0144 publicznych m\u00f3wi\u0142a niewiele, a gdy ju\u017c zabiera\u0142a g\u0142os \u2013 stara\u0142a si\u0119 jak najmniej otwiera\u0107 usta, w wyniku czego m\u00f3wi\u0142a bardzo cicho i zdarza\u0142o si\u0119, \u017ce rozm\u00f3wcy jej nie rozumieli. ma\u0142om\u00f3wno\u015b\u0107 cesarzowej spowodowa\u0142a, \u017ce uwa\u017cano j\u0105 za nieinteligentn\u0105, przez co nazywano j\u0105 \u201epi\u0119knym g\u0142uptaskiem\u201d.\n\n\n=== dieta i aktywno\u015b\u0107 fizyczna ===\nel\u017cbieta stale kontrolowa\u0142a wag\u0119, jada\u0142a raz dziennie, a jej posi\u0142ki sk\u0142ada\u0142y si\u0119 przede wszystkim z wywaru mi\u0119snego i nabia\u0142u. dosiada\u0142a konia przez kilka godzin dziennie a\u017c do chwili, gdy reumatyzm uniemo\u017cliwi\u0142 jej uprawianie tego sportu. zg\u0142\u0119bia\u0142a w\u00f3wczas tajniki szermierki i nadal po\u015bwi\u0119ca\u0142a codziennie kilka godzin na gimnastyk\u0119. gdy zacz\u0119\u0142a si\u0119 starze\u0107, zast\u0105pi\u0142a \u0107wiczenia d\u0142ugimi spacerami, wk\u0142adaj\u0105c w t\u0119 now\u0105 form\u0119 aktywno\u015bci fizycznej bardzo wiele energii, cz\u0119sto przebieraj\u0105c miar\u0119 \u2013 jak wtedy, gdy oddawa\u0142a si\u0119 swym poprzednim pasjom sportowym.\n\n\n== \u017cycie prywatne ==\nulubionym poet\u0105 el\u017cbiety by\u0142 heinrich heine. cesarzowa nazywa\u0142a go \u201emistrzem\u201d i wzorowa\u0142a si\u0119 na jego utworach, pisz\u0105c swoje wiersze. \nkolekcjonowa\u0142a zdj\u0119cia, tzw. \u201ealbumy pi\u0119kno\u015bci\u201d. obecnie mo\u017cna ogl\u0105da\u0107 je w museum ludwig w kolonii.\nw 1888 roku zrobi\u0142a sobie tatua\u017c w kszta\u0142cie kotwicy, co mia\u0142o symbolizowa\u0107 jej mi\u0142o\u015b\u0107 do morza. istnieje teoria, zgodnie z kt\u00f3r\u0105 to nie by\u0142 jedyny tatua\u017c el\u017cbiety \u2013 drugi przedstawia\u0142 or\u0142a, a widzia\u0142a go tylko jedna osoba \u2013 kuzyn cesarzowej, ludwik ii bawarski.\nel\u017cbieta w gronie przyjaci\u00f3\u0142 i rodziny nazywana by\u0142a \u201eelise\u201d, \u201elisi\u201d b\u0105d\u017a \u201esisi\u201d. forma \u201esissi\u201d nie by\u0142a u\u017cywana, a jej popularno\u015b\u0107 wynika z ogromnej ogl\u0105dalno\u015bci trylogii filmowej o cesarzowej z romy schneider w roli g\u0142\u00f3wnej, kt\u00f3re stanowi\u0105 dla wielu os\u00f3b podstawowe \u017ar\u00f3d\u0142o wiedzy o el\u017cbiecie bawarskiej.\nulubion\u0105 sztuk\u0105 teatraln\u0105 el\u017cbiety by\u0142o dzie\u0142o williama szekspira \u2013 sen nocy letniej. franciszek j\u00f3zef i nie podziela\u0142 zdania \u017cony i po obejrzeniu sztuki okre\u015bli\u0142 j\u0105 jako \u201enudn\u0105 i strasznie g\u0142upi\u0105\u201d.\njednym z ps\u00f3w el\u017cbiety by\u0142 farkas (po w\u0119giersku imi\u0119 oznacza wilka), kt\u00f3ry towarzyszy\u0142 cesarzowej w trakcie jej podr\u00f3\u017cy. gdy pewnego razu zosta\u0142 na w\u0119grzech, samodzielnie powr\u00f3ci\u0142 do wiednia, gdzie zmar\u0142 ze zm\u0119czenia w ramionach el\u017cbiety.\nze wzgl\u0119du na nieszcz\u0119\u015bliwe \u017cycie, nieumiej\u0119tno\u015b\u0107 dopasowania si\u0119 do dworskiej etykiety oraz tragiczn\u0105 \u015bmier\u0107 cz\u0119sto por\u00f3wnywano do niej ksi\u0119\u017cn\u0105 dian\u0119.\n\n\n== upami\u0119tnienie ==\npo jej \u015bmierci franciszek j\u00f3zef i ustanowi\u0142 order el\u017cbiety. w hierarchii order\u00f3w damskich monarchii habsburskiej order el\u017cbiety zajmowa\u0142 drugie miejsce po gwia\u017adzistym krzy\u017cu, ale w przeciwie\u0144stwie do tego wysoce arystokratycznego odznaczenia nie wymagano przy nadaniach orderu el\u017cbiety wywodu szlachectwa (ahnenprobe). nadawany m\u00f3g\u0142 by\u0107 wszystkim kobietom niezale\u017cnie od pochodzenia, religii i stanu cywilnego za zas\u0142ugi zawodowe lub w dziedzinie filantropii czy dzia\u0142alno\u015bci ko\u015bcielnej.\ndwie dzielnice budapesztu, stolicy w\u0119gier, zosta\u0142y nazwane na cze\u015b\u0107 el\u017cbiety \u2013 erzs\u00e9betv\u00e1ros i pesterzs\u00e9bet. w mie\u015bcie tym znajduje si\u0119 r\u00f3wnie\u017c most el\u017cbiety, tak\u017ce nazwany na cze\u015b\u0107 sisi.\njej imieniem nazwano otwarty w 1855 roku most cesarzowej el\u017cbiety nad \u0142ab\u0105.\nko\u015bci\u00f3\u0142 \u015bw. el\u017cbiety we lwowie (obecnie cerkiew pw. \u015bw. olgi i el\u017cbiety) zosta\u0142 zbudowany w 1911 roku dla upami\u0119tnienia cesarzowej.\nw akcie erekcyjnym ko\u015bcio\u0142a \u015bwi\u0119tej el\u017cbiety w jaworznie-szczakowej napisano: \u201eko\u015bci\u00f3\u0142 powsta\u0142, aby uczci\u0107 i potomno\u015bci przekaza\u0107 wdzi\u0119czn\u0105 pami\u0119\u0107 wielkodusznej cesarzowej el\u017cbiety, najdostojniejszej ma\u0142\u017conki cesarza i kr\u00f3la franciszka j\u00f3zefa, zgas\u0142ej przed o\u015bmioma dniami. oddano t\u0119 wznosi\u0107 si\u0119 maj\u0105c\u0105 \u015bwi\u0105tyni\u0119 pa\u0144sk\u0105 pod opiek\u0119 \u015bw. el\u017cbiety, kr\u00f3lowej w\u0119gierskiej, a patronki nieod\u017ca\u0142owanej cesarzowej\u201d.\nel\u017cbiet\u0119 upami\u0119tnia r\u00f3wnie\u017c ukrai\u0144ska piosenka folkowa: \u201enasza pani carowa\u201d.\nko\u015bci\u00f3\u0142 \u015bw. el\u017cbiety w bratys\u0142awie, nazywany r\u00f3wnie\u017c \u201eniebieskim ko\u015bci\u00f3\u0142kiem\u201d, zosta\u0142 zbudowany dla upami\u0119tnienia cesarzowej.\npowsta\u0142o r\u00f3wnie\u017c wiele pomnik\u00f3w przedstawiaj\u0105cych el\u017cbiet\u0119, m.in. w wiedniu, salzburgu, segedynie, g\u00f6d\u00f6ll\u0151 czy genewie.\n\n\n== w kulturze ==\npopularno\u015b\u0107 el\u017cbieta zyska\u0142a przede wszystkim w krajach niemieckoj\u0119zycznych oraz na w\u0119grzech. powsta\u0142 mit postaci niezale\u017cnej, wy\u0142amuj\u0105cej si\u0119 ze sztywnych ram dworskiego \u017cycia, a zarazem tragicznej ze wzgl\u0119du na do\u015bwiadczenia osobiste. odbi\u0142 si\u0119 on w literaturze, turystyce, filmie i muzyce.\n\n\n=== film ===\nw latach 50. xx w. powsta\u0142y trzy niemieckoj\u0119zyczne filmy opowiadaj\u0105ce o \u017cyciu cesarzowej. ich re\u017cyserem by\u0142 ernst marischka, a g\u0142\u00f3wn\u0105 rol\u0119 zagra\u0142a m\u0142oda i ma\u0142o w\u00f3wczas znana aktorka, romy schneider. kolejne cz\u0119\u015bci trylogii to: sissi (1955), sissi \u2013 m\u0142oda cesarzowa (1956) i sissi \u2013 losy cesarzowej (1957). filmy te do dzi\u015b s\u0105 cz\u0119sto emitowane w austriackich i niemieckich kana\u0142ach telewizyjnych, stanowi\u0105c dla mieszka\u0144c\u00f3w tych kraj\u00f3w podstawowe \u017ar\u00f3d\u0142o wiedzy o cesarzowej el\u017cbiecie. cykl ukaza\u0142 si\u0119 tak\u017ce w skondensowanej wersji z angielskim dubbingiem, zatytu\u0142owanej forever my love. rola cesarzowej przynios\u0142a schneider mi\u0119dzynarodow\u0105 popularno\u015b\u0107, do dzisiaj jest kojarzona g\u0142\u00f3wnie z trylogi\u0105 o el\u017cbiecie.\nw 2009 roku powsta\u0142 dwucz\u0119\u015bciowy film opowiadaj\u0105cy o \u017cyciu cesarzowej \u2013 sisi. w roli tytu\u0142owej wyst\u0105pi\u0142a w\u0142oska aktorka, cristiana capotondi. film opowiada o pocz\u0105tkach el\u017cbiety na austriackim dworze, a ko\u0144czy si\u0119 koronacj\u0105 na kr\u00f3la i kr\u00f3low\u0105 w\u0119gier w 1867 roku.\nw roku 2022 marie kreutzer wyre\u017cyserowa\u0142a film po\u015bwi\u0119cony cesarzowej zatytu\u0142owany w gorsecie. tytu\u0142 nawi\u0105zuje do rygorystycznych zasad, panuj\u0105cych na austriackim dworze, ale tak\u017ce do wy\u015brubowanych standard\u00f3w pi\u0119kna i kultu m\u0142odo\u015bci, kt\u00f3rym usi\u0142uje sprosta\u0107 cesarzowa w czwartej dekadzie swojego \u017cycia. film jest cz\u0119\u015bciowo fikcyjnym zapisem jednego roku z jej \u017cycia. w roli tytu\u0142owej wyst\u0105pi\u0142a vicky krieps.\n\n\n=== telewizja ===\nw 2021 roku mia\u0142 premier\u0119 niemiecki serial telewizyjny \u2013 sisi \u2013 emitowana w epic drama. w posta\u0107 cesarzowej wcieli\u0142a si\u0119 dominique devenport. \nwe wrze\u015bniu 2022 roku mia\u0142 swoj\u0105 premier\u0119 serial produkcji netflix \u2013 cesarzowa sisi (oryg. the empress). \nposta\u0107 sisi, przewija si\u0119 r\u00f3wnie\u017c w produkcjach nie po\u015bwi\u0119conych wy\u0142\u0105cznie jej osobie. jej losy, by\u0142y motywem przewodnim, jednego z odcink\u00f3w popularnego serialu kryminalnego komisarz rex. opowiada\u0142 histori\u0119 cierpi\u0105cej na zaburzenia osobowo\u015bci, uto\u017csamiaj\u0105c\u0105 si\u0119 z osob\u0105 el\u017cbiety marion wagner, kt\u00f3ra nieumy\u015blnie zabi\u0142a wo\u017anic\u0119, poniewa\u017c trzyma\u0142 w r\u0119ku pilnik, wygl\u0105daj\u0105cy tak samo, jak ten kt\u00f3rym zamordowano sisi. podczas \u015bledztwa, widzowie mogli pozna\u0107 nieco bli\u017cej histori\u0119 \u017cycia el\u017cbiety i dowiedzie\u0107 si\u0119 cho\u0107by tego, \u017ce cierpia\u0142a na zaburzenia zwi\u0105zane z nieprawid\u0142owym od\u017cywianiem si\u0119. \npowsta\u0142y r\u00f3wnie\u017c seriale animowane dla dzieci: ksi\u0119\u017cniczka sissi (1997) produkcji niemiecko-francusko-kanadyjskiej oraz sissi. ma\u0142a ksi\u0119\u017cniczka (2015\u20132020) produkcji w\u0142oskiej.\n\n\n=== musical ===\nw 1992 roku mia\u0142 swoj\u0105 premier\u0119 elisabeth \u2013 wiede\u0144ski, niemieckoj\u0119zyczny musical, ze s\u0142owami michaela kunzego i muzyk\u0105 sylvestra leavy. zosta\u0142 przet\u0142umaczony na siedem j\u0119zyk\u00f3w i obejrza\u0142o go ponad dziesi\u0119\u0107 milion\u00f3w widz\u00f3w na ca\u0142ym \u015bwiecie, co czyni go najbardziej utytu\u0142owanym niemieckoj\u0119zycznym musicalem wszech czas\u00f3w.\n\n\n=== muzyka ===\nutw\u00f3r \u201eif i had a wish\u201d holenderskiej piosenkarki, petry berger, kt\u00f3ry znajduje si\u0119 na albumie eternal woman, po\u015bwi\u0119cony jest el\u017cbiecie.\npiosenka \u201esisi\u201d szkockiego zespo\u0142u, washington irving, inspirowana jest \u017cyciem el\u017cbiety.\n\n\n=== balet ===\nw swoim balecie z 1978 roku mayerling kenneth macmillan wcieli\u0142 si\u0119 w posta\u0107 el\u017cbiety w pas de deux z jej synem, rudolfem, g\u0142\u00f3wnym bohaterem baletu.\nw 1993 roku francuska balerina, sylvie guillem, wyst\u0105pi\u0142a w spektaklu zatytu\u0142owanym sissi, l'imperatice anarchiste (sissi, cesarzowa-anarchistka), w choreografii maurice'a b\u00e9jarta do walca cesarskiego johanna straussa.\n\n\n=== literatura ===\nw latach 80. znana austriacka historyk brigitte hamann napisa\u0142a biografi\u0119 el\u017cbiety zatytu\u0142owan\u0105 the reluctant empress (niech\u0119tna cesarzowa). ksi\u0105\u017cka ta na nowo rozbudzi\u0142a zainteresowanie cesarzow\u0105 i wp\u0142yn\u0119\u0142a na rozw\u00f3j turystyki zwi\u0105zanej z miejscami jej \u017cycia \u2013 hofburgiem, pa\u0142acem sch\u00f6nbrunn, will\u0105 w ischl, achilleionem w korfu i rezydencj\u0105 w g\u00f6d\u00f6ll\u0151. rozwin\u0119\u0142a si\u0119 tak\u017ce, przede wszystkim w austrii, sprzeda\u017c r\u00f3\u017cnorodnych pami\u0105tek, jak koszulki i kubki.\nel\u017cbieta bawarska jest r\u00f3wnie\u017c bohaterk\u0105 ksi\u0105\u017cki jeannine meigh\u00f6rner \u2013 sisi w tyrolu. wyst\u0119puje r\u00f3wnie\u017c na kartach powie\u015bciach: cesarzowe habsburg\u00f3w autorstwa sigrid-marii gr\u00f6\u00dfing czy the fortune hunter daisy goodwin. popularne sta\u0142y si\u0119 ksi\u0105\u017cki allison pataki \u2013 sisi: cesarzowa mimo woli oraz sisi \u2013 samowolna cesarzowa.\n\n\n== tytulatura ==\nod 1867: z bo\u017cej \u0142aski cesarzowa austrii, apostolska kr\u00f3lowa w\u0119gier, kr\u00f3lowa czech, dalmacji, chorwacji, slawonii, galicji, lodomerii i ilyrii, kr\u00f3lowa jerozolimy etc, etc\u2026, wielka ksi\u0119\u017cna toskanii i krakowa, ksi\u0119\u017cna lotaryngii, salzburga, styrii, karyntii, krainy i bukowiny, wielka ksi\u0119\u017cna siedmiogrodu, margrabina moraw, ksi\u0119\u017cna g\u00f3rnego i dolnego \u015bl\u0105ska, modeny, parmy, piacenzy, guastalli, o\u015bwi\u0119cimia i zatora, cieszyna, frulii, raguzy i zadaru, ksi\u0119\u017cna trydentu i brixen, margrabina \u0142u\u017cyc dolnych i g\u00f3rnych oraz istrii, hrabina hohenembs, feldkirch, bregenz, sonnenbergu, etc, etc, \u2026\n\n\n== odznaczenia ==\norder krzy\u017ca gwia\u017adzistego (austria)\norder kr\u00f3lowej marii luizy (hiszpania) \u2013 1854\norder \u015bwi\u0119tego karola (meksyk) \u2013 1865\norder \u015bwi\u0119tego jana jerozolimskiego (wielka brytania) \u2013 1873\norder luizy (prusy)\n\n\n== genealogia ==\n\n\n== przypisy ==\n\n\n== bibliografia ==\nbrigitte hamann, cesarzowa el\u017cbieta, pa\u0144stwowy instytut wydawniczy, wyd. 3, warszawa, 2015.\negon caesar corti, cesarzowa el\u017cbieta, wydawnictwo j. przeworskiego, warszawa, 1938.\n\n\n== linki zewn\u0119trzne ==\npolski blog o el\u017cbiecie bawarskiej (pol.)\nstrona po\u015bwi\u0119cona el\u017cbiecie bawarskiej (ang.)\ncykl artyku\u0142\u00f3w tematycznych po\u015bwi\u0119conych el\u017cbiecie bawarskiej (ang.)\nprasa austriacka po \u015bmierci el\u017cbiety bawarskiej (austriacka biblioteka narodowa) (niem.)"