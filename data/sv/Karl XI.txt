"karl xi, f\u00f6dd 24 november 1655, d\u00f6d 5 april 1697, var kung av sverige fr\u00e5n 1660 till sin d\u00f6d. han regerade \u00e4ven fr\u00e5n 1681 som hertig karl i \u00f6ver pfalz-zweibr\u00fccken. han var son till karl x gustav och hedvig eleonora av holstein-gottorp samt gift med ulrika eleonora av danmark (1656\u20131693). de fick bland andra barnen hedvig sofia, karl xii och ulrika eleonora.\nregeringstiden f\u00f6r karl xi inleddes med sk\u00e5nska kriget mot framf\u00f6r allt danmark, som efter stora anstr\u00e4ngningar avslutades utan betydande landavtr\u00e4delser. han f\u00f6rde en f\u00f6rsiktig politik d\u00e4r sveriges finanser stabiliserades, f\u00f6rsvaret reformerades och mycket begr\u00e4nsade landavtr\u00e4delser gjordes. han inr\u00e4ttade det karolinska env\u00e4ldet och f\u00f6r att kunna finansiera en st\u00f6rre arm\u00e9 genomf\u00f6rdes en omfattande reduktion, vilket kraftigt minskade adelns tillg\u00e5ngar. d\u00e4refter inriktades anstr\u00e4ngningar till stor del mot att f\u00f6rhindra ett nytt krig, vilket ledde till skapandet av det yngre indelningsverket och den karolinska arm\u00e9n. karl xi eftertr\u00e4ddes av sin ende \u00f6verlevande son karl xii, som anv\u00e4nde sin fars arm\u00e9 i stora nordiska kriget.\n\n\n== f\u00f6rmyndartiden (1655\u20131671) ==\nkarl xi, det enda barnet till karl x gustav och hedvig eleonora av holstein-gottorp, f\u00f6ddes den 24 november 1655 p\u00e5 slottet tre kronor och \u00e4rvde sveriges krona den 13 februari 1660. n\u00e4r karl xi f\u00f6ddes var fadern upptagen med sitt f\u00e4ltt\u00e5g i polen och n\u00e4r nyheten om tronarvingens f\u00f6delse n\u00e5dde honom i h\u00f6gkvarteret i elbing beordrade den lycklige fadern artilleriet att skjuta fr\u00f6jdeskott. till dopet den 9 december fick hans mor en f\u00f6rgylld dopvagga som g\u00e5va fr\u00e5n sina f\u00f6r\u00e4ldrar, hertig fredrik iii av holstein-gottorp och marie elisabeth av sachsen.det skulle dr\u00f6ja \u00e4nda till julaftonen 1659 innan karl f\u00f6r f\u00f6rsta g\u00e5ngen skulle f\u00e5 tr\u00e4ffa sin far, i samband med den riksdag som karl x gustav sammankallat i g\u00f6teborg. riksdagen \u00f6ppnades den 3 januari 1660 och dagen d\u00e4rp\u00e5 satt den lille arvprinsen \"helt \u00e4rbar\" p\u00e5 en stol bredvid kungen som h\u00f6ll ett l\u00e5ngt tal om sina milit\u00e4ra bedrifter. bara en dryg vecka senare insjuknade kungen, den 12 februari skrev han sitt testamente och dagen d\u00e4rp\u00e5 avled han. samma dag hyllades den fyra\u00e5rige karl xi som kung och var vid det tillf\u00e4llet if\u00f6rd en kolt i purpurf\u00e4rgad guldbrokad. kolten finns bevarad p\u00e5 livrustkammaren, d\u00e4r den st\u00e5r utst\u00e4lld tillsammans med en v\u00e4rja den unge kungen fick av drottning kristina i samband med sin fars begravning, som \u00e4gde rum den 4 november samma \u00e5r i stockholm. den nu snart fem\u00e5rige kungen \u00f6msom bars \u00f6msom leddes vid handen bakom sin fars kista i den l\u00e5nga processionen som i regn och bl\u00e5st slingrade sig fram fr\u00e5n slottet, genom skeppsbron och stora nygatan fram till riddarholmskyrkan.karl x gustav hade i sitt testamente utsett professor emund gripenhielm till sonens l\u00e4rare. utbildningen innefattade bland annat latin, franska och tyska. kungen skulle ocks\u00e5 ha kunskaper i historia, statsr\u00e4tt, geografi, astronomi, arkitektur samt krigskonst. f\u00f6rmyndarregeringen h\u00f6ll noga reda p\u00e5 hur studierna gick och uppt\u00e4ckte snart att kungen klarade sig d\u00e5ligt p\u00e5 grund av sin dyslexi. kungen var blyg, hade sv\u00e5rt att l\u00e4sa och skriva, men var duktig p\u00e5 att l\u00e4ra sig saker utantill. n\u00e4r den italienske f\u00f6rfattaren och diplomaten lorenzo magalotti bes\u00f6kte stockholm 1674 beskrev han den unge karl xi som \"en m\u00e4nniska vilken befinner sig i f\u00f6rl\u00e4genhet och \u00e4r r\u00e4dd f\u00f6r allting. det verkar som om han inte v\u00e5gar se n\u00e5gon i ansiktet och han r\u00f6r sig som om han gick p\u00e5 glas\". magalotti beskrev \u00e4ven honom som en godmodig man \"som tyckte om att \u00e4ta och dricka och \u00e4gde alla de goda egenskapar som okunnigheten kan medf\u00f6ra\". andra egenskaper som megalotti ans\u00e5g utm\u00e4rkte kungen var hans djupa gudfruktighet och hans skicklighet som f\u00e4ktare och ryttare.\u00e5r 1671 fick kungen b\u00f6rja delta i riksr\u00e5dets sammantr\u00e4den. f\u00f6rmyndarregeringen leddes av \u00e4nkedrottning hedvig eleonora. andra ledam\u00f6ter var riksdrots per brahe, rikskansler magnus gabriel de la gardie, riksskattm\u00e4stare herman fleming samt riksmarsk och riksamiral carl gustaf wrangel. det har om denna regering sagts att den hade i\u00f6gonfallande svagheter; den hade sv\u00e5rt att reda upp de d\u00e5liga statsfinanserna. fj\u00e4rdepartsr\u00e4fsten, som beslutats 1655, bedrevs utan engagemang.\n\n\n== den f\u00f6rsta regeringstiden (1672\u20131674) ==\nkarl xi blev myndig i samband med riksdagen 1672 och kunde d\u00e5 ta tronen i besittning. en fr\u00e5ga som v\u00e5llade strid under riksdagen var fr\u00e5gan om den kungaf\u00f6rs\u00e4kran som karl xi skulle avge. adelsutskottet f\u00f6reslog att kungaf\u00f6rs\u00e4kran skulle inneh\u00e5lla en garanti f\u00f6r adelns privilegier. en annan fr\u00e5ga var om kungaf\u00f6rs\u00e4kran skulle skydda riksr\u00e5dets medlemmar om det i efterhand visade sig att riksr\u00e5dets r\u00e5d till kungen var d\u00e5liga. adelsutskottet f\u00f6reslog ocks\u00e5 att 1634 \u00e5rs regeringsform skulle stadf\u00e4stas. inom riksr\u00e5det fanns mots\u00e4ttningar i fr\u00e5gan om hur kungaf\u00f6rs\u00e4kran skulle se ut, men till slut besl\u00f6t man att f\u00f6r kungen f\u00f6resl\u00e5 ett skydd mot falska anklagelser, skydd f\u00f6r riksr\u00e5dets medlemmar samt att regeringsformen skulle stadf\u00e4stas. den f\u00f6rsta punkten v\u00e4grade kungen att g\u00e5 med p\u00e5. i samband med riksdagen avl\u00e4mnade f\u00f6rmyndarregeringen en rapport av hur den f\u00f6rvaltat sitt \u00e4mbete. tv\u00e5 dagar efter att han mottagit denna gav karl xi f\u00f6rmyndarregeringen full ansvarsfrihet.\ntrontilltr\u00e4det firades den 18\u201320 december 1672 och firades bland annat med en procession fr\u00e5n slottet tre kronor till beridarebanan d\u00e4r karl xi deltog kl\u00e4dd som en romersk f\u00e4ltherre. denna karusell kallades certamen equestre och f\u00f6revigades av david kl\u00f6cker ehrenstrahl i hans planschverk med samma namn. p\u00e5 sommaren 1673 genomf\u00f6rde karl xi sin eriksgata i de s\u00f6dra landskapen. p\u00e5 senh\u00f6sten blev han livshotande sjuk i m\u00e4sslingen och fick avbryta den planerade andra delen av eriksgatan.\nden svenska s\u00e4kerhetspolitiken under f\u00f6rmyndartiden hade utm\u00e4rkts av ambitionen att hindra danmark att bli medlem i n\u00e5gon koalition av stormakter som skulle kunna hota sverige. det fr\u00e4msta hotet var, ans\u00e5g man, att danmark skulle g\u00e5 i f\u00f6rbund med frankrike. detta skulle kunna ge danmark m\u00f6jlighet att \u00e5terer\u00f6vra sina \u00f6stra landsdelar men \u00e4ven hota holstein-gottorps, sveriges allierade, suver\u00e4nitet, n\u00e5got sverige hade f\u00f6rbundit sig att f\u00f6rsvara. ytterligare ett hot var nederl\u00e4nderna som hade en helt dominerande st\u00e4llning vad g\u00e4llde handeln p\u00e5 \u00f6stersj\u00f6n.\nsverige var tillsammans med frankrike och den tysk-romerske kejsaren garant f\u00f6r den westfaliska freden. f\u00f6r att blockera eventuella franska expansionsplaner ingick sverige 1668 en trippelallians med england och nederl\u00e4nderna. inom riksr\u00e5det fanns olika \u00e5sikter om hur den svenska utrikespolitiken skulle gestaltas. de la gardie ville ha n\u00e4rmare band med frankrike medan johan g\u00f6ransson gyllenstierna f\u00f6respr\u00e5kade n\u00e4rmare band med england, nederl\u00e4nderna och den tyske kejsaren. n\u00e4r den engelske kungen karl ii genom f\u00f6rdraget i dover 1670 \u00f6verraskande gick i f\u00f6rbund med frankrike blev detta sista alternativ dock \u00f6verspelat.\n1672 ingick frankrike och sverige f\u00f6rbund. frankrike lovade att \u00e5rligen betala sverige 400 000 riksdaler i fredstid och 600 000 per \u00e5r vid krig. sverige f\u00f6rband sig att h\u00e5lla fred i tyska riket och att h\u00e5lla de tyska staterna utanf\u00f6r ett krig mellan frankrike och dess motst\u00e5ndare nederl\u00e4nderna och spanien. det sista skulle ordnas genom att sverige skulle s\u00e4tta upp en arm\u00e9 om 16 000 man i tyskland. ur svensk synvinkel var motivet att man inte ville att det franska erbjudandet ist\u00e4llet skulle g\u00e5 till danmark. en milit\u00e4r upprustning ans\u00e5gs n\u00f6dv\u00e4ndig i norra tyskland f\u00f6r att f\u00f6rsvara de svenska provinserna.\n\n\n== sk\u00e5nska kriget (1675\u20131679) ==\n\n\n=== f\u00f6rlusterna i tyskland och till havs ===\n1672 hade det fransk-nederl\u00e4ndska kriget inletts. i april 1674 erbj\u00f6d frankrikes ambassad\u00f6r i stockholm att h\u00f6ja de \u00e5rliga subsidierna till sverige med ett avsev\u00e4rt belopp mot att de svenska trupperna i pommern \u00f6kade till 22 000 man. detta anbud accepterades av riksr\u00e5det och kungen och sverige b\u00f6rjade skicka trupper till pommern. sverige var i stort behov av subsidierna fr\u00e5n frankrike, men d\u00e4rifr\u00e5n meddelades nu att pengarna inte skulle utbetalas f\u00f6rr\u00e4n svensk trupp hade g\u00e5tt in i brandenburg. bef\u00e4lhavare f\u00f6r de svenska trupperna i pommern var carl gustaf wrangel och i december 1674 gick trupperna in p\u00e5 brandenburgskt omr\u00e5de. den 28 juni 1675 m\u00f6ttes de svenska och brandenburgska trupperna i slaget vid fehrbellin som slutade med svensk f\u00f6rlust.\nfr\u00e5n svensk sida hade man f\u00f6rs\u00f6kt att ing\u00e5 ett neutralitetsf\u00f6rbund med danmark. riksr\u00e5det nils brahe kom till slut till k\u00f6penhamn 1674 f\u00f6r att diskutera ett s\u00e5dant men \u00e4ven f\u00f6r att erbjuda karl xi:s frieri till kristian v:s syster ulrika eleonora. karl xi prioriterade ett f\u00f6rbund, men det motsatte sig kristian v. i juni 1675, strax f\u00f6re slaget vid fehrbellin, proklamerades f\u00f6rlovningen. n\u00e4r den svenska f\u00f6rlusten blev k\u00e4nd i k\u00f6penhamn slog kristian v till mot hertigen kristian albrekt av holstein-gottorp, som f\u00e4ngslades. den 2 september 1675 f\u00f6rklarade danmark krig mot sverige.de la gardie hade i juli 1675 lovat att flottan skulle kunna l\u00f6pa ut inom tv\u00e5 veckor med 40 \u00f6rlogsfartyg. det visade sig snart att flottan var i d\u00e5ligt skick och att ledningen f\u00f6r flottan var inkompetent: riksamiralen gustaf otto stenbock hade aldrig varit till sj\u00f6ss, inte heller de tv\u00e5 amiralitetsr\u00e5den nils brahe och claes nilsson stiernsk\u00f6ld. flottan l\u00e4ttade ankar i oktober men tvingades av storm v\u00e4nda vid karls\u00f6arna eftersom fartygen inte h\u00f6ll m\u00e5ttet. efter krigsutbrottet sammankallades st\u00e5ndsriksdagen till uppsala f\u00f6r att bevilja medel. i utbyte fick rikets st\u00e4nder till st\u00e5nd en unders\u00f6kningskommission som skulle unders\u00f6ka hur f\u00f6rmyndarregeringen och riksr\u00e5det hade styrt landet under f\u00f6rmyndartiden. under riksdagen \u00e4gde karl xi:s kr\u00f6ning rum den 28 september. i april 1676 kunde en reorganiserad och upprustad flotta l\u00f6pa ut, en flotta som bestod av 59 fartyg och 11 000 man. den svenska flottan m\u00f6tte den danska i vattnen mellan bornholm och sk\u00e5ne den 25 maj men inget avg\u00f6rande kom till st\u00e5nd den dagen. svenska flottan drog sig tillbaka mot kalmarsund och den 1 juni gick den danska flottan, f\u00f6rst\u00e4rkt med fartyg ur den nederl\u00e4ndska flottan, till anfall. slaget vid \u00f6lands s\u00f6dra udde blev en svensk f\u00f6rlust p\u00e5 grund av inkompetensen hos den svenska flottans ledning, och regalskeppet kronan gick f\u00f6rlorat.\n\n\n=== kriget i sk\u00e5neland ===\nriksr\u00e5det fortsatte med sina interna stridigheter och kungen tvingades styra landet utan deras st\u00f6d. han tillbringade h\u00f6sten 1675 i sitt nybildade f\u00e4ltl\u00e4ger i sk\u00e5ne med att bev\u00e4pna det svenska riket inf\u00f6r det kommande sk\u00e5nska kriget. hans soldater i sk\u00e5ne var dock underl\u00e4gsna i b\u00e5de antal och utrustning i j\u00e4mf\u00f6relse med danskarna. i juni 1676 marscherade en dansk-norsk arm\u00e9 in i bohusl\u00e4n fr\u00e5n norge under bef\u00e4l av ulrik frederik gyldenl\u00f8ve, som er\u00f6vrade uddevalla och intog v\u00e4nersborg efter en h\u00e5rd strid. den 27 juni landsteg danska trupper vid ystad som snabbt er\u00f6vrades. den danska huvudstyrkan under bef\u00e4l av hertig johan adolf av holstein-pl\u00f6n landsteg i r\u00e5\u00e5 vid helsingborg. helsingborg och \u00e4ngelholm intogs utan motst\u00e5nd och landskrona intogs efter en bel\u00e4gring. de svenska trupperna, anf\u00f6rda av karl xi, drog sig tillbaka mot kristianstad. efter h\u00e5rda strider er\u00f6vrades \u00e4ven den staden av de danska trupperna, som senare marscherade genom halland och hotade halmstad.med hj\u00e4lp av trupper som sammankallats fr\u00e5n sverige lyckades dock karl xi sl\u00e5 tillbaka med hj\u00e4lp av sina erfarna generaler som simon grundel-helmfelt, rutger von ascheberg och fabian von fersen. kungen genomf\u00f6rde sin f\u00f6rsta seger mot en dansk k\u00e5r i slaget vid halmstad den 17 augusti 1676, d\u00e4r de svenska trupperna och deras ledning fick ett \u00f6kat sj\u00e4lvf\u00f6rtroende vilket hade stor betydelse f\u00f6r kommande strider. karl xi marscherade vidare s\u00f6derut genom sk\u00e5ne och den 11 november anl\u00e4nde han till den \u00f6versv\u00e4mmade k\u00e4vlinge\u00e5n utanf\u00f6r lund. s\u00f6der om \u00e5n stod den danska arm\u00e9n under bef\u00e4l av kristian v som var f\u00f6rlagda vid sk\u00e4lsh\u00f6g n\u00e4ra lund. det var om\u00f6jligt att korsa \u00e5n och karl xi var tvungen att v\u00e4nta i flera veckor innan \u00e5n fr\u00f6s till is. detta skedde till slut den 3 december och p\u00e5 morgonen dagen efter inledde karl xi ett \u00f6verraskningsanfall mot de danska trupperna, vilket utvecklades till det blodiga slaget vid lund. slaget slutade med en avg\u00f6rande seger f\u00f6r sverige, men som lamslog de b\u00e5da arm\u00e9erna allvarligt. det \u00e4r ett av de blodigaste slagen i historien n\u00e4r man tar h\u00e4nsyn till f\u00f6rlusterna \u2013 n\u00e4stan 70 procent \u2013 i j\u00e4mf\u00f6relse med det totala antalet soldater: 13 000 danska soldater mot 8 000 svenska. alla de svenska bef\u00e4lhavarna utm\u00e4rkte sig, men dagen tillskrevs fr\u00e4mst karl xi och hans stridsanda. striden visade sig vara avg\u00f6rande i kampen om sk\u00e5neland och som karl xi betraktade som det stora \u00f6gonblicket i sitt liv. varje \u00e5r h\u00f6gtidligh\u00f6ll han slaget genom b\u00f6n och gudstj\u00e4nst.\u00e5ret d\u00e4rp\u00e5 stred karl xi med 9 000 man mot kristian v p\u00e5 nytt med dennes 12 000 danskar i slaget vid landskrona den 17 juli. detta blev karl xi:s sista seger p\u00e5 slagf\u00e4ltet, d\u00e5 den danske kungen senare under september 1678 evakuerade den danska arm\u00e9n tillbaka till sj\u00e4lland. \u00e5r 1679 dikterade kung ludvig xiv av frankrike fredsvillkoren p\u00e5 egna och sveriges v\u00e4gnar, vilket f\u00f6rol\u00e4mpade karl xi till den grad att han aldrig mer kunde lita p\u00e5 fransm\u00e4nnen. han samtyckte till sist till en fred d\u00e4r man kom \u00f6verens om att \u00e5terl\u00e4mna det mesta av de er\u00f6vrade territorierna till sverige, bortsett fr\u00e5n de mindre besittningarna wildeshausen, thedinghausen, d\u00f6rverden och en del av svenska hinterpommern. freden med danmark skedde genom traktaten i fontainebleau och i lund och med brandenburg genom f\u00f6rdraget i saint-germain.\n\n\n== inrikespolitik (1680\u20131697) ==\nkarl xi \u00e4gnade resten av sitt liv \u00e5t att f\u00f6rhindra ett nytt krig genom att agera mer sj\u00e4lvst\u00e4ndigt i utrikesfr\u00e5gor, medan han ocks\u00e5 f\u00f6respr\u00e5kade ekonomisk stabilitet och en omorganisation av milit\u00e4ren. hans \u00e5terst\u00e5ende 20 \u00e5r p\u00e5 tronen var den l\u00e4ngsta fredsperioden under sveriges tid som stormakt. johan g\u00f6ransson gyllenstierna intog en dominerande st\u00e4llning som karl xi:s f\u00f6rste minister och gunstling. vissa k\u00e4llor s\u00e4ger att kungen i stora drag var beroende av gyllenstiernas r\u00e5d. hans ov\u00e4ntade d\u00f6d i landskrona den 10 juni 1680 skapade ett stort tomrum, och flera av gyllenstiernas motst\u00e5ndare f\u00f6rs\u00f6kte komma n\u00e4ra kungen och \u00f6verta gyllenstiernas plats.\n\n\n=== reduktionen ===\n\nsom en f\u00f6ljd av sk\u00e5nska kriget hade sveriges finanser f\u00f6rsvagats kraftigt och den svenska staten var djupt skuldsatt. i oktober 1680 sammankallade karl xi riksdagen med st\u00e5ndsriksdagen. d\u00e4r framlade kungen ett reduktionsf\u00f6rslag, som antogs av riksdagen, om att samtliga donationer fr\u00e5n utrikesprovinserna skulle dras in till kronan och de inkomstbringande grev- och friherreskapen skulle avskaffas. \u00e4ven donationer med st\u00f6rre \u00e5rlig avkastning \u00e4n 600 daler silvermynt reducerades. p\u00e5 s\u00e5 vis gick l\u00e5gadeln ganska fri fr\u00e5n reduktionen, medan h\u00f6gadeln drabbades h\u00e5rt. sammanlagt 80 procent av 1600-talets jordavs\u00f6ndringar \u00e5tergick till kronan. medlemmarna av f\u00f6rmyndarregeringen drabbades h\u00e5rdast av reduktionen, och allra v\u00e4rst f\u00f6r rikskanslern de la gardie. ut\u00f6ver andra gods tvingades han 1681 l\u00e4mna tillbaka l\u00e4ck\u00f6 slott med sina 248 rum, flera med praktfull inredning, och han d\u00f6mdes att ers\u00e4tta kronan med 400 000 daler silvermynt. under reduktions\u00e5ren inr\u00e4ttade karl xi b\u00e5de stora kommissionen och likvidationskommissionen som hade som uppgift att granska b\u00e5de f\u00f6rmyndarregeringen och gods\u00e4garadeln runtom i riket och inkr\u00e4va stora ers\u00e4ttningar, vilket resulterade i en fullst\u00e4ndig omst\u00e4llning av sveriges finanser.\n\n\n=== env\u00e4ldets inf\u00f6rande ===\n\nreduktionen f\u00f6rberedde env\u00e4ldets inf\u00f6rande, och det kom att f\u00f6r den n\u00e4rmaste framtiden ge den svenska politiken en fredlig och franskfientlig riktning. det var dessa \u00e4ndam\u00e5l som \u00e5syftades p\u00e5 1680 \u00e5rs riksdag d\u00e4r partierna \u2013 env\u00e4ldets anh\u00e4ngare och v\u00e4nnerna av h\u00f6gadelns makt \u2013 drabbade samman. det hela var sannolikt en p\u00e5 f\u00f6rhand avtalad sak mellan karl xi och hans m\u00e4n, och kom att beteckna en v\u00e4ndpunkt i sveriges historia. ut\u00f6ver f\u00f6rmyndarr\u00e4fsten och reduktionen ledde detta ocks\u00e5 till nedbrytandet av riksr\u00e5dets gamla myndighet, som svenska kungar sedan 1634 obligatoriskt skulle ta r\u00e5d fr\u00e5n. under kriget utbr\u00f6t interna strider mellan r\u00e5dsherrarna, och kungen styrde \u00f6ver riket mer eller mindre utan att lyssna till deras r\u00e5d. det innebar att perioden f\u00f6r det h\u00f6garistokratiska regementet g\u00e5tt till \u00e4nda och att i st\u00e4llet det kungliga env\u00e4ldets tidevarv b\u00f6rjat. de viktiga besluten vid 1682 \u00e5rs riksdag som gjorde reduktionen till kungens ensak och rev ned alla skrankor f\u00f6r hans lagstiftande makt betydde endast fullbordandet av den v\u00e4lvning, som blivit inledd 1680. rikets st\u00e4nder konfirmerade karl xi:s makt under 1693 \u00e5rs riksdag genom en kung\u00f6relse om att kungen var ensam h\u00e4rskare \u00f6ver det svenska riket.\n\n\n=== indelningsverket ===\ntill de stora arbetena i karl xi:s inre styrelse h\u00f6rde ordnandet av dr\u00e4tseln och \u00e5teruppr\u00e4ttandet av landets f\u00f6rsvarsv\u00e4sen. f\u00f6r fullbordandet av b\u00e5da dessa verk var reduktionen ett v\u00e4sentligt villkor. dr\u00e4tseln, som var i fullst\u00e4ndig oreda efter kriget, hj\u00e4lptes upp efter hand, s\u00e5 att inom n\u00e5gra \u00e5r statsbristen f\u00f6rsvann och finansernas j\u00e4mvikt \u00e5terst\u00e4lldes. p\u00e5 1693 \u00e5rs riksdag kunde karl xi befria sitt folk fr\u00e5n alla s\u00e4rskilda bevillningar. vid hans d\u00f6d var statsskulden minskad fr\u00e5n 44 till 11\u00bd miljoner daler silvermynt och en skatt p\u00e5 n\u00e5gra miljoner var dessutom avlagd f\u00f6r of\u00f6rutsedda behov. f\u00f6rsvarsverkets reorganisation ankn\u00f6ts till reformerandet och det successiva genomf\u00f6randet av det s\u00e5 kallade indelningsverket. riket fick en v\u00e4lrustad och v\u00e4l\u00f6vad st\u00e5ende h\u00e4r p\u00e5 38 000 man indelta eller roterade ryttare och soldater; d\u00e4rtill kom en v\u00e4rvad styrka p\u00e5 25 000 man, som egentligen anv\u00e4ndes till de utrikes provinsernas f\u00f6rsvar. soldaterna kallades f\u00f6r karoliner och tr\u00e4nades f\u00f6r att strida mycket offensivt men ytterst s\u00e4llan defensivt. flottan, \u00f6delagd under kriget, skapades s\u00e5 gott som ny. den bestod vid karl xi:s d\u00f6d av 38 st\u00f6rre krigsskepp med 2 648 kanoner och 11 000 man. en \u00f6rlogshamn med dockor och varv byggdes i karlskrona, som erh\u00f6ll sina stadsprivilegier den 10 augusti 1680.\n\n\n=== centralisering ===\nstatsf\u00f6rvaltningen ordnades p\u00e5 nytt, och erh\u00f6ll delvis en f\u00f6r\u00e4ndrad organisation efter de autokratiska principer som gjorde sig g\u00e4llande under karl xi:s egen styrelse. riksr\u00e5det s\u00e5som s\u00e5dant hade inte mycket att s\u00e4ga i regeringen. besluten fattades av kungen efter r\u00e5dpl\u00e4gning i en konselj, vars sammans\u00e4ttning f\u00f6r\u00e4ndrades efter \u00e4rendenas olika art. inte heller p\u00e5 f\u00f6rvaltningen i kollegierna ut\u00f6vade r\u00e5det n\u00e5got inflytande. kungen ensam gjorde sig g\u00e4llande; han sk\u00f6t undan de kollegiala formerna s\u00e5 mycket som m\u00f6jligt och \u00f6verl\u00e4mnade de viktigaste \u00e4rendena \u00e5t s\u00e4rskilda avdelningar eller byr\u00e5er, st\u00e5ende under hans egen omedelbara ledning. den svenska f\u00f6rvaltningens centralisering n\u00e5r i dessa och andra stycken sin spets under env\u00e4ldets dagar. lagskipningen upphj\u00e4lptes, r\u00e4tteg\u00e5ngss\u00e4ttet f\u00f6rb\u00e4ttrades, och den genomg\u00e5ende lagreform, som st\u00e5tt p\u00e5 dagordningen sedan \u00e5rhundradets b\u00f6rjan, tog ett stort steg fram\u00e5t d\u00e5 1686 den stora lagkommissionen tillsattes, vars slutliga frukt blev 1734 \u00e5rs lag. \n\n\n=== er\u00f6vrade danska territorier f\u00f6rsvenskas ===\nkarl xi arbetade med iver p\u00e5 f\u00f6rsvenskningen av de tidigare dansk-norska landskapen, som inbegrep sk\u00e5neland, bohusl\u00e4n, j\u00e4mtland och gotland. vissa metoder inkluderade i ett f\u00f6rbud mot alla b\u00f6cker som var skrivna p\u00e5 danska eller norska (ett brott mot ett av kraven i f\u00f6rdraget i roskilde), pr\u00e4sterna fick endast predika p\u00e5 svenska, och alla nya pr\u00e4ster och l\u00e4rare m\u00e5ste komma fr\u00e5n sverige. det fr\u00e4msta medlet var folkets undervisning, men till sammansm\u00e4ltningen bidrog ocks\u00e5 inf\u00f6randet av svenskt kyrkov\u00e4sen, svensk lag och svensk h\u00e4rordning. av stor vikt var \u00e4ven \u00e5teruppr\u00e4ttandet av lunds universitet \u00e5r 1666 (invigt 1668), vilket det sista kriget hade \u00f6delagt.karl xi hyste misstroende mot de sk\u00e5nska b\u00f6nderna efter sk\u00e5nska kriget och var s\u00e4rskilt h\u00e5rd mot sk\u00e5ne. i norra sk\u00e5ne hade snapphanarna, som fick starkt st\u00f6d fr\u00e5n de lokala byarna, attackerat svenska soldater och stulit de kungliga skattekistorna. en av m\u00e5nga reaktioner p\u00e5 det motst\u00e5nd som m\u00f6tte de svenska trupperna var karl xi:s order den 19 april 1678 om att br\u00e4nna ner \u00f6rkeneds socken i norra sk\u00e5ne, inklusive att avr\u00e4tta alla m\u00e4n som kunde hantera ett gev\u00e4r, samt plundra allt av v\u00e4rde. kungen f\u00f6rblev skeptisk till de sk\u00e5nska inv\u00e5narna under hela sitt liv. sk\u00e5ningar fick inte rekryteras till s\u00f6dra och norra sk\u00e5nska kavalleriregementena f\u00f6rr\u00e4n 1698. kungen f\u00f6respr\u00e5kade en h\u00e5rd framfart mot sk\u00e5ningarna, och sk\u00e5nelands f\u00f6rsta generalguvern\u00f6r, gunstlingen gyllenstierna, som styrde mellan 1679 och 1680, var ytterst h\u00e5rd mot de blekingska och nordsk\u00e5nska socknarna. efter gyllenstiernas d\u00f6d 1680 \u00f6vertogs guvern\u00f6rsposten av rutger von ascheberg, som f\u00f6respr\u00e5kade en mer skonsam framfart och som med stor skicklighet genomf\u00f6rde \"rekonstruktionen\" i sk\u00e5ne.f\u00f6rsvenskningen genomf\u00f6rdes inte lika starkt i de tyska provinserna (pommern, wismar och bremen-verden) och i \u00f6stersj\u00f6provinserna. i tyskland var karl xi tvungen att dela makten i provinserna med provinsst\u00e4nderna och lyda under den tysk-romerske kejsaren som dennes vasall. i \u00f6stersj\u00f6provinserna var maktstrukturen helt annorlunda. dessa styrdes av en mestadels tysk gods\u00e4garadel som utnyttjade livegna b\u00f6nder. karl xi inv\u00e4nde mot gods\u00e4garnas f\u00f6rtryck av b\u00f6nderna, men han lyckades inte avskaffa livegenskapen. kexholm och ingermanland var glesbefolkade och av ringa intresse f\u00f6r kungen.\n\n\n=== kyrkan ===\nf\u00f6r den svenska kyrkan blev karl xi:s egen styrelse epokg\u00f6rande. denna erh\u00f6ll nu efter mycket vacklande en fast ordning och dess f\u00f6rh\u00e5llande till det v\u00e4rldsliga samh\u00e4llet best\u00e4mdes genom 1686 \u00e5rs kyrkolag som \u00e4nnu i b\u00f6rjan av 1900-talet i huvudsak g\u00e4llde. \u00e4ven utarbetades och antogs en ny katekes (1689), en ny kyrkohandbok (1693) och en ny psalmbok (1695). mycken m\u00f6da nedlades p\u00e5 en nyutg\u00e5va av bibeln; den blev inte f\u00e4rdig under karl xi:s tid, men utkom 1703 och hade officiell giltighet \u00e4nda fram till 1917. karl xi underst\u00f6dde p\u00e5 m\u00e5nga s\u00e4tt den vetenskapliga forskningen vid h\u00f6gskolorna i sitt rike; han befordrade elementarl\u00e4roverkens utveckling p\u00e5 den grund, som f\u00f6rut var lagd, och ivrade framf\u00f6r allt f\u00f6r spridande av upplysning bland sveriges allmoge. i fredens skydd tilltog ocks\u00e5 rikets materiella v\u00e4lst\u00e5nd.\n\n\n== utrikespolitik (1680\u20131697) ==\nsveriges utrikespolitik var efter 1679 avgjort fredlig, emedan karl xi ins\u00e5g att det yttre lugnet av flera sk\u00e4l var hans lands oavvisliga behov och ett villkor f\u00f6r genomf\u00f6randet av de stora inre reformerna. ledningen av utrikes\u00e4rendena, vilka f\u00f6ga intresserade karl xi, \u00f6verl\u00e4mnades efter gyllenstiernas d\u00f6d \u00e5t bengt oxenstierna, som lyckades bibeh\u00e5lla sig som kanslipresident och utrikesminister. han f\u00f6rm\u00e5dde sin kung att sm\u00e5ningom \u00f6verge den storslagna skandinaviska politik, till vilken gyllenstierna gett uppslaget genom f\u00f6rbundsf\u00f6rdraget med danmark 1679. i st\u00e4llet sl\u00f6t sig sverige till nederl\u00e4nderna (\"garantitraktaten i haag\", 1681), kejsaren, (1682) och spanien (1683), eller i allm\u00e4nhet till de makter, vilka under vilhelm av oraniens ledning mot ludvig xiv:s krigiska planer s\u00f6kte bevara den europeiska freden och j\u00e4mvikten.\ntrots karl xi:s och oxenstiernas anstr\u00e4ngningar stod kriget en och annan g\u00e5ng f\u00f6r d\u00f6rren. \u00e5r 1683 hotade frankrike i f\u00f6rbund med danmark och brandenburg; 1688 var sverige n\u00e4ra att f\u00f6r holsteins skull komma i fejd med danmark vid \u00f6resund och under det stora europeiska kriget p\u00e5 1690-talet gjordes av det franska partiet under nils bielkes ledning v\u00e4ldiga f\u00f6rs\u00f6k att rycka karl xi in i f\u00f6rbundet med ludvig xiv och p\u00e5 samma g\u00e5ng in i den stora striden. karl xi h\u00f6ll likv\u00e4l fast vid oxenstiernas politik och bevarade sveriges neutrala st\u00e4llning.\n\n\n== \u00e4ktenskap och familj ==\ni fredsf\u00f6rhandlingarna mellan sverige och danmark 1679 stod \u00e4ktenskapet mellan karl xi och ulrika eleonora av danmark p\u00e5 dagordningen och ratificerades den 26 september 1679. br\u00f6llopet \u00e4gde rum den 6 maj 1680 i skottorps slott i skummesl\u00f6vs socken i halland. karl xi var tidigare f\u00f6rlovad med kusinen juliana av hessen-eschwege, men planerna st\u00e4cktes efter en skandal. under kriget blev ulrika eleonora beryktad f\u00f6r sin lojalitet till sitt framtida hemland genom att visa godhet mot svenska krigsf\u00e5ngar i danmark. hon pantsatte sina egna tillh\u00f6righeter, bland annat sin trolovningsring, f\u00f6r att kunna samla mat, s\u00e4ngkl\u00e4der och medicin \u00e5t f\u00e5ngarna. hennes personliga f\u00f6rtj\u00e4nster och v\u00e4lg\u00f6renhet senare under livet gjorde henne \u00e4lskad runtom i det svenska riket och lindrade en viss del av kritiken mot hennes danska bakgrund.karl xi och ulrika eleonora var v\u00e4ldigt olika personligheter. medan kungen var en passionerad j\u00e4gare och ryttare \u00e4gnade sig drottningen \u00e5t bokl\u00e4sning och bildande konster, och hon blev v\u00e4lk\u00e4nd f\u00f6r sin stora v\u00e4lg\u00f6renhet. hon var dessutom ofta sjuklig och hennes m\u00e5nga graviditeter tog h\u00e5rt p\u00e5 henne. karl xi var v\u00e4ldigt aktiv och upptagen och medan kungen \u00e4gnade sig \u00e5t m\u00f6nstringar och med att inspektera och exercera sina trupper var ulrika eleonora oftast ensam och ledsen. \u00e4ktenskapet i sig betraktades dock som en framg\u00e5ng, d\u00e4r kungen och drottningen var mycket f\u00f6rtjusta i varandra. som drottning hade ulrika eleonora ett begr\u00e4nsat inflytande p\u00e5 politiken och stod i skuggan av sin sv\u00e4rmor. under reduktions\u00e5ren f\u00f6rde ulrika talan f\u00f6r de m\u00e4nniskor vars egendom konfiskerades av kronan. men kungen talade om f\u00f6r henne att anledningen till att han gifte sig med henne var inte f\u00f6r att lyssna p\u00e5 hennes politiska r\u00e5d. i st\u00e4llet bistod hon reduktionens offer genom att i hemlighet kompensera dem ekonomiskt genom att pants\u00e4tta sina egna tillh\u00f6righeter. karl xi visade dock senare vilket f\u00f6rtroende han satte till ulrika eleonora genom att \u00e5r 1690 ge henne plats i den eventuella f\u00f6rmyndarstyrelsen f\u00f6r sonen.i \u00e4ktenskapet f\u00f6ddes sju barn, av vilka tre barn \u00f6verlevde makarna:\nhedvig sofia (1681\u20131708), gift 1698 med hertig fredrik iv av holstein-gottorp och farmor till tsar peter iii av ryssland.\nkarl xii (1682\u20131718), kung av sverige 1697\u20131718.\ngustav (1683\u20131685)\nulrik (1684\u20131685)\nfredrik (1685\u20131685)\nkarl gustav (1686\u20131687)\nulrika eleonora den yngre (1688\u20131741), regerande drottning 1718\u20131720, gift 1715 med fredrik av hessen-kassel, sedermera kung fredrik i av sverige.sp\u00e4dbarnet ulrik (1684\u20131685) fick slottet jacobsdal utanf\u00f6r stockholm som fadderg\u00e5va av hedvig eleonora, efter vilken det erh\u00f6ll namnet ulriksdal.ulrika eleonora drabbades cirka 1690 av en odiagnostiserad sjukdom, som bed\u00f6mdes som d\u00f6dlig och gjorde att hon allt oftare tvingades tillbringa veckor i s\u00e4ngen. n\u00e4r hon blev allvarligt sjuk \u00e5r 1693 \u00e4gnade karl xi hela sin tid \u00e5t hennes v\u00e5rd. hennes d\u00f6d den 26 juli samma \u00e5r skakade honom djupt och han \u00e5terh\u00e4mtade sig aldrig helt.  ulrika eleonoras ska under sin livstid ha givit ekonomiskt bist\u00e5nd till omkring 17 000 personer.\n\n\n== d\u00f6d och begravning ==\ni slutet av 1680-talet hade karl xi kr\u00e4kts ut blod, vilket skedde efter hans anstr\u00e4ngande resor runtom i riket. han drabbades ocks\u00e5 av feberanfall och tvingades upprepade g\u00e5nger ligga till s\u00e4ngs under n\u00e5gra dagar. \u00e5ret efter ulrika eleonoras d\u00f6d fick han sm\u00e4rtor i buken, och under sommaren 1696 pl\u00e5gades han s\u00e5 sv\u00e5rt att han kallade p\u00e5 sina b\u00e5da l\u00e4kare urban hj\u00e4rne och johan martin ziervogel. han fick medicin som gav tillf\u00e4llig lindring, men anfallen \u00e5terkom och blev allt pl\u00e5gsammare. han fortsatte att utf\u00f6ra sina uppgifter som vanligt, men i februari 1697 blev sm\u00e4rtorna f\u00f6r sv\u00e5ra f\u00f6r att han skulle forts\u00e4tta sitt arbete och han \u00e5terv\u00e4nde till stockholm, d\u00e4r l\u00e4karna uppt\u00e4ckte att han hade en stor f\u00f6rh\u00e5rdnad i buken. vid denna tidpunkt var det lite som l\u00e4karna kunde g\u00f6ra annat \u00e4n att lindra kungens sm\u00e4rta med medicin. fr\u00e5n den 28 mars l\u00e5g kungen till s\u00e4ngs p\u00e5 slottet tre kronor och den 1 april tog han farv\u00e4l av sin mor och sina barn. det s\u00e4gs att p\u00e5 d\u00f6dsb\u00e4dden ska han ha erk\u00e4nt f\u00f6r sin mor att han inte k\u00e4nt sig lycklig sedan ulrika eleonoras d\u00f6d. karl xi avled p\u00e5 kv\u00e4llen den 5 april 1697, 41 \u00e5r och 132 dagar gammal. en obduktion visade att kungen hade utvecklat cancer som hade spritt sig i hela bukh\u00e5lan. han begravdes den 24 november samma \u00e5r i karolinska gravkoret i riddarholmskyrkan.\n\n\n== efterm\u00e4le ==\ni alf \u00e5bergs biografi om karl xi fr\u00e5n 1958 betraktades han som en \"i m\u00e5nga avseenden osj\u00e4lvst\u00e4ndig, vacklande och villr\u00e5dig monark, som l\u00e4tt kunde p\u00e5verkas av sin omgivning\". i g\u00f6ran rystads biografi fr\u00e5n 2003 \u00e4r kungen d\u00e4remot karakteriserad som \"en sj\u00e4lvmedveten, viljestark h\u00e4rskare vars insatser fick best\u00e5ende f\u00f6ljder f\u00f6r den svenska samh\u00e4llsutvecklingen\", och som \u00e5stadkom \"en social revolution genom att \u00f6ppna v\u00e4gen till tj\u00e4nster och befordran inom f\u00f6rvaltning och krigsmakt, f\u00f6r alla p\u00e5 lika villkor\".karl xi var mellan 1989 och 2016 avbildad p\u00e5 den svenska femhundrakronorssedeln, med kungen som motiv p\u00e5 framsidan och christopher polhem som motiv p\u00e5 baksidan. valet f\u00f6ll p\u00e5 kungen eftersom sveriges riksbank grundades \u00e5r 1668 under karl xi:s regeringstid. valet var d\u00e4remot mycket kontroversiellt p\u00e5 grund av kungens order om att br\u00e4nna ner \u00f6rkeneds socken.karlskyrkan i stadsdelen t\u00f5nism\u00e4e i tallinn, estland, \u00e4r till\u00e4gnad karl xi. den bef\u00e4sta staden carlsburg, som idag ligger i bremerhaven n\u00e4ra bremen, fick sitt namn efter karl xi. \u00e4ven karlskrona stad \u00e4r uppkallad efter honom, och den upptogs 1998 p\u00e5 unescos v\u00e4rldsarvslista som objekt nr 871. p\u00e5 stortorget i staden restes 1897 en staty av kungen, modellerad av john b\u00f6rjeson.\n\n\n== anf\u00e4der ==\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\ngr\u00e5kappan\nkarl xi:s dopfunt\nkung karls jakt\nkarl xi:s eriksgata\n\n\n== referenser ==\n\n\n=== anm\u00e4rkningar ===\n\n\n=== noter ===\n\n\n=== tryckta k\u00e4llor ===\nasmus, ivo (2003) (p\u00e5 tyska). gemeinsame bekannte: schweden und deutschland in der fr\u00fchen neuzeit. berlin-hamburg-m\u00fcnster: lit verlag. isbn 3-8258-7150-9. https://www.google.com/books?id=ni9ditt816kc&pg=pa211 \nlundgren, kurt (2001). sj\u00f6slaget vid \u00f6land. vittnesm\u00e5l \u2013 dokument 1676-1677. kalmar: lingstad bok & bild. libris 8365342. isbn 91-631-1292-2 \nnolan, cathal j. (2008) (p\u00e5 engelska). wars of the age of louis xiv, 1650-1715. an encyclopedia of global warfare and civilization. abc-clio. isbn 0-313-33046-8 \nrystad, g\u00f6ran (2003). karl xi \u2013 en biografi. lund: historiska media. libris 9146183. isbn 91-89442-27-x \ntrager, james (1979) (p\u00e5 engelska). the people's chronology. new york: holt, rinehart & winston. isbn 0-03-017811-8. https://archive.org/details/mes00jame \nwolke, lars ericson (2003). svenska slagf\u00e4lt. stockholm: wahlstr\u00f6m & widstrand. libris 8858346. isbn 91-46-20225-0 \n\u00e5berg, alf (1958). karl xi. stockholm: wahlstr\u00f6m & widstrand. libris 618613 \n\n\n== externa l\u00e4nkar ==\n\n wikimedia commons har media som r\u00f6r karl xi.\n wikisource har verk av eller om karl xi.\nkarl xi i nordisk familjebok (andra upplagan, 1910)\n\u201dkarl xi\u201d. suecia antiqua et hodierna, f\u00f6rsta bandet. kungliga biblioteket. https://suecia.kb.se/f/?func=find-c&ccl_term=wso+%3d+asaml&local_base=sah. \n\u201dkarl xi\u201d. biografiskt lexikon f\u00f6r finland. helsingfors: svenska litteraturs\u00e4llskapet i finland. 2008\u20132011. urn:nbn:fi:sls-4042-1416928956648 \nkarl xi i libris\nkarl xi hos digitaltmuseum\nhermans historia om karl xi, del 1 p\u00e5 svt play\nhermans historia om karl xi, del 2 p\u00e5 svt play"