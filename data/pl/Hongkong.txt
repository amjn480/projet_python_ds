"hongkong (chi\u0144. \u9999\u6e2f, kanto\u0144ski jyutping: hoeng gong wym. [h\u0153\u0302\u02d0\u014bk\u0254\u030c\u02d0\u014b], ang. hong kong, mandary\u0144ski pinyin: xi\u0101ngg\u01ceng wym. [\u0255j\u00e1\u014bk\u00e0\u014b]), oficjalnie: specjalny region administracyjny hongkong chi\u0144skiej republiki ludowej (ang. hong kong special administrative region of the people\u2019s republic of china, w skr\u00f3cie hong kong sar, hksar) \u2013 miasto i specjalny region administracyjny chi\u0144skiej republiki ludowej, znajduj\u0105cy si\u0119 nad morzem po\u0142udniowochi\u0144skim, w delcie rzeki per\u0142owej. zajmuje m.in. p\u00f3\u0142wysep koulun oraz liczne wyspy, w tym dwie najwi\u0119ksze: lantau i hongkong.\nw latach 1842\u20131997 posiad\u0142o\u015b\u0107 brytyjska. jedno z najwi\u0119kszych centr\u00f3w finansowych i port\u00f3w morskich \u015bwiata, z rekordow\u0105 liczb\u0105 wie\u017cowc\u00f3w. w rankingach miast hongkong jest najdro\u017cszym miejscem na \u015bwiecie pod wzgl\u0119dem koszt\u00f3w wynajmu (\u015brednio 8315\u00a3 miesi\u0119cznie).\n\n\n== etymologia ==\nnazwa \u9999\u6e2f oznacza dos\u0142ownie \u201epachn\u0105cy port\u201d. w j\u0119zyku kanto\u0144skim wymawiana jest ona jako hoeng1 gong2 (transkrypcja jyutping), za\u015b w mandary\u0144skim xi\u0101ngg\u01ceng (transkrypcja hanyu pinyin).\nangielska nazwa terytorium mia\u0142a pierwotnie form\u0119 hongkong, w 1926 roku zmieniono j\u0105 na obowi\u0105zuj\u0105c\u0105 do dzi\u015b hong kong. niekt\u00f3re instytucje, jak hongkong post czy the hongkong and shanghai banking corporation, u\u017cywaj\u0105 jednak nadal starej pisowni.\n\n\n== j\u0119zyki oficjalne ==\noficjalnymi j\u0119zykami hongkongu s\u0105 chi\u0144ski i angielski. w\u0142adze tworz\u0105 wa\u017cne dokumenty w obu tych j\u0119zykach. korespondencja z indywidualnymi cz\u0142onkami spo\u0142ecze\u0144stwa jest zawsze w j\u0119zyku w\u0142a\u015bciwym dla odbiorc\u00f3w. realizacj\u0119 polityki j\u0119zykowej rz\u0105du monitoruje wydzia\u0142 j\u0119zyk\u00f3w urz\u0119dowych (official languages division) w biurze s\u0142u\u017cby cywilnej (civil service bureau).\nartyku\u0142 9 \u201eustawy zasadniczej\u201d (basic law) specjalnego regionu administracyjnego hongkong m\u00f3wi:\n\n\n== historia ==\ndo pocz\u0105tku xix wieku ma\u0142a chi\u0144ska wyspa hongkong by\u0142a zamieszkana przez rybak\u00f3w. jednak\u017ce brytyjscy kupcy stworzyli z wyspy bram\u0119 dla przemycanego z indii opium, a wywozili t\u0119dy takie towary, jak: herbata, jedwabie i porcelana, doprowadzaj\u0105c do powa\u017cnych konflikt\u00f3w handlowych. uzale\u017cnienie od narkotyku sta\u0142o si\u0119 powa\u017cnym problemem dla chin. do 1839 roku by\u0142o ju\u017c do ok. 10 mln palaczy opium i 2 mln narkoman\u00f3w.\nw\u0142adze chin d\u0105\u017cy\u0142y do zlikwidowania tego procederu, niszcz\u0105c przemycane opium i karz\u0105c handlarzy. w odpowiedzi wielka brytania postawi\u0142a ultimatum, co doprowadzi\u0142o do pierwszej wojny opiumowej (1839\u20131842), kt\u00f3ra spowodowa\u0142a 520 ofiar ze strony brytyjskiej i do 20 tys. ofiar chi\u0144skich. \nw 1842 roku podpisano w nankinie traktat ko\u0144cz\u0105cy t\u0119 wojn\u0119. na jego podstawie wyspa hongkong zosta\u0142a przej\u0119ta przez wielk\u0105 brytani\u0119. by\u0142 to pierwszy z trzech \u201enier\u00f3wnoprawnych traktat\u00f3w\u201d podpisanych przez chiny z wielk\u0105 brytani\u0105. w ci\u0105gu kolejnych 56 lat obszar znacznie powi\u0119kszy\u0142 si\u0119 m.in. o nowe terytoria. \nlata 1856\u20131860 to druga wojna opiumowa, czyli zbrojna interwencja wielkiej brytanii i cesarstwa francuskiego w chinach. zako\u0144czy\u0142a si\u0119 ona \u201ekonwencj\u0105 peki\u0144sk\u0105\u201d, na mocy kt\u00f3rej chiny scedowa\u0142y p\u00f3\u0142wysep koulun (ang. kowloon) i wysp\u0119 ngong shuen chau (ang. stonecutters) na rzecz wielkiej brytanii.\nw 1898 podpisano umow\u0119 o 99-letniej \u201edzier\u017cawie\u201d przez wielk\u0105 brytani\u0119. do hongkongu nap\u0142yn\u0119\u0142y fale imigrant\u00f3w z chin kontynentalnych. rozwin\u0105\u0142 si\u0119 handel mi\u0119dzynarodowy, powsta\u0142y szko\u0142y, banki i przedsi\u0119biorstwa w stylu zachodnim. hongkong sta\u0142 si\u0119 regionalnym centrum handlowym.\nw 1937 roku rozpocz\u0119\u0142a si\u0119 druga wojna chi\u0144sko-japo\u0144ska (1937\u20131945) i tysi\u0105ce ludzi z chin kontynentalnych uciek\u0142y do hongkongu chronionego statusem kolonii brytyjskiej. jednak\u017ce w 1941 roku wojska japo\u0144skie wkroczy\u0142y do miasta i okupowa\u0142y je do 1945 roku. przez cztery lata populacja hongkongu zmniejszy\u0142a si\u0119 z 1,6 mln do 600 tys. wielka brytania odzyska\u0142a kontrol\u0119 w 1946 roku.\n1 pa\u017adziernika 1949 roku mao zedong (1893\u20131976) proklamowa\u0142 w pekinie powstanie chi\u0144skiej republiki ludowej. wojna domowa zmusi\u0142a setki tysi\u0119cy ludzi do ucieczki m.in. do hongkongu, co doprowadzi\u0142o do powstania du\u017cych osiedli dzikich lokator\u00f3w. ka\u017cdego miesi\u0105ca dociera\u0142o ok. 100 tys. os\u00f3b, przynosz\u0105c ze sob\u0105 r\u00f3\u017cne dialekty, j\u0119zyki, tradycje. liczba ludno\u015bci wzros\u0142a z 600 tys. w 1945 do 2,5 mln w 1956 roku.\nw latach 70. hongkong sta\u0142 si\u0119 jednym z \u201eazjatyckich tygrys\u00f3w\u201d. mao zedonga zast\u0105pi\u0142 deng xiaoping (1904\u20131997), kt\u00f3ry realizowa\u0142 polityk\u0119 otwarcia chin na \u015bwiat i wewn\u0119trznych reform spo\u0142eczno-gospodarczych. wielka brytania, widz\u0105c koniec swojej dzier\u017cawy, zaczyna\u0142a planowa\u0107 swoje wyj\u015bcie.\nna mocy umowy chi\u0144sko-brytyjskiej, zawartej w 1984, ustalono warunki, na kt\u00f3rych hongkong powr\u00f3ci\u0142 do chin po up\u0142ywie okresu dzier\u017cawy w 1997 roku. chiny zobowi\u0105za\u0142y si\u0119 pozostawi\u0107 w\u0142adzom hongkongu do 2047 roku du\u017c\u0105 autonomi\u0119 we wszystkich sprawach, z wyj\u0105tkiem polityki zagranicznej i si\u0142 zbrojnych. 1 lipca 1997 chrl obj\u0119\u0142a hongkong w posiadanie. \nw 2014 roku w hongkongu trwa\u0142y protesty przeciw niedemokratycznej ordynacji wyborczej, kt\u00f3re nazwano \u201erewolucj\u0105 parasolek\u201d. st\u0142umiono je 15 grudnia. kolejne protesty w 2019 r. zwi\u0105zane by\u0142y z og\u0142oszeniem projektu ekstradycji obywateli hongkongu do chrl.\nnast\u0119pstwem protest\u00f3w by\u0142o za\u0142o\u017cenie prodemokratycznych partii politycznych, kt\u00f3re zaj\u0119\u0142y cz\u0119\u015b\u0107 miejsc parlamentarnych wybieranych drog\u0105 demokratyczn\u0105. rozw\u00f3j ruch\u00f3w prodemokratycznych by\u0142 wynikiem ograniczania w drugiej po\u0142owie 2010 roku swob\u00f3d panuj\u0105cych w hongkongu, przejawiaj\u0105cego si\u0119 m.in. autocenzur\u0105 medi\u00f3w i blokowaniem demokratyzacji regionu. zmiana polityki chi\u0144skiej spowodowa\u0142a narastanie nastroj\u00f3w secesjonistycznych i antychi\u0144skich oraz w reakcji na nie mobilizacje grup o nastawieniu prochi\u0144skim.\n\n\n== galeria historyczna ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== podzia\u0142 administracyjny ==\nwraz z przej\u0119ciem hongkongu przez chiny poszczeg\u00f3lne miasta hongko\u0144skie utraci\u0142y sw\u00f3j dotychczasowy status \u2013 ca\u0142e terytorium hongkongu sta\u0142o si\u0119 jednym obszarem miejskim. utrzymany natomiast zosta\u0142 podzia\u0142 na 3 regiony i na 18 dzielnic.\n\nnowe terytoria (ang. the new territories):\nkoulun (ang. kowloon);\nhongkong (ang. hong kong island).\n\n\n== geografia ==\npowierzchnia l\u0105dowa wynosi 1110,18 km\u00b2, a l\u0105dowa i morska \u0142\u0105cznie 2754,97 km\u00b2. poprzez osuszanie teren\u00f3w, odebrano morzu 74,03 ha. hksar rozci\u0105ga si\u0119 mi\u0119dzy 22\u00b008'n a 22\u00b035'n oraz mi\u0119dzy 113\u00b049'e a 114\u00b031'e.\nhongkong sar zajmuje p\u00f3\u0142wysep koulun oraz liczne przybrze\u017cne wyspy. najwi\u0119ksze z nich to: lantau (147,51 km\u00b2), hongkong (78,65 km\u00b2, z s\u0105siaduj\u0105cymi wysepkami 80,72 km\u00b2) oraz nanya dao (13,74 km\u00b2). \nca\u0142y region hk jest po\u0142o\u017cony na wybrze\u017cu morza po\u0142udniowochi\u0144skiego, przy uj\u015bciu rzeki per\u0142owej (zhu jiang). cie\u015bnin\u0105 oddzielaj\u0105c\u0105 wysp\u0119 od p\u00f3\u0142wyspu koulun jest port wiktorii (victoria harbour) jeden z najg\u0142\u0119bszych port\u00f3w \u015bwiata. od strony prawnej port wiktorii jest zdefiniowany jako obszar ograniczony od strony zachodniej lini\u0105 \u0142\u0105cz\u0105c\u0105 wysp\u0119 tsing yi z zielon\u0105 wysp\u0105 (green island), a na wschodzie ko\u0144czy si\u0119 w przew\u0119\u017ceniu lei yue mun. \nnowe terytoria zajmuj\u0105 oko\u0142o 200 przybrze\u017cnych wysp i wysepek. ca\u0142y okr\u0119g liczy 234 wyspy. \nw krajobrazie hongkongu dominuj\u0105 pag\u00f3rki, cz\u0119sto ze stromymi zboczami. najwy\u017cszy szczyt, tai mo shan, o wysoko\u015bci 958 m n.p.m. znajduje si\u0119 w centralnej cz\u0119\u015bci nowych terytori\u00f3w. niziny zajmuj\u0105 p\u00f3\u0142nocno-zachodni\u0105 cz\u0119\u015b\u0107 p\u00f3\u0142wyspu koulun.\nhongkong le\u017cy 60 km na wsch\u00f3d od makau (na przeciwleg\u0142ym brzegu uj\u015bcia rzeki per\u0142owej). po drugiej stronie chi\u0144skiej granicy le\u017cy shenzhen. na ca\u0142ej powierzchni 1104 km\u00b2 mniej ni\u017c 25% jest zaj\u0119tych przez zabudow\u0119. reszt\u0119 zajmuj\u0105 parki i rezerwaty przyrody.\nklimat hongkongu jest zwrotnikowy, monsunowy. w zimie jest zimno i sucho, latem gor\u0105co i wilgotno, a jesieni\u0105 ciep\u0142o, s\u0142onecznie i sucho. w hongkongu sporadycznie wyst\u0119puj\u0105 tajfuny.\n\n\n=== klimat ===\nklimat subtropikalny, przez prawie p\u00f3\u0142 roku sk\u0142aniaj\u0105cy si\u0119 do umiarkowanego. w listopadzie i grudniu pojawia si\u0119 \u0142agodna bryza, du\u017co s\u0142o\u0144ca i przyjemne temperatury. stycze\u0144 i luty s\u0105 bardziej pochmurne, z okazjonalnymi zimnymi frontami, po kt\u00f3rych wyst\u0119puj\u0105 suche wiatry p\u00f3\u0142nocne. cz\u0119sto zdarza si\u0119, \u017ce na obszarach miejskich temperatura spada poni\u017cej 10 \u00b0c. najni\u017csza temperatura zarejestrowana w hong kong observatory to 0 \u00b0c. temperatury poni\u017cej zera i mrozy wyst\u0119puj\u0105 czasami na wy\u017cynach i w nowych terytoriach.\nmarzec i kwiecie\u0144 s\u0105 \u0142agodniejsze, zdarzaj\u0105 si\u0119 okresy wysokiej wilgotno\u015bci. mg\u0142a i m\u017cawka mog\u0105 by\u0107 szczeg\u00f3lnie uci\u0105\u017cliwe na wzniesieniach, kt\u00f3re s\u0105 wystawione na po\u0142udniowy wsch\u00f3d, a ruch lotniczy i us\u0142ugi promowe s\u0105 czasami zak\u0142\u00f3cane z powodu ograniczonej widoczno\u015bci.\nod maja do sierpnia jest gor\u0105co i wilgotno z okazjonalnymi przelotnymi opadami i burzami, szczeg\u00f3lnie w godzinach porannych. temperatury popo\u0142udniowe cz\u0119sto przekraczaj\u0105 31 \u00b0c, podczas gdy w nocy temperatury utrzymuj\u0105 si\u0119 na poziomie ok. 26 \u00b0c przy wysokiej wilgotno\u015bci. zwykle w lipcu wyst\u0119puje susza, kt\u00f3ra mo\u017ce trwa\u0107 od jednego do dw\u00f3ch tygodni.\nlipiec i wrzesie\u0144 to miesi\u0105ce wyst\u0119powania cyklon\u00f3w tropikalnych. \u015brednio oko\u0142o po\u0142owa z nich osi\u0105ga si\u0142\u0119 tajfunu (maksymalny wiatr 118 km/godz. lub wi\u0119cej).\nkiedy cyklon tropikalny znajduje si\u0119 ok. 700\u20131000 km na po\u0142udniowy wsch\u00f3d od hongkongu, pogoda jest zwykle \u0142adna i wyj\u0105tkowo gor\u0105ca, ale czasami wieczorami zdarzaj\u0105 si\u0119 burze. je\u015bli centrum zbli\u017ca si\u0119, ro\u015bnie szybko\u015b\u0107 wiatr\u00f3w, a deszcze staj\u0105 si\u0119 obfite i mog\u0105 trwa\u0107 kilka dni. \u015brednie roczne opady wahaj\u0105 si\u0119 od oko\u0142o 1400 do ponad 3000 mm. oko\u0142o 80% opad\u00f3w przypada mi\u0119dzy majem a wrze\u015bniem. czerwiec i sierpie\u0144 s\u0105 zwykle najbardziej wilgotnymi miesi\u0105cami, natomiast stycze\u0144 i grudzie\u0144 s\u0105 zazwyczaj najsuchszymi.\n\n\n== gospodarka ==\nhongkong jest jednym ze \u015bwiatowych centr\u00f3w handlu, finans\u00f3w, transportu i biznesu. znajduje si\u0119 w strategicznym miejscu u progu ogromnej gospodarki kontynentalnej. w 2020 roku hongkong by\u0142 sz\u00f3stym co do wielko\u015bci podmiotem handlu i sz\u00f3stym co do wielko\u015bci centrum bankowym na \u015bwiecie. w 2014 roku w mie\u015bcie za\u0142o\u017cono przedsi\u0119biorstwo produkuj\u0105ce oprogramowanie animoca brands.\n\n\n=== charakterystyka og\u00f3lna ===\nhksar oferuje przyjazne dla biznesu \u015brodowisko w oparciu m.in. o: tradycj\u0119 rz\u0105d\u00f3w prawa, niezawis\u0142o\u015b\u0107 s\u0119dziowsk\u0105, nieskr\u0119powany przep\u0142yw kapita\u0142u, ludzi, towar\u00f3w i informacji, kompleksow\u0105 sie\u0107 finansow\u0105, sprawn\u0105 infrastruktur\u0119 transportow\u0105 i komunikacyjn\u0105, wykszta\u0142con\u0105 si\u0142\u0119 robocz\u0105, prosty system podatkowy.\nwed\u0142ug banku \u015bwiatowego, w 2020 roku produkt krajowy brutto na osob\u0119 w hongkongu wyni\u00f3s\u0142 46,323 usd, a inflacja 0,635%. natomiast raport firmy konsultingowej mercer\u2019s cost of living survey, kt\u00f3ry klasyfikuje 209 miast pod wzgl\u0119dem wydatk\u00f3w cudzoziemc\u00f3w-ekspatriant\u00f3w na mieszkanie, transport, media, \u017cywno\u015b\u0107 i artyku\u0142y gospodarstwa domowego, zawiera informacj\u0119, i\u017c w 2021 roku hongkong zosta\u0142 wyprzedzony przez aszchabad, stolic\u0119 turkmenistanu, jako najdro\u017csze miasto na \u015bwiecie. \nwsp\u00f3\u0142czynnik giniego (wsp\u00f3\u0142czynnik nier\u00f3wno\u015bci spo\u0142ecznej) wyni\u00f3s\u0142 0,54 w 2016 roku. \ng\u0142\u00f3wn\u0105 rol\u0119 w rozwoju mi\u0119dzynarodowych stosunk\u00f3w gospodarczych hongkongu odgrywa rada rozwoju handlu hongkongu (hong kong trade development council).\ncztery kluczowe bran\u017ce hongkongu: \n\nus\u0142ugi finansowe,\nturystyka,\nhandel i logistyka,\nprofesjonalne us\u0142ugi i inne us\u0142ugi producenckie.hongkong, przy zaludnieniu 7,5 mln, ma jedn\u0105 z najwy\u017cszych na \u015bwiecie warto\u015bci eksportu i importu na mieszka\u0144ca. w 2020 roku si\u0142a robocza liczy\u0142a 3,89 mln os\u00f3b, po 50% m\u0119\u017cczy\u017ani i kobiety. \nwi\u0119kszo\u015b\u0107 pracownik\u00f3w \u2013 88,9% \u2013 jest zatrudniona w sektorach us\u0142ugowych, a ich udzia\u0142 w pkb w 2019 roku wyni\u00f3s\u0142 93,4%. podzia\u0142 jest nast\u0119puj\u0105cy: \n\n29,3% \u2013 publiczne us\u0142ugi administracyjne, socjalne i osobiste;\n26,2% \u2013 import/eksport, hurt, handel detaliczny, zakwaterowanie (hotele, pensjonaty, inne plac\u00f3wki zapewniaj\u0105ce zakwaterowanie kr\u00f3tkoterminowe), us\u0142ugi gastronomiczne;\n22,6% \u2013 finanse, ubezpieczenia, nieruchomo\u015bci, us\u0142ugi profesjonalne i biznesowe;\n10,9% \u2013 transport, sk\u0142adowanie towar\u00f3w, us\u0142ugi pocztowe i kurierskie, informacja i komunikacja.tylko 2,3% jest zatrudnionych w przemy\u015ble.\nnajwi\u0119kszym partnerem handlowym hongkongu s\u0105 chiny kontynentalne. warto\u015b\u0107 handlu z kontynentem wynios\u0142a w 2020 roku ponad po\u0142ow\u0119 ca\u0142kowitej warto\u015bci handlu hk. hongkong natomiast by\u0142 czwartym partnerem handlowym chin kontynentalnych, po stanach zjednoczonych, japonii i korei. \n\n\n=== produkcja przemys\u0142owa ===\nhongkong jest centrum zarz\u0105dzania i kontroli sieci zglobalizowanej produkcji przemys\u0142owej. wytw\u00f3rczo\u015b\u0107 krajowa stanowi\u0142a jedynie 1,1% pkb w 2019 roku i da\u0142a zatrudnienie dla 82 800 os\u00f3b w 2020 roku czyli 2,3% og\u00f3lnego zatrudnienia.\nnajwi\u0119kszymi pracodawcami s\u0105 producenci \u017cywno\u015bci i napoj\u00f3w (34,5%). \ninne ga\u0142\u0119zie to:\n\n\n=== rolnictwo ===\nrolnictwo jest skoncentrowane na nowych terytoriach. u\u017cytki rolne zajmuj\u0105 oko\u0142o 8% powierzchni og\u00f3lnej, w tym grunty orne i sady oko\u0142o 7%. dominuje intensywna uprawa warzyw (do 3 zbior\u00f3w rocznie), ry\u017cu (2 zbiory), drzew owocowych i kwiat\u00f3w. hodowla g\u0142\u00f3wnie drobiu i trzody chlewnej. rozwini\u0119te jest rybo\u0142\u00f3wstwo.\n\n\n=== turystyka ===\nw 2015 roku hongkong odwiedzi\u0142o 26,7 mln turyst\u00f3w (3,9% mniej ni\u017c w roku poprzednim), generuj\u0105c dla niego przychody na poziomie 36,150 mld dolar\u00f3w.\n\n\n== demografia ==\nwed\u0142ug spisu ludno\u015bci z 2016 r. (by-census), liczba mieszka\u0144c\u00f3w hongkongu wynios\u0142a 7 336 585. populacja wzros\u0142a ponad dwukrotnie w ci\u0105gu 55 lat z 3,13 mln w 1961 do 7,34 mln w 2016 roku. najliczniejsz\u0105 zanotowano w nowych terytoriach \u2013 52,3%, nast\u0119pnie w koulun \u2013 30,6% i hongkongu \u2013 17,1%.\nd\u0142ugo\u015b\u0107 \u017cycia dla kobiet wynosi 87,6 lat, dla m\u0119\u017cczyzn \u2013 82,2.\npoziom p\u0142odno\u015bci pozostaje na bardzo niskim poziomie. odsetek gospodarstw domowych bez dzieci poni\u017cej 15 roku \u017cycia wzr\u00f3s\u0142 z 70,4% w 2006 roku do 76,9% w 2016 roku.\nmigracja jest wa\u017cnym elementem zmian struktury populacji, ale odsetek ludno\u015bci urodzonej w hongkongu jest nadal wysoki i wynosi oko\u0142o 60%. liczba os\u00f3b urodzonych w chinach kontynentalnych, makau i na tajwanie w latach 2006\u20132016 spad\u0142a nieznacznie z 33,5% do 31,0%. natomiast liczba os\u00f3b, kt\u00f3re urodzi\u0142y si\u0119 gdzie indziej wzros\u0142a z 6,2% do 8,4%. by\u0142o to g\u0142\u00f3wnie z powodu du\u017cej liczby cudzoziemek przyje\u017cd\u017caj\u0105cych do pracy jako pomoce domowe.\nw 2016 r. 90,6% populacji, czyli oko\u0142o 6,65 mln os\u00f3b by\u0142o narodowo\u015bci chi\u0144skiej z miejscem zamieszkania w hk. ponadto, 1,7% ludno\u015bci narodowo\u015bci chi\u0144skiej z miejscem zamieszkania innym ni\u017c hongkong. inne uwzgl\u0119dnione grupy narodowo\u015bciowe o znacznej liczebno\u015bci to: filipi\u0144ska (31,5% spo\u015br\u00f3d nie-chi\u0144czyk\u00f3w), indonezyjska (26,2%) i brytyjska (inaczej biali: 10,0%). ze wzgl\u0119du na du\u017c\u0105 liczb\u0119 zagranicznych pomocy domowych, przyt\u0142aczaj\u0105ca jest liczba kobiet w\u015br\u00f3d populacji spoza chin, albowiem stanowi\u0105 one 76,5% ludno\u015bci nie-chi\u0144skiej. \nnajcz\u0119\u015bciej u\u017cywanym j\u0119zykiem w domu jest kanto\u0144ski. pos\u0142uguje si\u0119 nim 88,9% ludno\u015bci w wieku powy\u017cej 5 lat. tych, kt\u00f3rzy m\u00f3wi\u0105 po angielsku lub putonghua (mandary\u0144ski) \u2013 jako zwyk\u0142ym j\u0119zykiem m\u00f3wionym lub innym j\u0119zykiem m\u00f3wionym \u2013 jest odpowiednio 53,2% i 48,6% populacji.\n\n\n== religia ==\nwolno\u015b\u0107 religijna jest jednym z praw podstawowych mieszka\u0144c\u00f3w hongkongu. jest chroniona przez \u201eustaw\u0119 zasadnicz\u0105\u201d  (art. 32) i inne akty prawne. w hksar jest znaczna r\u00f3\u017cnorodno\u015b\u0107 wyzna\u0144 i grup religijnych, w tym: buddyzm, taoizm, konfucjanizm, chrze\u015bcija\u0144stwo, islam, hinduizm, sikhizm i judaizm. wiele g\u0142\u00f3wnych organizacji religijnych prowadzi szko\u0142y oraz zapewnia opiek\u0119 zdrowotn\u0105 i socjaln\u0105.\n\ndominuj\u0105c\u0105 religi\u0105 jest buddyzm. istniej\u0105 setki organizacji buddyjskich w hongkongu. na wyspie lantau znajduje si\u0119 klasztor po lin s\u0142ynny z ogromnego, br\u0105zowego pos\u0105gu buddy tian tan przedstawionego w pozycji siedz\u0105cej. godnym uwagi jest tak\u017ce klasztor \u017ce\u0144ski chi nin w diamond hill. jest to nazwa wzg\u00f3rza we wschodniej cz\u0119\u015bci koulun, ale nazwa odnosi si\u0119 r\u00f3wnie\u017c do terenu na wzg\u00f3rzu i do niego przylegaj\u0105cego.\ntaoizm jest rdzennym chi\u0144skim systemem religijno-filozoficznym, opowiadaj\u0105cym si\u0119 za prostym \u017cyciem i harmoni\u0105 z natur\u0105. jego utworzenie przypisuje si\u0119 m\u0119drcowi laozi (vi w. p.n.e.). jest ponad 300 taoistycznych \u015bwi\u0105ty\u0144 w hongkongu, z kt\u00f3rych wi\u0119kszo\u015b\u0107 jest otwarta dla publiczno\u015bci. ze wzgl\u0119du na to, \u017ce hongkong zawsze zale\u017ca\u0142 od morza \u2013 po\u0142ow\u00f3w i handlu \u2013 popularne b\u00f3stwa zwi\u0105zane s\u0105 z morzem i pogod\u0105. stowarzyszenie taoist\u00f3w, utworzone przez przedstawicieli g\u0142\u00f3wnych \u015bwi\u0105ty\u0144 w 1961 roku, organizuje wydarzenia religijne, kulturalne i dzia\u0142alno\u015b\u0107 charytatywn\u0105.\nkonfucjanizm \u0142\u0105czy religi\u0119, etyk\u0119 i filozofi\u0119 wed\u0142ug chi\u0144skiego filozofa konfucjusza (kong fuzi, kongzi; 551\u2013479 p.n.e.). system ten podkre\u015bla znaczenie tradycji i obrz\u0119d\u00f3w. warto\u015bci te s\u0105 przekazywane w programach studi\u00f3w wy\u017cszych. w 1930 powsta\u0142a confucian academy, kt\u00f3ra przekazuje zasady konfucjanizmu we w\u0142asnym programie nauczania. rz\u0105d hk zatwierdzi\u0142 w 2014 roku trzeci\u0105 niedziel\u0119 wrze\u015bnia jako dzie\u0144 konfucjusza.\nwsp\u00f3lnota rzymskokatolicka w hongkongu powsta\u0142a w 1841 roku, a diecezj\u0105 sta\u0142a si\u0119 w 1946 roku. liczy ok. 280 tys. wiernych zorganizowanych w 52 parafiach dysponuj\u0105cych 40 ko\u015bcio\u0142ami. msze prowadzone s\u0105 w j\u0119zyku kanto\u0144skim, ale wi\u0119kszo\u015b\u0107 parafii \u015bwiadczy us\u0142ugi r\u00f3wnie\u017c w j\u0119zyku angielskim, a niekt\u00f3re w j\u0119zyku filipi\u0144skim tagalog.\nr\u00f3wnie\u017c w 1841 roku powsta\u0142a spo\u0142eczno\u015b\u0107 protestancka, kt\u00f3ra obecnie liczy ok. 480 tys. os\u00f3b w ponad 70 wyznaniach. spo\u0142eczno\u015b\u0107 ta jest g\u0142\u0119boko zaanga\u017cowana w edukacj\u0119, opiek\u0119 zdrowotn\u0105 i pomoc spo\u0142eczn\u0105. wydaje tygodniki, realizuje programy w radio i tv. dwa cia\u0142a ekumeniczne organizuj\u0105 wsp\u00f3\u0142prac\u0119 ko\u015bcio\u0142\u00f3w protestanckich w hongkongu: hong kong chinese christian churches union (powsta\u0142a w 1915 r.) i hong kong christian council (od 1954 r.).\nspo\u0142eczno\u015b\u0107 muzu\u0142ma\u0144ska liczy ok. 300 tys. os\u00f3b z kt\u00f3rych 50 tys. to chi\u0144czycy, 150 tys. \u2013 indonezyjczycy i 30 tys. \u2013 pakista\u0144czycy. pozostali pochodz\u0105 z innych cz\u0119\u015bci \u015bwiata. modl\u0105 si\u0119 oni w pi\u0119ciu g\u0142\u00f3wnych meczetach, z kt\u00f3rych najstarszy zosta\u0142 zbudowany w 1849 roku.\ndzia\u0142alno\u015b\u0107 religijna i spo\u0142eczna wsp\u00f3lnoty hinduist\u00f3w, licz\u0105cej ok. 100 tys. os\u00f3b z indii, nepalu, singapuru, tajlandii i innych kraj\u00f3w azjatyckich, skupia si\u0119 g\u0142\u00f3wnie wok\u00f3\u0142 hindu temple w happy valley. hindu association of hongkong odpowiada za utrzymanie \u015bwi\u0105tyni i organizacj\u0119 obrz\u0119d\u00f3w, ceremonii, medytacji, wyk\u0142ad\u00f3w duchowych, zaj\u0119\u0107 jogi i innych dzia\u0142a\u0144.\nw hongkongu mieszka ok. 12 tys. sikh\u00f3w. ich \u015bwi\u0105tynia sikh temple w wan chai jest zarz\u0105dzana przez organizacj\u0119 charytatywn\u0105 khalsa diwan. jej unikaln\u0105 cech\u0105 jest to, \u017ce zapewnia bezp\u0142atne posi\u0142ki i kr\u00f3tkoterminowe zakwaterowanie dla zagranicznych go\u015bci dowolnej wiary.\n\n\n== kultura ==\nkultura hogkongu jest znana na \u015bwiecie przede wszystkim z produkcji przemys\u0142u filmowego, a tacy aktorzy i tw\u00f3rcy, jak: jackie chan, bruce lee, stephen chow, andy lau, chow yun-fat, john woo, wong kar-wai stali si\u0119 ikonami obraz\u00f3w sztuk walki, interpretacji historii i mitologii chin, specyficznego humoru. jednak\u017ce sukcesy drugiej po\u0142owy xx wieku stopniowo zanik\u0142y m.in. w wyniku przej\u0119cia produkcji przez wytw\u00f3rnie filmowe chrl i hollywood. z tego powodu biuro ds. handlu i rozwoju gospodarczego hksar (commerce & economic development bureau) przeznaczy\u0142o w 2020 roku znaczne \u015brodki finansowe w ramach funduszu rozwoju filmowego (film development fund) na pobudzenie rozwoju przemys\u0142u filmowego w hongkongu.  \nw\u0142adze hk k\u0142ad\u0105 nacisk na rozw\u00f3j i promocj\u0119 kultury (bezp\u0142atne programy edukacyjne, wyk\u0142ady tematyczne, warsztaty) m.in. poprzez: \n\nca\u0142oroczne programy wyst\u0119p\u00f3w artyst\u00f3w lokalnych i zapraszanych z zagranicy, przywi\u0105zuje si\u0119 wielk\u0105 wag\u0119 do wymiany kulturalnej;\norganizowanie co roku lokalnych i mi\u0119dzynarodowych festiwali:\nletniego mi\u0119dzynarodowego karnawa\u0142u artystycznego (international arts carnival) dla dzieci i rodzin. przedstawienia (w tym wyst\u0119py spo\u0142eczne) obejmuj\u0105: muzyk\u0119, taniec, teatr muzyczny, dramat, lalkarstwo, pantomim\u0119, magi\u0119, akrobatyk\u0119, komedi\u0119 ruchow\u0105 i teatr multimedialny. zaj\u0119cia s\u0105 organizowane r\u00f3wnie\u017c przez muzea i biblioteki;\nfestiwalu sztuki new vision (new vision arts festival), kt\u00f3ry wprowadza najnowocze\u015bniejsze sztuki perfomatywne z ca\u0142ego \u015bwiata. w\u015br\u00f3d jego najwa\u017cniejszych wydarze\u0144 s\u0105 mi\u0119dzykulturowe, multidyscyplinarne i multimedialne nowe zam\u00f3wienia i \u015bwiatowe premiery dzie\u0142 r\u00f3\u017cnych gatunk\u00f3w artystycznych;\nhongko\u0144skiego festiwalu sztuki (hong kong arts festival). jego celem jest wzbogacanie \u017cycia kulturalnego miasta poprzez prezentacj\u0119 czo\u0142owych lokalnych i mi\u0119dzynarodowych artyst\u00f3w we wszystkich gatunkach sztuki, w tym m.in.: opery kanto\u0144skiej, teatru, opery kameralnej, muzyki i ta\u0144ca wsp\u00f3\u0142czesnego;\nfestiwalu opery chi\u0144skiej (chinese opera festival) prezentuj\u0105cego r\u00f3\u017cne style i techniki sceniczne tradycyjnego repertuaru, \u0142\u0105czone tak\u017ce z innowacyjno\u015bci\u0105 i nowymi kreacjami.w hongkongu odbywaj\u0105 si\u0119 liczne, barwne \u015bwi\u0119ta, wydarzenia i festiwale wynikaj\u0105ce z chi\u0144skich tradycji. do najbardziej znanych nale\u017c\u0105: chi\u0144ski nowy rok (\u015bwi\u0119to wiosny), \u015bwi\u0119to smoczych \u0142odzi, \u015bwi\u0119to duch\u00f3w, \u015bwi\u0119to \u015brodka jesieni, qingmingjie.\nmieszka\u0144cy hongkongu czas wolny cz\u0119sto sp\u0119dzaj\u0105 na uprawianiu sportu i grach. powszechn\u0105 rozrywk\u0105 jest gra w mad\u017conga. w\u015br\u00f3d os\u00f3b starszych popularne s\u0105 szachy chi\u0144skie (xiangqi) oraz taijiquan.\n\n\n== edukacja ==\nprzedszkola i o\u015brodki opieki przedszkolnej, kt\u00f3re s\u0105 zarejestrowane w biurze edukacji (education bureau), \u015bwiadcz\u0105 us\u0142ugi dla dzieci w wieku od trzech do sze\u015bciu lat. wi\u0119kszo\u015b\u0107 przedszkoli dzia\u0142a w trybie p\u00f3\u0142dniowym. niekt\u00f3re oferuj\u0105 r\u00f3wnie\u017c ca\u0142odniowe zaj\u0119cia. wszystkie dzieci, niezale\u017cnie od ich narodowo\u015bci, mog\u0105 ubiega\u0107 si\u0119 o pomoc w odp\u0142atno\u015bci w ramach programu zwolnie\u0144 z op\u0142at za przedszkole o ile nie uko\u0144czy\u0142y 6 lat.\nrz\u0105d hk d\u0105\u017cy do zapewnienia wszystkim dzieciom 12-letniej bezp\u0142atnej edukacji podstawowej i \u015bredniej w szko\u0142ach sektora publicznego. d\u0105\u017cy si\u0119 m.in. do poprawy bieg\u0142o\u015bci uczni\u00f3w w komunikacji dwuj\u0119zycznej i tr\u00f3jj\u0119zycznej. uczniowie powinni zna\u0107 zar\u00f3wno chi\u0144ski, jak i angielski oraz biegle m\u00f3wi\u0107 po kanto\u0144sku, putonghua i angielsku. rz\u0105d zapewnia pomoc dzieciom nowo przyby\u0142ym (z chin kontynentalnych, nie m\u00f3wi\u0105cym po chi\u0144sku i powracaj\u0105cym) w integrowaniu si\u0119 z lokaln\u0105 spo\u0142eczno\u015bci\u0105. bardzo du\u017cy nacisk k\u0142adzie si\u0119 na technologie it w nauczaniu i uczeniu si\u0119. w\u0142adze hksar, we wsp\u00f3\u0142pracy z korporacjami biznesowymi i organizacjami spo\u0142ecznymi wspieraj\u0105 szko\u0142y w pomocy uczniom w identyfikowaniu ich zainteresowa\u0144 i umiej\u0119tno\u015bci, a tak\u017ce w zwi\u0119kszaniu ich gotowo\u015bci do dalszych studi\u00f3w i kariery zawodowej poprzez wyposa\u017cenie ich w informacje o drogach do jej osi\u0105gania.\n\n\n=== szkolnictwo wy\u017csze ===\njako jedno z najbardziej konkurencyjnych miast na \u015bwiecie, hongkong posiada jedne z najlepszych uniwersytet\u00f3w regionu azji i pacyfiku pod wzgl\u0119dem ich osi\u0105gni\u0119\u0107 dydaktycznych i badawczych. wed\u0142ug rankingu quacquarelli symonds (qs) world university rankings 2021, pi\u0119\u0107 uniwersytet\u00f3w: hku, hkust, cuhk, cityu i polyu znajduje si\u0119 w pierwszej setce na \u015bwiecie.\nwybrane uczelnie:\n\n\n== architektura ==\nz powodu ma\u0142ej ilo\u015bci miejsca przeznaczonej pod zabudow\u0119 w hongkongu nie pozosta\u0142o zbyt wiele kolonialnych zabytk\u00f3w. miasto odznacza si\u0119 du\u017c\u0105 liczb\u0105 nowoczesnej zabudowy. przez lata w koulun istnia\u0142y pewne ograniczenia co do wysoko\u015bci budynk\u00f3w z uwagi na blisko\u015b\u0107 dotychczasowego portu lotniczego kai tak.\njednym z najwy\u017cszych i najbardziej rozpoznawalnych budynk\u00f3w w hongkongu jest bank of china tower, autorstwa ieoh ming pei. budynek ten wywo\u0142a\u0142 liczne kontrowersje. w roku jego uko\u0144czenia (1990) okaza\u0142o si\u0119, \u017ce nie jest zgodny z powszechnie stosowanymi w budownictwie chi\u0144skim zasadami feng shui, gdy\u017c mia\u0142 ostre k\u0105ty. nieprawid\u0142owe by\u0142o r\u00f3wnie\u017c umieszczenie dw\u00f3ch anten na dachu.\njednym z wa\u017cniejszych budynk\u00f3w hongkongu jest tak\u017ce miejscowa siedziba banku hsbc, uko\u0144czona w 1985, 44 pi\u0119tra, wysoko\u015b\u0107 178,8 m. zosta\u0142a ona zbudowana na miejscu pierwszego drapacza chmur w hongkongu, zbudowanego w 1935.\n\n\n== transport ==\nhksar charakteryzuje si\u0119 du\u017c\u0105 r\u00f3\u017cnorodno\u015bci\u0105 \u015brodk\u00f3w transportu publicznego. \n\nkr\u0119gos\u0142upem systemu s\u0105 koleje. przypada na nie ok. 39% wszystkich podr\u00f3\u017cy odbywanych ka\u017cdego dnia \u015brodkami komunikacji miasta. s\u0105 zarz\u0105dzane przez mass transit railway (mtr) corporation limited (mtrcl). ca\u0142kowita d\u0142ugo\u015b\u0107 tras sieci mtr wynosi ok. 266,3 km, w tym 9 linii lokalnych.mtr light rail (rodzaj kolejki miejskiej) to lokalna sie\u0107 transportowa, obs\u0142uguj\u0105ca mieszka\u0144c\u00f3w w cz\u0119\u015bci nowych terytori\u00f3w. ma d\u0142ugo\u015b\u0107 oko\u0142o 36,2 km z 68 przystankami. w 2020 r. codziennie przewozi\u0142a ponad 300 tys. pasa\u017cer\u00f3w.tramwaje elektryczne je\u017cd\u017c\u0105 na wyspie hongkong od 1904 roku. hongkong tramways limited obs\u0142uguje siedem dwutorowych tras o d\u0142ugo\u015bci 13 km wzd\u0142u\u017c p\u00f3\u0142nocnego brzegu wyspy hongkong pomi\u0119dzy kennedy town a shau kei wan i oko\u0142o 3 km jednotorowych wok\u00f3\u0142 happy valley. firma posiada 167 pi\u0119trowych tramwaj\u00f3w, w tym tak\u017ce dla turyst\u00f3w i do wynaj\u0119cia.minibusy (do 19 miejsc siedz\u0105cych) nale\u017c\u0105ce do public light buses (plb) oferuj\u0105 us\u0142ugi regularne (zielone minibusy) i nieregularne (czerwone minibusy).w hksar jest ponad 18 tys. taks\u00f3wek, z czego ponad 15 tys. to taks\u00f3wki miejskie (czerwone), pozosta\u0142e: z nowych terytori\u00f3w (zielone) i na lantau (niebieskie). maj\u0105 one wyznaczone obszary dzia\u0142ania. taks\u00f3wki miejskie dzia\u0142aj\u0105 w wi\u0119kszo\u015bci obszar\u00f3w hongkongu, taks\u00f3wki z nowych terytori\u00f3w kursuj\u0105 g\u0142\u00f3wnie w p\u00f3\u0142nocno-wschodniej i p\u00f3\u0142nocno-zachodniej cz\u0119\u015bci nowych terytori\u00f3w. taks\u00f3wki lantau kursuj\u0105 tylko na wyspach lantau i chek lap kok. wszystkie mog\u0105 obs\u0142ugiwa\u0107 terminale lotniska, sekcj\u0119 hk przeprawy mostowo-tunelowej hongkong-zhuhai-makau i disneyland.od 1 kwietnia 1999 roku wi\u0119kszo\u015b\u0107 us\u0142ug promowych \u015bwiadczona jest przez licencjonowanych operator\u00f3w promowych. obecnie istnieje 12 operator\u00f3w zapewniaj\u0105cych 19 regularnych us\u0142ug promowych na odleg\u0142e wyspy i poprzez port. obs\u0142uga odleg\u0142ych osiedli przybrze\u017cnych jest uzupe\u0142niana przez niewielkie kai-to. w 2020 roku liczba pasa\u017cer\u00f3w prom\u00f3w wynios\u0142a oko\u0142o 31 mln.mi\u0119dzynarodowy w\u0119ze\u0142 komunikacji morskiej \u2013 posiada 9 port\u00f3w, z kt\u00f3rych najwi\u0119kszy (port victoria) nale\u017cy te\u017c do najwi\u0119kszych port\u00f3w w po\u0142udniowo-wschodniej azji \u2013 \u015brednio przyjmuje 220 tys. statk\u00f3w pasa\u017cerskich i towarowych rocznie.w 1998 roku oddano do u\u017cytku nowy port lotniczy hong kong international airport zlokalizowany na po\u0142\u0105czonych i przekszta\u0142conych wyspach chep lap kok i lam chau, usytuowanych w pobli\u017cu p\u00f3\u0142nocnego wybrze\u017ca wyspy lantau. g\u0142\u00f3wnym projektantem by\u0142 brytyjski architekt norman foster. dotychczasowe lotnisko w koulun kai tak airport zosta\u0142o zamkni\u0119te.\n\n\n== armia ==\nzgodnie z art. 14 \u201eustawy zasadniczej\u201d si\u0142y wojskowe rz\u0105du centralnego (chi\u0144skiej armii ludowo-wyzwole\u0144czej), stacjonuj\u0105ce w celu obrony w specjalnym regionie administracyjnym hongkong nie mog\u0105 ingerowa\u0107 w sprawy lokalne regionu. rz\u0105d hksar, w razie potrzeby, mo\u017ce zwr\u00f3ci\u0107 si\u0119 do w\u0142adz w pekinie o pomoc garnizonu w utrzymaniu porz\u0105dku publicznego i pomocy w przypadku katastrof.\n\n\n== zobacz te\u017c ==\nchiny\nhistoria chin\nchi\u0144ska republika ludowa\nhongko\u0144skie si\u0142y powietrzne (royal hong kong auxiliary air force) \u2013 jednostka rozwi\u0105zana w 1993 r.\nmost hongkong-zhuhai-makau\nlamma island\nregion metropolitalny delty rzeki per\u0142owej\n\n\n== uwagi ==\n\n\n== przypisy ==\n\n\n== bibliografia ==\nwolanowski, lucjan: klejnot korony. reporter w hongkongu w godzinie zarazy, czytelnik warszawa 1963\n\n\n== linki zewn\u0119trzne ==\nbasic law (\u201eustawa zasadnicza\u201d) (ang.)\nhong kong yearbook 2011\nhongkong w wikivoyage (ang.)\noficjalna strona hongkongu (ang.)\nhong kong intangible cultural heritage centre (sam tung uk museum) (ang.)"