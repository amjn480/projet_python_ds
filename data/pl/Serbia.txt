"serbia, republika serbii (serb. \u0440\u0435\u043f\u0443\u0431\u043b\u0438\u043a\u0430 \u0441\u0440\u0431\u0438\u0458\u0430, republika srbija; \u0441\u0440\u0431\u0438\u0458\u0430, srbija, [s\u0159\u0329bija]) \u2013 pa\u0144stwo w europie po\u0142udniowej, na p\u00f3\u0142wyspie ba\u0142ka\u0144skim, \u015br\u00f3dl\u0105dowe, powsta\u0142e 5 czerwca 2006 po rozpadzie federacji serbii i czarnog\u00f3ry. powierzchnia serbii wynosi 88 361 km\u00b2 (bez spornego kosowa 77 474 km\u00b2). serbia by\u0142a wcze\u015bniej republik\u0105 zwi\u0105zkow\u0105 federacyjnej republiki jugos\u0142awii (1992\u20132003) oraz serbii i czarnog\u00f3ry (2003\u20132006). stolic\u0105 jest belgrad. walut\u0105 serbii jest dinar serbski.\nserbia graniczy z w\u0119grami (151 km) na p\u00f3\u0142nocy, rumuni\u0105 (476 km) i bu\u0142gari\u0105 (318 km) na wschodzie, macedoni\u0105 p\u00f3\u0142nocn\u0105 (221 km lub 62,3 km nie licz\u0105c kosowa) i albani\u0105 (115 km) na po\u0142udniu oraz z czarnog\u00f3r\u0105 (221 km lub 124,4 km nie licz\u0105c kosowa), chorwacj\u0105 (241 km) i bo\u015bni\u0105 i hercegowin\u0105 (302 km) na zachodzie. de facto na po\u0142udniu serbia graniczy z kosowem, kt\u00f3rego jednostronnie og\u0142oszon\u0105 niepodleg\u0142o\u015b\u0107 (2008) uznaje cz\u0119\u015b\u0107 pa\u0144stw.\nod 29 lutego 2012 pa\u0144stwo to posiada status oficjalnego kandydata do unii europejskiej, w czerwcu 2013 rada europejska wyrazi\u0142a zgod\u0119 na podj\u0119cie rozm\u00f3w akcesyjnych, kt\u00f3re oficjalnie rozpocz\u0119\u0142y si\u0119 w styczniu 2014.\nserbia dzieli si\u0119 na 17 okr\u0119g\u00f3w (serbia centralna), okr\u0119g sto\u0142eczny oraz prowincj\u0119 autonomiczn\u0105 wojwodin\u0119, kt\u00f3ra dzieli si\u0119 na 7 okr\u0119g\u00f3w.\n\n\n== ustr\u00f3j polityczny ==\npodstawy prawne ustroju serbii zawarto w konstytucji republiki serbii, kt\u00f3r\u0105 zatwierdzono w referendum (28\u201329 pa\u017adziernika 2006 roku). prezydent jest wybierany w g\u0142osowaniu powszechnym na pi\u0119cioletni\u0105 kadencj\u0119 (z prawem do jednej reelekcji). w\u0142adza ustawodawcza nale\u017cy do zgromadzenia narodowego (skupsztiny), wybieranej na czteroletni\u0105 kadencj\u0119. skupsztina liczy 250 cz\u0142onk\u00f3w. w\u0142adz\u0119 wykonawcz\u0105 sprawuje rz\u0105d, z premierem na czele. premiera powo\u0142uje parlament. w\u0142adza s\u0105downicza nale\u017cy do niezawis\u0142ych s\u0105d\u00f3w.\nobecnym prezydentem serbii jest aleksandar vu\u010di\u0107, przewodnicz\u0105cy serbskiej partii post\u0119powej. urz\u0105d obj\u0105\u0142 31 maja 2017 roku. premierem serbii jest ana brnabi\u0107. urz\u0105d obj\u0119\u0142a 29 czerwca 2017 roku.\n\n\n== geografia ==\nponad 70% powierzchni serbii zajmuj\u0105 g\u00f3ry i wy\u017cyny (na zachodzie g\u00f3ry dynarskie, na wschodzie g\u00f3ry wschodnioserbskie, na po\u0142udniowym zachodzie prokletije i szar p\u0142anina). w serbii znajduj\u0105 si\u0119 rozleg\u0142e kotliny \u015br\u00f3dg\u00f3rskie. na p\u00f3\u0142nocy znajduje si\u0119 urodzajna i rozleg\u0142a r\u00f3wnina, b\u0119d\u0105ca cz\u0119\u015bci\u0105 niziny \u015br\u00f3dkowodunajskiej. na r\u00f3wninie le\u017c\u0105 niewysokie g\u00f3ry fru\u0161ka gora. najwi\u0119ksz\u0105 rzek\u0105 w serbii jest dunaj. innymi wa\u017cniejszymi rzekami s\u0105: cisa, drina, ibar, morawa, morawa po\u0142udniowa, morawa zachodnia, sawa. w serbii jest niewiele jezior. 27% powierzchni kraju zajmuj\u0105 lasy (przewa\u017cnie li\u015bciaste). w g\u00f3rach znajduj\u0105 si\u0119 lasy iglaste. w serbii znajduje si\u0119 pi\u0119\u0107 park\u00f3w narodowych. najwi\u0119kszym z nich jest \u0111erdap w dolinie dunaju.\nklimat umiarkowany ciep\u0142y suchy, kontynentalny. w belgradzie maksymalna temperatura w styczniu wynosi 3 \u00b0c, a w lipcu 28 \u00b0c. minimalna wynosi odpowiednio od \u20133 \u00b0c do 17 \u00b0c. roczna suma opad\u00f3w to 600\u20131000 mm (g\u0142\u00f3wnie od kwietnia do lipca).\n\n\n=== podzia\u0142 administracyjny ===\nserbia dzieli si\u0119 na 29 okr\u0119g\u00f3w (serb. \u043e\u043a\u0440\u0443\u0433, okrug, l. mn. \u043e\u043a\u0440\u0443\u0437\u0438, okruzi), z kt\u00f3rych 5 znajduje si\u0119 w kosowie, kt\u00f3re jednostronnie og\u0142osi\u0142o niepodleg\u0142o\u015b\u0107, poza centraln\u0105 administracj\u0105 rz\u0105dow\u0105. odr\u0119bnymi jednostkami administracyjnymi s\u0105 miasta belgrad i nisz. w sk\u0142ad serbii wchodz\u0105 r\u00f3wnie\u017c dwa regiony autonomiczne: kosowo (og\u0142osi\u0142o niepodleg\u0142o\u015b\u0107 17 lutego 2008 nieuznan\u0105 przez serbski rz\u0105d) oraz wojwodina.\ncz\u0119\u015b\u0107 serbii, kt\u00f3ra nie jest cz\u0119\u015bci\u0105 ani kosowa, ani wojwodiny, nazywana jest serbi\u0105 centraln\u0105 (serb. \u0448\u0443\u043c\u0430\u0434\u0438\u0458\u0430 \u0161umadija). nie ma ona w\u0142asnego samorz\u0105du lokalnego i nie jest jednostk\u0105 administracyjn\u0105.\n\n\n== si\u0142y zbrojne ==\nserbia dysponuje dwoma rodzajami si\u0142 zbrojnych: wojskami l\u0105dowymi oraz si\u0142ami powietrznymi. uzbrojenie si\u0142 l\u0105dowych serbii sk\u0142ada\u0142o si\u0119 w 2016 roku z: 212 czo\u0142g\u00f3w, 575 opancerzonych pojazd\u00f3w bojowych, 72 dzia\u0142 samobie\u017cnych, 144 zestaw\u00f3w artylerii holowanej oraz 82 wieloprowadnicowych wyrzutni rakietowych. rzeczna flotylla serbii (wchodz\u0105ca w sk\u0142ad si\u0142 l\u0105dowych) dysponowa\u0142a w 2014 roku 7 okr\u0119tami obrony przybrze\u017ca oraz 5 okr\u0119tami obrony przeciwminowej. serbskie si\u0142y powietrzne z kolei posiada\u0142y w 2016 roku uzbrojenie w postaci m.in. 24 my\u015bliwc\u00f3w, 40 samolot\u00f3w transportowych, 38 samolot\u00f3w szkolno-bojowych oraz 37 \u015bmig\u0142owc\u00f3w.\nwojska serbskie w 2016 roku liczy\u0142y 52 tys. \u017co\u0142nierzy zawodowych oraz 170 tys. rezerwist\u00f3w.\n\n\n== historia ==\n\n\n=== czasy najdawniejsze ===\nw staro\u017cytno\u015bci obszary dzisiejszej serbii zamieszkiwali ilirowie, getowie i trakowie. obszary dzisiejszej serbii podbili rzymianie w i w p.n.e. \u2013 ziemie wesz\u0142y w sk\u0142ad prowincji mezja, dalmacja i panonia. w vi w. w wyniku moru justyniania ziemie te silnie si\u0119 wyludni\u0142y. w vii w. plemiona serb\u00f3w opanowa\u0142y cz\u0119\u015b\u0107 cesarstwa bizantyjskiego (nazywanego zagorjem). terytorium to si\u0119ga\u0142o na p\u00f3\u0142noc do sawy i dunaju, na zachodzie do g\u00f3r dynarskich, na wschodzie do puszcz nad moraw\u0105, a na po\u0142udniu do pasm szar p\u0142aniny. na zagroju panowa\u0142a dynastia wyszes\u0142awic\u00f3w, kt\u00f3ra uznawa\u0142a zwierzchnictwo chan\u00f3w bu\u0142garskich. serbia przyj\u0119\u0142a chrzest za panowania ksi\u0119cia muncimira w drugiej po\u0142owie ix w. chrze\u015bcija\u0144stwo umacnia\u0142o si\u0119 dzi\u0119ki dzia\u0142alno\u015bci uczni\u00f3w cyryla i metodego. oko\u0142o po\u0142. x w. zagorje rozpad\u0142o si\u0119 na kilka pa\u0144stw, kt\u00f3re tak\u017ce by\u0142y zale\u017cne od bu\u0142garii. w wyniku upadku carstwa bu\u0142garskiego w 1018 roku zwierzchnictwo nad pa\u0144stwami przej\u0119li cesarze bizantyjscy, a w drugiej po\u0142. xi w. w\u0142adcy kr\u00f3lestwa zety.\n\n\n=== serbia mi\u0119dzy xii a xv wiekiem ===\nw xii w. \u017cupani raszki odzyskali przewag\u0119 nad os\u0142abion\u0105 zet\u0105. w sojuszu z w\u0119grami podj\u0119li walk\u0119 z cesarstwem bizantyjskim. pod koniec xii w. wielki \u017cupan raszki i za\u0142o\u017cyciel dynastii nemanicz\u00f3w stefan nemania zjednoczy\u0142 ziemie serbskie i uniezale\u017cni\u0142 si\u0119 od bizancjum. w 1217 roku jego syn stefan nemani\u0107 koronowa\u0142 si\u0119. wraz z bratem saw\u0105 w 1219 roku ustanowi\u0142 arcybiskupstwo serbskie w \u017ei\u010dy. kraj zosta\u0142 spustoszony przez tatar\u00f3w w latach 1241\u20131242. za panowania stefana duszana (1331\u20131346) serbia zaj\u0119\u0142a macedoni\u0119, epir i tesali\u0119. pa\u0144stwo by\u0142o w\u00f3wczas u szczytu pot\u0119gi i mia\u0142o najwi\u0119kszy w swej historii zasi\u0119g terytorialny. w 1346 roku w peci ustanowi\u0142 patriarchat i koronowa\u0142 si\u0119 na cara serb\u00f3w i romej\u00f3w (grek\u00f3w). stefan duszan zmar\u0142 podczas przygotowa\u0144 do wyprawy po tron w konstantynopolu. po \u015bmierci cara serbia rozpad\u0142a si\u0119. w 1371 roku w wyniku \u015bmierci urosza i (syna stefana duszana) wygas\u0142a dynastia nemanicz\u00f3w.\nw 1371 roku turcy osma\u0144scy dotarli do macedonii. w 1389 roku w bitwie na kosowym polu turcy pokonali koalicj\u0119 serbsko-bo\u015bniack\u0105. serbia znalaz\u0142a si\u0119 pod tureckim zwierzchnictwem, a cz\u0119\u015b\u0107 ludno\u015bci przenios\u0142a si\u0119 do w\u0119gier. kl\u0119ska turk\u00f3w w bitwie pod ankar\u0105 w 1401 roku umo\u017cliwi\u0142a na kr\u00f3tko odbudow\u0119 serbii. serbia ponownie upad\u0142a podczas kolejnych wypraw tureckich w latach 1454\u20131459.\n\n\n=== serbia pod okupacj\u0105 ===\nw nast\u0119pnych wiekach centrum \u017cycia narodowego serb\u00f3w przenios\u0142o si\u0119 pod panowanie habsburskie na w\u0119gry. \u017cycie narodowe skupia\u0142o si\u0119 wok\u00f3\u0142 prawos\u0142awnej metropolii w kar\u0142owicach. w 1848 roku na zasiedlonym terenie serbowie stworzyli autonomiczn\u0105 wojwodin\u0119, kt\u00f3ra przetrwa\u0142a do 1860 roku.\n\ninnym o\u015brodkiem naukowym od pocz. xix w. by\u0142 pasza\u0142yk belgradzki, kt\u00f3ry otrzyma\u0142 nieznaczn\u0105 autonomi\u0119 w wyniku powsta\u0144 serbskich w latach 1804\u20131813 i 1815. serbowie zamieszkuj\u0105cy pasza\u0142yk belgradzki mieli poparcie rosji. autonomi\u0119 gwarantowa\u0142a wymuszona na turcji konwencja akerma\u0144ska z 1826 roku. traktat adrianopolski ponawia\u0142 gwarancje rosyjskie dla autonomii, utworzonego z pasza\u0142yku belgradzkiego, ksi\u0119stwa serbskiego i zwi\u0119ksza\u0142 jego obszar. w\u0142adc\u0105 ksi\u0119stwa zosta\u0142 przyw\u00f3dca powstania 1815 mi\u0142osz i obrenowi\u0107, kt\u00f3ry prowadzi\u0142 despotyczne rz\u0105dy. przeciwko rz\u0105dom mi\u0142osza i wybuch\u0142o powstanie w 1835 roku, kt\u00f3re zmusi\u0142o go do zgody na wydanie konstytucji (kt\u00f3r\u0105 kr\u00f3tko odwo\u0142ano przy aprobacie austrii, rosji i turcji). zwolennicy konstytucji (ustavobranitelji) nadal planowali obali\u0107 ksi\u0119cia. w 1842 roku ustavobranitelji w skupsztinie wybrali na ksi\u0119cia serbii aleksandra karadziordziewicia (syna przyw\u00f3dcy powstania serbskiego 1804\u20131813 jerzego czarnego, kt\u00f3ry na polecenie mi\u0142osza zosta\u0142 zamordowany w 1817 roku). zwolennicy konstytucji w 1844 roku wprowadzili zbi\u00f3r praw, kt\u00f3ry nawi\u0105zywa\u0142 do kodeksu napoleona oraz zmodernizowali struktury pa\u0144stwa. ilija gara\u0161anin opracowa\u0142 program polityki serbskiej na przysz\u0142o\u015b\u0107 (na\u010dertanie). gara\u0161anin przewidzia\u0142 dla serbii rol\u0119 o\u015brodka zjednoczeniowego s\u0142owian po\u0142udniowych. podpisany po wojnie krymskiej traktat paryski umi\u0119dzynarodowi\u0142 gwarancj\u0119 autonomii ksi\u0119stwa serbskiego. w 1858 roku skupsztina przywr\u00f3ci\u0142a na tron obrenowici\u00f3w, kt\u00f3rzy pragn\u0119li utworzy\u0107 og\u00f3lnoba\u0142ka\u0144skie porozumienie przeciwko turcji. dzi\u0119ki poparciu mocarstw europejskich, w 1867 roku wojska tureckie opu\u015bci\u0142y serbi\u0119. w 1869 roku skupsztina uchwali\u0142a now\u0105 konstytucj\u0119. za rz\u0105d\u00f3w milana i serbia zrezygnowa\u0142a z samodzielnej polityki na ba\u0142kanach i znalaz\u0142a si\u0119 pod wp\u0142ywami austro-w\u0119gier. po wybuchu w 1875 roku powstania w bo\u015bni i hercegowinie serbia i czarnog\u00f3ra  wypowiedzia\u0142y wojn\u0119 imperium osma\u0144skiemu. powstanie (do kt\u00f3rego do\u0142\u0105czy\u0142a bu\u0142garia w 1876 roku) przyczyni\u0142o si\u0119 do wybuchu wojny rosyjsko-tureckiej. po zwyci\u0119stwie rosji now\u0105 sytuacj\u0119 polityczn\u0105 na ba\u0142kanach ustali\u0142 kongres berli\u0144ski w 1878 roku.\n\n\n=== niepodleg\u0142a serbia ===\nw 1878 roku serbia uzyska\u0142a niepodleg\u0142o\u015b\u0107. jej obszar powi\u0119kszy\u0142 si\u0119 o nisz. dzi\u0119ki poparciu austro-w\u0119gier w 1882 roku milan i przyj\u0105\u0142 tytu\u0142 kr\u00f3lewski. na pocz. lat 80. xix w. powsta\u0142a partia radykalna, kt\u00f3ra zdoby\u0142a poparcie u ubogich mieszka\u0144c\u00f3w wsi i na wp\u00f3\u0142 wiejskich miasteczek. w 1888 roku radyka\u0142owie wymogli na kr\u00f3lu now\u0105 konstytucj\u0119, kt\u00f3ra przekszta\u0142ci\u0142a serbi\u0119 w monarchi\u0119 parlamentarn\u0105. w 1889 roku milan i abdykowa\u0142 na rzecz ma\u0142oletniego syna aleksandra i. aleksander rozpocz\u0105\u0142 samodzielne rz\u0105dy w 1893 roku. w 1894 roku zawiesi\u0142 konstytucj\u0119, a nadane przez niego w latach 1895 i 1900 prawa ograniczy\u0142y w\u0142adz\u0119 skupsztiny. w wyniku niezadowolenia z polityki aleksandra i (a zw\u0142aszcza sojuszu z austro-w\u0119grami) oficerowie spiskowcy zamordowali kr\u00f3la i oddali tron piotrowi i karadziordziewiciowi. skupsztina zatwierdzi\u0142a wyb\u00f3r nowego monarchy i przywr\u00f3ci\u0142a konstytucj\u0119 z 1888 roku. piotr i zerwa\u0142 zale\u017cno\u015b\u0107 od austro-w\u0119gier i rozpocz\u0105\u0142 wsp\u00f3\u0142prac\u0119 z rosj\u0105. jednocze\u015bnie serbia zacz\u0119\u0142a ponownie tworzy\u0107 antytureck\u0105 koalicj\u0119 pa\u0144stw ba\u0142ka\u0144skich. kr\u00f3tko po zawarciu sojuszu w pa\u017adzierniku 1912 roku bu\u0142garia, czarnog\u00f3ra, grecja i serbia przyst\u0105pi\u0142y do wojny z turcj\u0105. na mocy traktatu w bukareszcie serbia zyska\u0142a cz\u0119\u015b\u0107 sand\u017caku nowopazarskiego i znaczn\u0105 cz\u0119\u015b\u0107 macedonii (kt\u00f3r\u0105 nazwano serbi\u0105 po\u0142udniow\u0105).\n\n28 czerwca 1914 cz\u0142onek tajnej organizacji czarnej r\u0119ki gavrilo princip zabi\u0142 w sarajewie arcyksi\u0119cia franciszka ferdynanda. zab\u00f3jstwo sta\u0142o si\u0119 pretekstem dla austro-w\u0119gier do wypowiedzenia wojny serbii. wywo\u0142a\u0142o to \u0142a\u0144cuch kolejnych wydarze\u0144 \u2013 mobilizacja oddzia\u0142\u00f3w rosyjskich dla obrony i wsparcia serbii, nast\u0119pnie wypowiedzenie wojny rosji i francji przez niemcy, niemcom przez wielk\u0105 brytani\u0119 \u2013 kt\u00f3re doprowadzi\u0142y do wybuchu i wojny \u015bwiatowej. po pocz\u0105tkowych sukcesach serb\u00f3w zmuszono do ewakuacji armi\u0119 oraz rz\u0105d przez albani\u0119 na wysp\u0119 korfu. podczas wojny od\u017cy\u0142a idea zjednoczenia s\u0142owian po\u0142udniowych. w 1914 roku dzi\u0119ki politykom z austro-w\u0119gier powsta\u0142 komitet jugos\u0142owia\u0144ski, kt\u00f3ry opowiada\u0142 si\u0119 za zjednoczeniem na zasadach federacyjnych. w 1917 roku przedstawiciele komitetu i rz\u0105du serbskiego podpisali na korfu deklaracj\u0119 o zjednoczeniu s\u0142owian po\u0142udniowych w jednym kr\u00f3lestwie. w\u0142adz\u0119 mieli sprawowa\u0107 karadziordziewicze. we wrze\u015bniu i pa\u017adzierniku 1918 roku si\u0142y serbskie i alianckie z salonik w wyniku ofensywy wyzwoli\u0142y serbi\u0119. podczas walk w zagrzebiu powsta\u0142a rada narodowa s\u0142owe\u0144c\u00f3w, chorwat\u00f3w i serb\u00f3w, kt\u00f3ra og\u0142osi\u0142a powstanie pa\u0144stwa serb\u00f3w, chorwat\u00f3w i s\u0142owe\u0144c\u00f3w podczas zbli\u017cania si\u0119 wojsk serbskich do granic rozpadaj\u0105cej si\u0119 monarchii habsburg\u00f3w. wobec podj\u0119tej przez w\u0142ochy pr\u00f3by aneksji wybrze\u017ca dalmaty\u0144skiego 24 listopada 1918 roku rada og\u0142osi\u0142a zjednoczenie z serbi\u0105 narod\u00f3w po\u0142udniowos\u0142owia\u0144skich, kt\u00f3re wcze\u015bniej nale\u017ca\u0142y do austro-w\u0119gier. 25 listopada do serbii przy\u0142\u0105czyli si\u0119 mieszka\u0144cy czarnog\u00f3ry i serbowie wojwodi\u0144scy. 1 grudnia 1918 roku proklamowano kr\u00f3lestwo serb\u00f3w, chorwat\u00f3w i s\u0142owe\u0144c\u00f3w (shs).\n\n\n=== lata 1918\u20131990 ===\nw\u0142adz\u0119 w kr\u00f3lestwie shs obj\u0105\u0142 regent (od 1921 kr\u00f3l) aleksander i karadziordziewi\u0107. kr\u00f3l oraz politycy serbscy opowiadali si\u0119 za unitaryzmem narodowym i centralizmem (w przeciwie\u0144stwie do chorwat\u00f3w i s\u0142owe\u0144c\u00f3w, kt\u00f3rzy opowiadali si\u0119 za federalistycznym modelem pa\u0144stwa). w 1929 roku aleksander i wprowadzi\u0142 rz\u0105dy dyktatorskie i zmieni\u0142 nazw\u0119 pa\u0144stwa na kr\u00f3lestwo jugos\u0142awii. w wyniku oporu chorwat\u00f3w w 1939 roku serbowie zgodzili si\u0119 na utworzenie autonomicznej banowiny chorwacji. po ataku niemiec i ich sojusznik\u00f3w w kwietniu 1941 roku jugos\u0142awia rozpad\u0142a si\u0119. w niezale\u017cnym pa\u0144stwie chorwackim, serbii (okrojonej na rzecz w\u0119gier), bu\u0142garii i tzw. wielkiej albanii (okupowanej przez w\u0142ochy) ustanowiono rz\u0105dy marionetkowe, kt\u00f3re dysponowa\u0142y \u017candarmeri\u0105 i si\u0142ami zbrojnymi. walk\u0119 z niemcami oraz serbskimi czetnikami dragoljuba mihailovicia podj\u0119li komunistyczni partyzanci josipa broz tity. w latach 1942\u20131943 kp jugos\u0142awii powo\u0142a\u0142a nowe w\u0142adze pa\u0144stwowe (nie zwa\u017caj\u0105c na rz\u0105d kr\u00f3lewski na emigracji). po wojnie jugos\u0142awia sta\u0142a si\u0119 komunistycznym pa\u0144stwem, w kt\u00f3rym serbia utrzyma\u0142a status republiki dominuj\u0105cej. serbia nie mia\u0142a ju\u017c macedonii, ale utrzyma\u0142a kosowo i wojwodin\u0119, kt\u00f3re sta\u0142y si\u0119 okr\u0119gami autonomicznymi. podczas autorytarnych rz\u0105d\u00f3w tito bezwzgl\u0119dnie zwalczano pojawiaj\u0105ce si\u0119 ruchy separatystyczne. \u015bmier\u0107 tity w 1980 roku oraz jesie\u0144 lud\u00f3w w 1989 roku zachwia\u0142y sp\u00f3jno\u015bci\u0105 federacji. w wyborach parlamentarnych 1990 roku (pierwszych demokratycznych po ii wojnie \u015bwiatowej) w wi\u0119kszo\u015bci republik zwyci\u0119\u017cy\u0142y niekomunistyczne ugrupowania narodowe (komuni\u015bci wygrali w serbii i czarnog\u00f3rze). w serbii wygra\u0142a serbska partia socjalistyczna (sps), z\u0142o\u017cona z niedawnych komunist\u00f3w. sps rozpocz\u0119\u0142a transformacj\u0119 polityczn\u0105 i gospodarcz\u0105.\n\n\n=== serbia wsp\u00f3\u0142czesna ===\naby utrzyma\u0107 istnienie jugos\u0142awii prezydent serbii i przyw\u00f3dca sps slobodan milo\u0161evi\u0107 zapowiedzia\u0142 oderwanie od chorwacji oraz bo\u015bni i hercegowiny teren\u00f3w zamieszka\u0142ych przez serb\u00f3w. powstanie serbskich enklaw by\u0142o przyczyn\u0105 wybuchu wojny domowej. 27 kwietnia 1992 roku serbia i czarnog\u00f3ra utworzy\u0142y federaln\u0105 republik\u0119 jugos\u0142awii (frj). dzi\u0119ki mi\u0119dzynarodowej mediacji wojna domowa zako\u0144czy\u0142a si\u0119 w 1995 roku. w 1997 roku milo\u0161evi\u0107 zosta\u0142 prezydentem frj. w 1998 roku wojska serbskie rozpocz\u0119\u0142y dzia\u0142ania wojenne przeciwko alba\u0144czykom zamieszkuj\u0105cym kosowo. bezpo\u015bredni\u0105 przyczyn\u0105 wojny by\u0142a obawa o og\u0142oszenie secesji przez alba\u0144czyk\u00f3w. po odrzuceniu przez milo\u0161evicia w styczniu 1999 roku kolejnej mi\u0119dzynarodowej mediacji nato rozpocz\u0119\u0142o bombardowanie serbii i czarnog\u00f3ry (marzec-czerwiec 1999). dzia\u0142ania nato doprowadzi\u0142y do wycofania si\u0142 serbskich z kosowa.\nmilo\u0161evi\u0107 utraci\u0142 w\u0142adz\u0119 w wyniku wybor\u00f3w prezydenckich w pa\u017adzierniku 2000 roku. sps odsuni\u0119to od w\u0142adzy po wyborach parlamentarnych w grudniu 2000 roku. wybory w grudniu wygra\u0142a koalicyjna demokratyczna opozycja serbii. w marcu 2002 roku serbia i czarnog\u00f3ra podpisa\u0142y porozumienie tworz\u0105ce federacj\u0119 dw\u00f3ch republik w miejsce jugos\u0142awii. wobec nasilaj\u0105cych si\u0119 w czarnog\u00f3rze tendencji do niezale\u017cno\u015bci 4 lutego 2003 roku frj przekszta\u0142cono w zwi\u0105zek pa\u0144stw pod nazw\u0105 serbia i czarnog\u00f3ra. 7 marca 2003 roku w zamachu przeprowadzonym przez mafi\u0119 zgin\u0105\u0142 premier serbii zoran \u0111in\u0111i\u0107, kt\u00f3ry w czerwcu 2001 roku przekaza\u0142 milo\u0161evicia w r\u0119ce mi\u0119dzynarodowego trybuna\u0142u w hadze. kr\u00f3tko przed zamachem \u0111in\u0111i\u0107 wypowiedzia\u0142 wojn\u0119 serbskim gangom. po \u015bmierci \u0111in\u0111icia premierem zosta\u0142 vojislav ko\u0161tunica. 12 marca 2003 roku urz\u0105d prezydenta obj\u0105\u0142 svetozar marovi\u0107. w tym samym roku serbia i czarnog\u00f3ra utworzy\u0142y federacj\u0119. w 2004 roku wybory prezydenckie wygra\u0142 boris tadi\u0107, a na premiera serbii wybrano vojislava ko\u0161tunic\u0119. w tym samym roku w kosowie wybuch\u0142y zamieszki. w 2005 roku, po zabiciu przez serb\u00f3w kilku alba\u0144czyk\u00f3w pr\u00f3buj\u0105cych przedosta\u0107 si\u0119 do macedonii, wybuch\u0142y protesty ludno\u015bci alba\u0144skiej. w tym samym roku czarnog\u00f3ra przedstawi\u0142a projekt przekszta\u0142cenia unii serbsko-czarnog\u00f3rskiej w dwie niezale\u017cne od siebie republiki.\n3 czerwca 2006 roku czarnog\u00f3ra og\u0142osi\u0142a niepodleg\u0142o\u015b\u0107. 5 czerwca 2006 roku serbia og\u0142osi\u0142a przej\u0119cie sukcesji prawnej serbii i czarnog\u00f3ry przez republik\u0119 serbii. 17 lutego 2008 roku kosowo jednostronnie proklamowa\u0142o niepodleg\u0142o\u015b\u0107 i od\u0142\u0105czenie si\u0119 od serbii, jednak zosta\u0142o uznane tylko przez cz\u0119\u015b\u0107 pa\u0144stw \u015bwiata (do sierpnia 2014 roku przez 108 pa\u0144stw).\nw styczniu 2014 roku serbia zosta\u0142a oficjalnym kandydatem do unii europejskiej. 2 kwietnia 2017 roku wybory prezydenckie w serbii wygra\u0142 aleksandar vu\u010di\u0107. zwyci\u0119stwo vu\u010dicia spotka\u0142o si\u0119 z niezadowoleniem du\u017cej cz\u0119\u015bci spo\u0142ecze\u0144stwa i wywo\u0142a\u0142o protesty pod zarzutem sfa\u0142szowania wybor\u00f3w. 29 czerwca 2017 roku urz\u0105d premiera obj\u0119\u0142a ana brnabi\u0107.\n\n\n== demografia ==\nserbia jest zamieszkana g\u0142\u00f3wnie przez grupy takie jak: serbowie (83,3%), w\u0119grzy (3,5%), boszniacy (2%), romowie (2,1%), chorwaci, s\u0142owacy, czarnog\u00f3rcy, bu\u0142garzy, rumuni. w 1991 roku serbowie stanowili 66% mieszka\u0144c\u00f3w, a alba\u0144czycy 17%. najbardziej zaludnione s\u0105 okolice belgradu, dolina rzek serbii centralnej, wojwodina oraz kosowo.\nw 2011 roku dodatni przyrost naturalny odnotowano w siedmiu gminach (sto\u0142eczna gmina grocka, nowy sad, sjenica, novi pazar, tutin, bujanovac i pre\u0161evo). w gminie zvezdara warto\u015b\u0107 ta wynios\u0142a zero. w pozosta\u0142ych serbskich gminach odnotowano ujemny przyrost naturalny. wsp\u00f3\u0142czynnik urodze\u0144 w 2011 roku wyni\u00f3s\u0142 9%, a wsp\u00f3\u0142czynnik zgon\u00f3w 14,2% (ubytek naturalny osi\u0105gn\u0105\u0142 -5,2%). \u015brednia d\u0142ugo\u015b\u0107 \u017cycia w serbii w 2011 roku wynios\u0142a 73,5 lat. najwi\u0119cej zgon\u00f3w odnotowano w przedziale wiekowym 75-84 lat. najcz\u0119stszymi przyczynami \u015bmierci by\u0142y choroby uk\u0142adu kr\u0105\u017cenia oraz nowotwory.\n\u015brednia wieku ludno\u015bci serbii w 1990 roku wynosi\u0142a 30,9 lat. do 2015 roku wzros\u0142a do 40,6.\nw raporcie \u201eperspektywy urbanizacji na \u015bwiecie, przegl\u0105d z 2015 roku\u201d organizacji narod\u00f3w zjednoczonych serbia znalaz\u0142a si\u0119 na li\u015bcie jedenastu pa\u0144stw, w kt\u00f3rych do 2050 roku liczba ludno\u015bci spadnie o minimum 15%. wed\u0142ug raportu do 2050 roku liczba mieszka\u0144c\u00f3w serbii zmniejszy si\u0119 o 17,2%. w 2015 roku liczba os\u00f3b starszych (powy\u017cej 60 roku \u017cycia) wynosi\u0142a 24,4%. wed\u0142ug prognoz do 2050 roku liczba ta ma wzrosn\u0105\u0107 do 32,3%. raport onz przewiduje, \u017ce do 2050 roku \u015brednia wieku ludno\u015bci wzro\u015bnie do 46,8 lat.\n\n\n=== religia ===\nudzia\u0142 poszczeg\u00f3lnych wyzna\u0144 w populacji serbii (wed\u0142ug spisu powszechnego w 2011 r.):\n\nprawos\u0142awie \u2013 84,6%\nkatolicyzm \u2013 5,0%\nnieokre\u015bleni \u2013 3,8%\nislam \u2013 3,1%\nateizm \u2013 1,1%\nprotestantyzm \u2013 1,0%\n\n\n== gospodarka ==\n\nserbia by\u0142a jedn\u0105 z najbardziej gospodarczo rozwini\u0119tych republik by\u0142ej jugos\u0142awii. po podpisaniu uk\u0142adu w dayton pkb w serbii wzrasta\u0142o w skali 5% rocznie w latach 1995\u20131998. zad\u0142u\u017cenie zagraniczne zacz\u0119\u0142o spada\u0107, rozpocz\u0119to prywatyzacj\u0119 oraz opanowano inflacj\u0119. po wybuchu wojny w kosowie serbia znalaz\u0142a si\u0119 w g\u0142\u0119bokim kryzysie gospodarczym. straty i koszty oszacowano na 30\u201350 mld usd. cz\u0119\u015b\u0107 infrastruktury przemys\u0142owej zniszczy\u0142y naloty lotnictwa nato. w 1999 roku pkb na osob\u0119 spad\u0142o o 46% w por\u00f3wnaniu do 1998 roku, podczas gdy produkcja przemys\u0142owa zmniejszy\u0142a si\u0119 o 44%. bezrobocie w 1999 roku osi\u0105gn\u0119\u0142o 33% (w 1998 25%).\nw 2001 roku rozpocz\u0119to reformy wolnorynkowe. rozw\u00f3j gospodarczy trwa\u0142 do kryzysu finansowego w 2008 roku. w latach 2001\u20132008 \u015brednie tempo wzrostu pkb wynosi\u0142o 5,9%. wzrost gospodarczy sprawi\u0142, \u017ce zmniejszy\u0142a si\u0119 determinacja w\u0142adz serbskich do wdro\u017cenia reform. wybuch kryzysu gospodarczego uwidoczni\u0142 brak reform i spowodowa\u0142 drastyczny spadek inwestycji zagranicznych, kt\u00f3re nap\u0119dza\u0142y wzrost gospodarczy i finansowa\u0142y deficyt bud\u017cetowy. w 2014 roku spadek pkb wyni\u00f3s\u0142 1,8%, a w 2015 roku pkb wzr\u00f3s\u0142 o 0,8%. bezrobocie w 2008 roku wynios\u0142o 13,6%. do 2014 roku wzros\u0142o do 18,9%. wed\u0142ug danych banku \u015bwiatowego w 2014 roku 14,5% mieszka\u0144c\u00f3w \u017cy\u0142o poni\u017cej progu ub\u00f3stwa. restrukturyzacja nierentownych przedsi\u0119biorstw oraz zwolnienia w administracji s\u0105 odwlekane w czasie. finansowanie tych sektor\u00f3w powoduje szybki wzrost d\u0142ugu publicznego, kt\u00f3ry w 2015 roku wynosi\u0142 75% pkb (w 2008 roku wynosi\u0142 28,6%).\nw pierwszej po\u0142owie 2011 roku wp\u0142yw na gospodark\u0119 serbii mia\u0142y inflacja (13,4%) oraz wysoki poziom bezrobocia. zgodnie z za\u0142o\u017ceniami ustawy bud\u017cetowej, inflacja nie powinna przekracza\u0107 poziomu 5,4\u00b11,8%. najwi\u0119kszy wp\u0142yw na wysoki poziom inflacji mia\u0142y podwy\u017cki cen regulowanych oraz podwy\u017cka akcyzy na paliwa i u\u017cywki.\ngospodarka serbii jest zdominowana przez du\u017ce, pa\u0144stwowe i nierentowne przedsi\u0119biorstwa. z 1,6 mln os\u00f3b pracuj\u0105cych 761 tys. pracuje w pa\u0144stwowych przedsi\u0119biorstwach lub w sektorze publicznym. rozw\u00f3j sektora prywatnego ograniczaj\u0105 wysoki poziom korupcji, nieefektywny wymiar sprawiedliwo\u015bci oraz rozbudowana i nieudolna administracja pa\u0144stwowa. w rankingu banku \u015bwiatowego doing business serbia zaj\u0119\u0142a 43. miejsce.\nnajwi\u0119kszym serbskim eksporterem jest w\u0142oski koncern fiat, kt\u00f3ry posiada zak\u0142ady produkcyjne w kragujevacu. serbia handluje g\u0142\u00f3wnie z uni\u0105 europejsk\u0105 (62,8% eksportu i 61,8% importu) oraz pa\u0144stwami cefta. dominuje import surowc\u00f3w energetycznych i eksport p\u00f3\u0142produkt\u00f3w oraz towar\u00f3w nisko i \u015brednio przetworzonychw latach 2003\u20132011 warto\u015b\u0107 ulokowanych w serbii bezpo\u015brednich inwestycji zagranicznych netto wynios\u0142a 13 mld usd (4,3 mld w 2006 roku). w 2010 roku kapita\u0142 zagraniczny pochodzi\u0142 przede wszystkim z austrii, francji, hiszpanii, holandii, niemiec i rosji.\n\n\n=== bogactwa naturalne ===\nw serbii znajduj\u0105 si\u0119 z\u0142o\u017ca ropy naftowej (w nizinie banatu\u2013kikinda i elemirze), gazu ziemnego, w\u0119gla kamiennego (w kosowie i wschodniej serbii), \u017celaza, miedzi (we wschodniej serbii i majdanpeku), cynku, antymonu, chromu, z\u0142ota, srebra, pirytu, wapienia, marmuru, soli kamiennej.\n\n\n=== transport ===\nw serbii znajduje si\u0119 40845 km dr\u00f3g (5525 km dr\u00f3g publicznych i kategorii, 1549 km dr\u00f3g ii kategorii, 23780 km dr\u00f3g lokalnych). autostrady (498 km) s\u0105 p\u0142atne. w serbii znajduje si\u0119 136 km dr\u00f3g ekspresowych. 14% dr\u00f3g wybudowano po 2007 roku.\nporty rzeczne na dunaju: apatin, ba\u010dka palanka, belgrad, nowy sad, pan\u010devo, prahovo, smederevo.\nw 2007 roku w serbii znajdowa\u0142o si\u0119 39 lotnisk (16 z asfaltowymi pasami startowymi). mi\u0119dzynarodowe porty lotnicze znajduj\u0105 si\u0119 w belgradzie (port lotniczy im. nikola tesli) i niszu (port lotniczy im. konstantyna wielkiego).\nw serbii znajduje si\u0119 3809 km linii kolejowych.\n\n\n== edukacja i nauka ==\nserbska akademia nauk i sztuk jest najbardziej presti\u017cow\u0105 organizacj\u0105 naukowo-badawcz\u0105 w serbii. najwi\u0119kszym i najwa\u017cniejszym uniwersytetem republiki serbii jest uniwersytet w belgradzie (dzia\u0142aj\u0105cy od 1863 roku). pozosta\u0142e wa\u017cniejsze uniwersytety to: uniwersytet w nowym sadzie, uniwersytet w niszu, uniwersytet w kragujevacu, uniwersytet w novym pazarze. od 2003 roku serbia jest sygnatariuszem deklaracji bolo\u0144skiej.\n\n\n== kultura ==\nserbska kultura ukszta\u0142towa\u0142a si\u0119 pod wp\u0142ywem spotkania prawos\u0142awia z katolicyzmem. j\u0119zykiem urz\u0119dowym w serbii jest serbski. w regionie wojwodiny j\u0119zykami urz\u0119dowymi s\u0105 tak\u017ce: w\u0119gierski, rumu\u0144ski, chorwacki i s\u0142owacki. du\u017cy wp\u0142yw na obyczajowo\u015b\u0107 serb\u00f3w ma ko\u015bci\u00f3\u0142 prawos\u0142awny. najpopularniejszym serbskim pisarzem jest laureat nagrody nobla ivo andri\u0107. najpopularniejszym re\u017cyserem jest emir kusturica, kt\u00f3ry w swoich filmach porusza tematyk\u0119 ba\u0142kan\u00f3w i \u017cycie mieszkaj\u0105cych tam ludzi.\nw serbskiej kuchni dominuje mi\u0119so. popularnymi daniami s\u0105: grillowany kotlet mielony pleskawica, sznycel kara\u0111or\u0111eva, szasz\u0142yki ra\u017enji\u0107i, potrawa m\u0105czna gibanica, pasta paprykowa lutenica.\n\n\n== \u015bwi\u0119ta pa\u0144stwowe ==\nna podstawie:\n\n\n=== wolne od pracy ===\n1 i 2 stycznia \u2013 nowy rok\n7 stycznia \u2013 pierwszy dzie\u0144 bo\u017cego narodzenia\n15 i 16 lutego \u2013 dzie\u0144 pa\u0144stwowo\u015bci serbii\n1 i 2 maja \u2013 \u015bwi\u0119to pracy\n11 listopada \u2013 dzie\u0144 zawieszenia broni\nod wielkiego pi\u0105tku do drugiego dnia wielkanocy (\u015bwi\u0119to ruchome) \u2013 wielkanoc\n\n\n=== dni robocze ===\n27 stycznia \u2013 dzie\u0144 \u015bwi\u0119tego sawy\n22 kwietnia \u2013 dzie\u0144 pami\u0119ci ofiar holocaustu, ludob\u00f3jstwa i innych ofiar faszyzmu podczas ii wojny \u015bwiatowej\n9 maja \u2013 dzie\u0144 zwyci\u0119stwa\n28 czerwca \u2013 vidovdan (dzie\u0144 \u015bwi\u0119tego wita)\n21 pa\u017adziernika \u2013 dzie\u0144 pami\u0119ci serbskich ofiar ii wojny \u015bwiatowejw 2018 roku ministerstwo kultury i informacji z\u0142o\u017cy\u0142o wniosek o ustanowienie kolejnego \u015bwi\u0119ta pa\u0144stwowego \u2013 dnia \u015bw. cyryla i metodego, kt\u00f3ry mia\u0142by si\u0119 odbywa\u0107 24 maja.\n\n\n== turystyka ==\nw 2016 roku kraj ten odwiedzi\u0142o 1,281 mln turyst\u00f3w (13,2% wi\u0119cej ni\u017c w roku poprzednim), generuj\u0105c dla niego przychody na poziomie 1,151 mld dolar\u00f3w.\n\n\n== zobacz te\u017c ==\nenergetyka w serbii\nrepublika serbska\nstosunki serbii z uni\u0105 europejsk\u0105\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalna strona rz\u0105du serbskiego\noficjalna strona zgromadzenia narodowego. parlament.gov.rs. [zarchiwizowane z tego adresu (2009-10-24)]."