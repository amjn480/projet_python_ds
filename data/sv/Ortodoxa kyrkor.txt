Ortodoxa kyrkor, också kallat Östortodoxa kyrkor eller Bysantinskt ortodoxa kyrkor, officiellt den Ortodoxa katolska kyrkan, är det näst största kristna inriktningen i världen, med uppemot 225-300 miljoner anhängare. Tillsammans med de östkatolska och orientaliska kyrkorna utgör de tillsammans östkyrkan.
Kyrkorna som ingår i den östortodoxa kyrkan har samma lära, liturgi och kyrkorätt. Kyrkan är även en apostolisk kyrka.Den östortodoxa kyrkan ser sig själv som den ursprungliga kyrkan, det vill säga den kyrkan som grundades av Jesus Kristus och hans apostlar själva, som började på pingstdagen med Den Helige Andes nedstigning år 33.


== Namn ==

Ordet ortodox kommer från de två grekiska orden orthos (''rätt'') och doxa (''tro'' eller ''lära'').Inte alla ortodoxa kyrkor är östortodoxa. De orientaliskt ortodoxa kyrkorna har teologiska skillnader jämfört med de östortodoxa och utgör en separat grupp, medan några ortodoxa kyrkor inte är i gemenskap med de andra (se Kyrkor i gemenskap och Kyrkor utanför gemenskap med ovanstående nedan).


== Historia ==
Det romerska rikets huvudstad flyttades från Rom till Konstantinopel år 330, då staden även fick den officiella beteckningen Nya Rom. Därför kallar sig även den ortodoxa kyrkan "romersk", en terminologi som kan verka särskilt förvirrande då ortodoxa kyrkan även kallar sig "katolsk". I det heliga landet har detta symbolspråk fått särskilt tydliga uttryck, inte minst genom att det är de ortodoxa ("grekerna", "katolikerna" eller "romarna") som sedan sekler har huvudansvaret för till exempel Heliga gravens kyrka i Jerusalem och Födelsekyrkan i Betlehem. Romersk-katolska kyrkan benämns där av många som "latinarna"[källa behövs].


=== Bitter kamp mellan öst och väst ===

"Du har gjort din kyrka till satans synagoga." Så skrev påven i ett brev till den ortodoxa patriarken i Konstantinopel för omkring tusen år sedan. Genom historien har det varit motsättningar och fiendskap mellan de ortodoxa och katolska kyrkorna. 
På ett stort kyrkomöte år 451 bestämdes det att biskopen i Rom och patriarken i Konstantinopel skulle ha samma ställning. Först på 500-talet blev biskopen i Rom erkänd som "den främste bland alla kristna biskopar". Hundra år senare kallades han allmänt för påve och var katolska kyrkans självklare ledare. Men de östortodoxa ville absolut inte acceptera påven som sin ledare. Patriarken i Konstantinopel var själv en mäktig man och ansåg att hans kyrka var den enda sanna kyrkan. Patriarken tyckte att påven borde ändra katolska kyrkans lära.


=== Östliga schismen ===
Fram till 1054 var den östortodoxa och romersk-katolska kyrkan en och samma kyrka (den enda, heliga, katolska och apostoliska kyrkan).Trots att kristna i öst och väst ursprungligen delade samma tro, började de två sidorna separera efter det sjunde ekumeniska konciliet 787. 
1054 skedde den stora schismen då öst och väst splittrades från varandra.


=== De sju ekumeniska koncilierna ===
Under den tidiga kyrkan uppstod det många läror som stämplades som villoläror. För att dessa läror skulle bekämpas sammakallades det mellan åren 325 och 787 olika kyrkomöten som kallas för ''de sju ekumeniska koncilierna''.De sju ekumeniska koncilierna:

Första konciliet i Nicaea
Andra konciliet i Konstantinopel
Konciliet i Efesus
Konciliet i Chalkedon
Andra konciliet i Konstantinopel
Tredje konciliet i Konstantinopel
Andra konciliet i NicaeaDen östortodoxa kyrkan erkänner, liksom romersk-katolska kyrkan, de sju ekumeniska koncilierna och dessutom Quinisextum (Konstantinopel 691).


=== Osmanska riket ===
Under det Osmanska riket var våld mot icke-muslimer vanligt. En av de värsta sådana händelser inträffade under styret av Selim I. Dessa händelser inkluderar våld mot bland annat serber, greker och bulgarer.Det hände bland annat för att de uttryckte sin kristna tro eller talade negativt om islam.


=== Kommunismen ===
Efter andra världskriget hamnade alla östortodoxa länder, förutom Grekland, under Sovjetunionens makt och påverkan. Religionspolitiken varierade från land till land och förändrades över tid.Förtrycket av östortodoxa kristna var starkast i Sovjetunionen och Albanien, men något mildare i Bulgarien.


== Läror ==


=== Ikoner ===

Östortodox kristendom är för många känd för sitt ikonmåleri. Ikonmåleriet ses som en helig handling där Jesus, Jungfru Maria (benämnd Theotokos, gudaföderskan) och olika helgon avbildas. Stilen är starkt stiliserad och bibehållen genom århundraden.


=== Jesus Kristus ===
Jesus är den andra personen i Treenigheten (Guds Son). Han är helt gudomlig och fullt mänsklig. Han blev kött genom hans mor, jungfru Maria och var syndfri. Han dog på korset som människans Frälsare. Han uppstod och steg upp till himlen. Han kommer också att återvända för att döma alla människor.


=== Helige Ande ===
Den Helige Ande tillhör också Treenigheten. Östortodoxa kyrkan lär ut att Den Helige Ande utgår från Fadern enbart, och inte från både Fadern och Sonen (se Filioque).


=== Jungfru Maria ===
Jesus mor, jungfru Maria, har den högsta nåden och blir högt hedrad. Dock förkastar de den katolska läran om den obefläckade avlelsen.


== Mysterier (sakrament) ==
Följande sju mysterier/sakrament ingår i den östortodoxa kyrkan:
Dop och krismation
Eukaristin
Kyrkligt ämbete
Bot
De sjukas smörjelse
Äktenskap


== Liturgi ==
Kyrkorummet ska gestalta och vara en försmak av himlens prakt och därför läggs stor vikt vid ritualens och inredningens estetiska former. Mässorna är mycket långa och bundna till gamla ritualer.


== Kalender och högtider ==
Inom flera östortodoxa kyrkor används den julianska kalendern istället för den gregorianska, som används inom västkyrkan.


=== Jul ===
Att den julianska kalendern används inom de östortodoxa kyrkorna innebär till exempel att julen firas 13 dagar senare (det vill säga att julaftonen innfaller den 6 januari och juldagen den 7) och att östortodoxa kristna som är bosatta i väst kan få fira jul två gånger.Dock har den Ortodoxa kyrkan i Ukraina bytt till det västliga datumet på grund av Rysslands invasion av landet.


=== Påsk ===
Inom den östortodoxa kristendomen börjar förberedelserna inför påsken med den stora fastan som pågår i 40 dagar. Den börjar på den rena måndagen och slutar på Lazaruslördagen.Rena måndagen innebär att kristna renas från sina synder under fastan. Lazarus lördag infaller åtta dagar före påskdagen och betecknar slutet på den stora fastan, även att fastan fortsätter in i stilla veckan.Efter det kommer palmsöndagen, en vecka före påsk, till minne av Jesu intåg i Jerusalem, följt av stilla veckan, som slutar på påskdagen.


==== Traditioner ====
Det är vanligt bland östortodoxa kristna att hälsa på varandra under påsken med en fras som lyder "Kristus är uppstånden!". Svaret blir "Han är sannerligen uppstånden!"Kristus är uppstånden-frasen är också titeln på en traditionell östortodox påskpsalm som sjungs under påskgudstjänster för att fira Jesu uppståndelse. Psalmen sjungs bland annat på grekiska och ryska:

Grekisk version
Rysk versionI den östortodoxa traditionen är ägg en symbol för nytt liv. De första kristna använde ägg för att symbolisera Jesu Kristi uppståndelse och pånyttfödelse av troende. Vid påsken färgas äggen röda för att representera Jesu blod.


==== Påskmat ====
Grekisk-ortodoxa kristna bryter traditionellt fastan efter midnattsgudstjänsten. Vanlig mat är lamm, Tsoureki Paschalino och ett sött påskdessertbröd.Serbisk-ortodoxa kristna börjar traditionellt festen efter påskdagens gudstjänster. Då brukar det förekomma aptitretare med rökt kött, ost, kokta ägg och rött vin. Måltiden består av kycklingnudlar eller lammgrönsakssoppa följt av grillat lamm.Påskafton är en strikt fastedag för rysk-ortodoxa kristna, medan familjerna är upptagna med att förbereda påskmåltiden. Vanligtvis bryts fastan efter midnattsmässan med traditionell påskbrödkaka.


=== Fasta ===
Inom den östortodoxa kyrkan finns det fyra fasteperioder:
Den stora fastan eller enbart fastan.
Apostlarnas fasta (Åtta dagar efter pingst till den 28 juni. Den avslutas med Petri och Pauli dag).
Sömnfastan (1 augusti - 14 augusti).
Julfastan (15 november - 24 december).Östortodoxa kristna brukar även fasta på onsdagar och fredagar.


== Utbredning ==


=== Sverige ===
I Sverige har ortodoxa samfund historiskt varit små. Genom freden i Stolbova 1617 gavs Ryssland rätt att upprätta ett handelshus i Stockholm med tillhörande kyrkoförsamling. Kristi förklarings ortodoxa kyrka i Stockholm räknar detta som sitt upphov. Det var både den första församlingen i Sverige som stod utanför Svenska kyrkan och den första utländska grenen av rysk-ortodoxa kyrkan. På 1930-talet räknar man med att det fanns ca 500 ortodoxa bekännare i Sverige.
Till följd av invandring, från 1960-talet och framåt, är läget annorlunda idag. Ortodoxa kyrkor tillhör de största frikyrkorna i landet. Vid 1980-talets mitt fanns det runt 90 000 medlemmar och samfunden för inte längre en anonym tillvaro i Sverige. 
Olika kyrkor bedriver sin verksamhet i form av församlingar och kloster. Församlingar finns bland annat i Stockholm, Södertälje, Göteborg, Malmö, Uppsala, Västerås, Linköping och Umeå. Kloster finns bland annat i Bredared utanför Borås och i Grillby utanför Enköping. 


==== Östortodoxa kyrkobyggnader i Sverige (urval) ====
Vårfrukyrkan i Kortedala, Göteborg
Sankt Sava serbisk-ortodoxa kyrka i Enskede gård, Stockholm.
Grekisk-ortodoxa kyrkan i Uppsala.
Heliga Guds moderns av Kazan rysk-ortodoxa kyrka i Västerås.


=== Finland ===
Den ortodoxa kyrkan i Finland är självständig, och är en av Finlands två folkkyrkor. Finlands ortodoxa kyrka har cirka 60 000 medlemmar och är liten jämfört med den protestantiska Evangelisk-lutherska kyrkan, som har cirka 3,8 miljoner medlemmar (2019). Det finns två ortodoxa kloster i Finland, Valamo nya kloster (för män) i Heinävesi kommun i Savolax – och Lintula kloster (för kvinnor), som också ligger i Heinävesi kommun, 18 km från Valamo kloster.
Östortodoxa kyrkobyggnader i Finland (urval)

Uspenskijkatedralen, Helsingfors.
Apostlarna Petrus och Paulus kyrka, Torneå.
Tammerfors ortodoxa kyrka, Tammerfors.
Valamo nya kloster, Savolax.
Helige Nikolaus katedral, Kuopio.
Heliga Treenighetens katedral, Uleåborg.


=== Andra länder ===

I följande länder bekänner sig majoriteten av befolkningen till någon form av ortodox kristendom: Serbien, Ryssland, Belarus, Bulgarien, Ukraina, Rumänien, Moldavien, Nordmakedonien, Montenegro, Armenien, Georgien, Grekland, Eritrea, Etiopien och Cypern. 
I andra länder med betydande andel ortodoxt kristna ärː Estland, Lettland, Litauen, Albanien, Serbiska republiken (Bosnien och Hercegovina), Kazakstan, Kirgizistan, Egypten, Syrien, Libanon och Indien.Östortodoxa kyrkobyggnader i andra länder (urval)

Sankt Savas kyrka i Belgrad, Serbien.
Katedralen i Podgorica, Montenegro.
Ostrog kloster i Danilovgrad, Montenegro.
Katedralen i Banja Luka i Serbiska republiken, Bosnien och Hercegovina.Huvudkatedralen för de ryska väpnade styrkorna i Kubinka, Ryssland.
Kristus Frälsarens katedral i Moskva, Ryssland.
Vasilijkatedralen i Moskva, Ryssland.
Alexander Nevskij-katedralen i Łódź, Polen.
Sveta Nedelja-kyrkan i Sofia, Bulgarien.
Alexander Nevskij-katedralen i Sofia, Bulgarien.
Rilaklostret i Rilabergen, Bulgarien.
Sankt Michaelskatedralen i Kiev, Ukraina.
Sankt Andreas kyrka i Kiev, Ukraina.
Sofiakatedralen i Kiev, Ukraina.
Sankt Georgios kyrka i Istanbul, Turkiet.
Heliga Bebådelsens kyrka i Dubrovnik, Kroatien.
Uppståndelsekatedralen i Tirana, Albanien.
Ardenica i Fier distrikt, Albanien.
Sankt Georgs kapell i Neiden, Norge.


== Östortodoxa kyrkosamfund ==


=== Kyrkor i gemenskap ===
Rysk-ortodoxa kyrkan
Serbisk-ortodoxa kyrkan
Bulgarisk-ortodoxa kyrkan
Rumänsk-ortodoxa kyrkan
Ortodoxa kyrkan i Finland
Ortodoxa kyrkan i Ukraina
Ukrainska autokefala ortodoxa kyrkan
Polsk-ortodoxa kyrkan
Syrisk-ortodoxa kyrkan
Albansk-ortodoxa kyrkan
Ortodoxa kyrkan av Alexandria
Ortodoxa kyrkan i Amerika
Grekisk-ortodoxa kyrkan i Antiokia
Cyperns kyrka
Estlands apostoliska ortodoxa kyrka
Georgiska apostoliska, autokefala och ortodoxa kyrkan
Greklands kyrka
Konstantinopels ekumeniska patriarkat
Grekisk-ortodoxa kyrkan av Jerusalem
Sinais ortodoxa kyrka
Tjeckiska och slovakiska ortodoxa kyrkan
Makedoniska ortodoxa kyrkan


=== Kyrkor utanför gemenskap med ovanstående ===
Gammaltroende
Ryska gammal-ortodoxa kyrkan
Gammal-ortodoxa kyrkan i Ryssland
Rysk-ortodoxa gammalrituella kyrkan
Slavo-Georgiska gammal-ortodoxa kyrkan
Ortodoxa gammalrituella kyrkan
Abchazisk-ortodoxa kyrkan
Montenegrinsk-ortodoxa kyrkan
Den sanna grekisk-ortodoxa kyrkan


== Övrigt ==
Mellan koret och församlingen i en östortodox kyrka finns ikonostasen, som är en skärmliknande vägg som är täckt med ikoner. Förutom i östortodoxa kyrkor förekommer den också i östkyrkan generellt.


== Bilder ==

			
			
		
		
			
			
		


== Se även ==
Akathistos
Kyrkslaviska
Patriark
Jesusbönen
Rysk ortodoxi


== Källor ==
What is the Eastern Orthodox Church? Its History &amp; Beliefs (christianity.com)
BBC - Religions - Christianity: Eastern Orthodox Church
History of the Eastern Orthodox Church (slife.org)
Orthodox Christianity under Pressure: Ottoman, Communist and Post-Communist Contexts in: Politics, Society and Culture in Orthodox Theology in a Global Age (brill.com)
Eastern Orthodox Church Beliefs and Practices (learnreligions.com)
Nu är det jul igen - för ortodoxa kristna | SvD
När firas ortodox jul? | Högtider och traditioner (svenskahogtider.com)
Orthodox Easter Customs, Traditions, and Foods (learnreligions.com)


=== Referenser ===


== Externa länkar ==

 Wikimedia Commons har media som rör Ortodoxa kyrkor.
Grekisk-ortodoxa kyrkan som följer "Fädernas kalender" (svenska)
Ortodoxa och österländska kyrkors ekumeniska råd (svenska)
Sveriges kristna råd (svenska)Ortodox hymn: (bulgariska): Megaloschemos II (Bulgarian Orthodox Hymn) - YouTube
Ortodox hymn (serbiska): Srpska velika crkva (Serbian Orthodox chant) - YouTube
Ortodox liturgi (ryska): Божественная литургия в честь первой годовщины освящения Главного храма ВС РФ - YouTube