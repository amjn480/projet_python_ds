"qanon (okre\u015blany r\u00f3wnie\u017c jako q) \u2013 anonimowa osoba lub grupa os\u00f3b rzekomo maj\u0105ca dost\u0119p do silnie strze\u017conych tajemnic pa\u0144stwowych stan\u00f3w zjednoczonych, kt\u00f3ra od pa\u017adziernika 2017 r. poprzez serwisy internetowe pozwalaj\u0105ce na anonimowe umieszczanie wiadomo\u015bci ujawnia\u0107 ma informacje o rzekomo dziej\u0105cej si\u0119 \u201eza kulisami\u201d niewidzialnej wojnie pomi\u0119dzy administracj\u0105 donalda trumpa wspieran\u0105 przez si\u0142y zbrojne stan\u00f3w zjednoczonych, a tajemnicz\u0105 og\u00f3lno\u015bwiatow\u0105 rozproszon\u0105 grup\u0105 przest\u0119pcz\u0105, jakoby korumpuj\u0105c\u0105 i podporz\u0105dkowuj\u0105c\u0105 sobie instytucje pa\u0144stwowe usa oraz innych pa\u0144stw \u015bwiata.\nwed\u0142ug q, administracja trumpa oraz wojsko s\u0105 na etapie powolnego demonta\u017cu tej grupy, a upublicznianie przez q informacji jest cz\u0119\u015bci\u0105 planu stopniowego przygotowywania populacji usa oraz \u015bwiata na ujawnienie skali korupcji i przeprowadzenie w pe\u0142ni legalnego procesu prawnego ukarania skorumpowanych urz\u0119dnik\u00f3w oraz reorganizacji struktur pa\u0144stwowych. zwolennicy q plan ten nazywaj\u0105 \u201ethe storm\u201d (z ang. \u201eburza\u201d).\nw mediach nazw\u0105 qanon oraz the storm okre\u015bla si\u0119 zbiorczo teorie spiskowe oparte o interpretacje wiadomo\u015bci pisanych przez q. ze wzgl\u0119du na pewne podobie\u0144stwa przyr\u00f3wnuje si\u0119 je do teorii spiskowych pizzagate.\n30 maja 2019 roku plac\u00f3wka fbi w phoenix w swoim biuletynie informacyjnym wskaza\u0142a qanon oraz pizzagate jako teorie spiskowe o charakterze antyrz\u0105dowym, maj\u0105ce potencja\u0142 do motywowania ekstremist\u00f3w do pope\u0142niania przest\u0119pstw i akt\u00f3w przemocy.\n\n\n== to\u017csamo\u015b\u0107 ==\nprawdziwa to\u017csamo\u015b\u0107 q nie jest znana.\nw sierpniu 2018 roku dziennikarze stacji nbc postanowili sprawdzi\u0107, kim by\u0142y pierwsze osoby rozg\u0142aszaj\u0105ce przekaz q, zak\u0142adaj\u0105c, \u017ce w ten spos\u00f3b dotr\u0105 do samego jego autora. zidentyfikowali trzy osoby, z kt\u00f3rych jedna, coleman rogers, pos\u0142uguj\u0105cy si\u0119 pseudonimem pamphlet anon, w transmisji wideo na \u017cywo mia\u0142 rzekomo wstawi\u0107 na forum 8chan wiadomo\u015b\u0107 jako q. podczas innej transmisji rogers mia\u0142 omawia\u0107 wiadomo\u015b\u0107 od q, kt\u00f3ra publicznie nie by\u0142a jeszcze widoczna.\n4 wrze\u015bnia 2018 roku jack posobiec, aktywista polityczny, w specjalnym wydaniu programu telewizyjnego oan evening news przeprowadzi\u0142 wywiad z m\u0119\u017cczyzn\u0105 kryj\u0105cym si\u0119 pod pseudonimem \u201emicrochip\u201d, kt\u00f3ry twierdzi\u0142, \u017ce wraz z ze swoim wsp\u00f3lnikiem stworzyli posta\u0107 q. w trakcie wywiadu pokazano zdj\u0119cia z dziennik\u00f3w prywatnych rozm\u00f3w z komunikatora discord, kt\u00f3re microchip mia\u0142 przekaza\u0107 prowadz\u0105cemu. zar\u00f3wno posobiec, jak i znany ju\u017c mediom wcze\u015bniej microchip, maj\u0105 opini\u0119 internetowych trolli. q odni\u00f3s\u0142 si\u0119 do wywiadu w przekazie datowanym na 7 wrze\u015bnia, podaj\u0105c link do materia\u0142u wskazuj\u0105cego, jak mo\u017cna fa\u0142szowa\u0107 dzienniki discord.\n23 lipca 2019 roku komitet pac \u201emaga coalition\u201d wni\u00f3s\u0142 do s\u0105du federalnego o ustalenie to\u017csamo\u015bci q w celu podj\u0119cia krok\u00f3w prawnych zwi\u0105zanych ze znies\u0142awieniem komitetu jakiego mia\u0142 dopu\u015bci\u0107 si\u0119 q w jednej ze swoich wiadomo\u015bci.\n22 wrze\u015bnia 2020 stacja telewizyjna abc news opublikowa\u0142a w swoim serwisie w dziale politycznym artyku\u0142 po\u015bwi\u0119cony to\u017csamo\u015bci q. wed\u0142ug dziennikarza \u015bledczego, kt\u00f3ry jest autorem artyku\u0142u, prawdopodobnie za osob\u0105 q stoj\u0105 dwie osoby: james arthur watkins oraz jego syn ronald watkins, obaj b\u0119d\u0105cy g\u0142\u00f3wnymi administratorami serwis\u00f3w 8chan oraz 8kun, na \u0142amach kt\u00f3rych q opublikowa\u0142 swoje wiadomo\u015bci.\nserwis internetowy daily dot zajmuj\u0105cy si\u0119 tematyk\u0105 kultury internetowej wymienia i omawia kilka najpopularniejszych hipotez, wed\u0142ug kt\u00f3rych q mo\u017ce by\u0107:\n\nwysoki rang\u0105 urz\u0119dnik administracji posiadaj\u0105cy po\u015bwiadczenie bezpiecze\u0144stwa typu q u\u017cywane w departamencie energii stan\u00f3w zjednoczonych daj\u0105ce szeroki dost\u0119p do \u015bci\u015ble tajnych informacji lub r\u00f3wnowa\u017cne \u2013 jest to hipoteza oparta o informacje podane przez samego q, kt\u00f3ry nazywa siebie \u201epatriot\u0105 o po\u015bwiadczeniu q\u201d, aczkolwiek wskazuje, \u017ce to tylko symboliczne ukazanie stopnia dost\u0119pu;\nprezydent donald trump \u2013 hipoteza ta opiera si\u0119 o rzekome liczne zgodno\u015bci mi\u0119dzy wiadomo\u015bciami q a publikacjami donalda trumpa na jego oficjalnym profilu na twitterze;\ngrupa os\u00f3b z otoczenia prezydenta donalda trumpa \u2013 hipoteza oparta o to, \u017ce q cz\u0119sto pisze o sobie w liczbie mnogiej (\u201emy\u201d), a wiadomo\u015bci zdaj\u0105 si\u0119 przejawia\u0107 wyra\u017anie r\u00f3\u017cne style mog\u0105ce odpowiada\u0107 r\u00f3\u017cnym osobom;\ncz\u0142onek wojskowego wywiadu s\u0142u\u017c\u0105cy bli\u017cej nieokre\u015blonej grupie genera\u0142\u00f3w, kt\u00f3ra mia\u0142a pierwotnie nam\u00f3wi\u0107 donalda trumpa do kandydowania na urz\u0105d prezydenta \u2013 hipoteza odnosi si\u0119 do rzekomych tajnych informacji, kt\u00f3re pozyska\u0142 ameryka\u0144ski komentator polityczny i tw\u00f3rca teorii spiskowych, jerome corsi;\nthomas drake, by\u0142y pracownik national security agency, przedstawiciel najwy\u017cszego szczebla zarz\u0105dzania;\ncicada 3301, tajemnicza organizacja podejrzewana o rekrutowanie ludzi do national security agency;\nzbi\u00f3r r\u00f3\u017cnych, by\u0107 mo\u017ce zupe\u0142nie niezwi\u0105zanych ze sob\u0105 os\u00f3b, kt\u00f3re podszywaj\u0105 si\u0119 pod q w ramach internetowej mistyfikacji zwanej trollingiem albo larp.w\u015br\u00f3d niekt\u00f3rych zwolennik\u00f3w q istnieje przekonanie, \u017ce q to john f. kennedy jr, syn prezydenta johna f. kennedy\u2019ego, kt\u00f3ry upozorowa\u0142 w\u0142asn\u0105 \u015bmier\u0107, aby potajemnie z donaldem trumpem zaplanowa\u0107 i przeprowadzi\u0107 ostateczn\u0105 walk\u0119 z korupcj\u0105, aczkolwiek q jednoznacznie zaprzeczy\u0142 jakoby kennedy jr mia\u0142 wci\u0105\u017c \u017cy\u0107.\nportal wikileaks sk\u0142ania si\u0119 ku tezie, \u017ce qanon to operacja psychologiczna maj\u0105ca na celu sterowanie prawicowo zorientowanym elektoratem w celu wsparcia \u00f3wczesnej administracji oraz cel\u00f3w politycznych takich jak obalenie w\u0142adzy w iranie. w odpowiedzi q stwierdzi\u0142, \u017ce wikileaks zosta\u0142o przej\u0119te przez s\u0142u\u017cby specjalne usa.\nq twierdzi, \u017ce jego to\u017csamo\u015b\u0107 zna mniej ni\u017c 10 os\u00f3b w administracji donalda trumpa.\nzwolennicy q zwracaj\u0105 uwag\u0119, \u017ce national security agency dzia\u0142aj\u0105c przeciwko edwardowi snowdenowi mia\u0142a grup\u0119 nazwan\u0105 \u201eq group\u201d.\n\n\n== przekaz ==\n\n\n=== styl przekazu ===\nwiadomo\u015bci zamieszczane przez q maj\u0105 kilka charakterystycznych postaci. czasami tekst jest zwyczajny i cho\u0107 przyjmuje form\u0119 zwi\u0119z\u0142ych komunikat\u00f3w, zawiera wiele skr\u00f3t\u00f3w oraz niejasnych i niejednoznacznych wyra\u017ce\u0144. wiadomo\u015bci sk\u0142adaj\u0105 si\u0119 tak\u017ce niekiedy z d\u0142ugiej serii pyta\u0144, kt\u00f3re niczym metoda sokratyczna maj\u0105 prowadzi\u0107 odbiorc\u00f3w do konkretnych wniosk\u00f3w, zmusza\u0107 ich do \u0142\u0105czenia fakt\u00f3w. wraz z up\u0142ywem czasu q zacz\u0105\u0142 coraz mocniej wprowadza\u0107 rodzaj swoistego kodu komunikacyjnego, co sprawi\u0142o, \u017ce jego dalsze wiadomo\u015bci wygl\u0105daj\u0105 na zaszyfrowane. cz\u0119sto te\u017c w tek\u015bcie umieszczone s\u0105 dodatkowe informacje ukryte w postaci kalambur\u00f3w czy w specjalnym uk\u0142adzie znak\u00f3w. pozostawia to du\u017ce pole do ich interpretacji, kt\u00f3re czasami q potwierdza lub im zaprzecza.\nkrytycy teorii spiskowych opartych o wiadomo\u015bci pochodz\u0105ce od q wskazuj\u0105, \u017ce styl przekazu zach\u0119ca zwolennik\u00f3w do zbiorowego dopowiadania sobie tre\u015bci, wype\u0142niania luk i doszukiwania si\u0119 sensu, podczas gdy osoby podaj\u0105ce si\u0119 za q mog\u0105 dzia\u0142a\u0107 w ramach internetowej mistyfikacji zwanej trollingiem albo live action role-playing.\n\n\n=== charakterystyczne elementy przekazu ===\njakkolwiek q przekazuje informacje obejmuj\u0105ce wiele temat\u00f3w, pewne w\u0105tki zdaj\u0105 si\u0119 by\u0107 kluczowe i jako takie s\u0105 komentowane w mediach:\n\nadministracja donalda trumpa wspierana przez si\u0142y zbrojne stan\u00f3w zjednoczonych ma z sukcesem toczy\u0107 walk\u0119 z tajemnicz\u0105 og\u00f3lno\u015bwiatow\u0105 rozproszon\u0105 grup\u0105 przest\u0119pcz\u0105 (okre\u015blane deep state), korumpuj\u0105c\u0105 i podporz\u0105dkowuj\u0105c\u0105 sobie instytucje pa\u0144stwowe stan\u00f3w zjednoczonych ameryki oraz innych pa\u0144stw \u015bwiata \u2013 owa grupa zasadniczo jest ju\u017c pokonana, przeprowadzany jest jej stopniowy globalny demonta\u017c;\nskorumpowani politycy, wysokiej rangi urz\u0119dnicy i celebryci zniewoleni w drodze szanta\u017cu lub skorumpowani przez ow\u0105 grup\u0119 przest\u0119pcz\u0105 maj\u0105 bra\u0107 udzia\u0142 w przemycie ludzi i seksualnym wykorzystywaniu dzieci, a niekt\u00f3rzy maj\u0105 odprawia\u0107 satanistyczne rytua\u0142y powi\u0105zane ze sk\u0142adaniem ofiar z ludzi;\nwiele skorumpowanych os\u00f3b mia\u0142o zosta\u0107 ju\u017c os\u0105dzanych, aresztowanych albo te\u017c za\u0142o\u017cono im na nogi opaski systemu dozoru elektronicznego, a na wiele os\u00f3b wci\u0105\u017c czeka odroczonych kilkadziesi\u0105t tysi\u0119cy zapiecz\u0119towanych akt\u00f3w oskar\u017cenia, kt\u00f3re maj\u0105 by\u0107 otwierane stopniowo wraz z oczyszczaniem wymiaru sprawiedliwo\u015bci z korupcji;\ntzw. akta steele\u2019a, kt\u00f3re mia\u0142y wskazywa\u0107 na to, \u017ce donald trump w trakcie wybor\u00f3w prezydenckich w 2016 roku mia\u0142by dzia\u0142a\u0107 w zmowie z rosj\u0105, maj\u0105 by\u0107 fabrykacj\u0105 stworzon\u0105 na zam\u00f3wienie hillary clinton i baracka obamy;\npomimo tego, \u017ce przeciwnicy polityczni donalda trumpa mieliby chcie\u0107 fa\u0142szywie udowodni\u0107 mu zmow\u0119 z rosj\u0105, on sam mia\u0142by \u015bwiadomie, celowo pozorowa\u0107 tak swoje dzia\u0142ania w trakcie wybor\u00f3w prezydenckich w 2016 roku jakby rzeczywi\u015bcie taka zmowa mia\u0142a miejsce, aby m\u00f3c p\u00f3\u017aniej pod wp\u0142ywem opinii publicznej i oskar\u017ce\u0144 przeciwnik\u00f3w politycznych powo\u0142a\u0107 specjalnego doradc\u0119 roberta muellera do zbadania tej zmowy, a kt\u00f3ry w rzeczywisto\u015bci nie prowadzi \u015bledztwa wobec jego osoby, ale wobec hillary clinton i os\u00f3b z jej otoczenia;\ndonald trump ma by\u0107 w posiadaniu oryginalnego, niezredagowanego raportu inspektora generalnego dotycz\u0105cego dzia\u0142a\u0144 federalnego biura \u015bledczego i departamentu sprawiedliwo\u015bci w sprawie wybor\u00f3w prezydenckich w 2016 roku w trakcie kt\u00f3rych odkryto, \u017ce hillary clinton u\u017cywa\u0142a swojego prywatnego serwera pocztowego do prowadzenia oficjalnej, urz\u0119dowej korespondencji (co by\u0142o przekroczeniem wielu obowi\u0105zuj\u0105cych regu\u0142 bezpiecze\u0144stwa) i ma by\u0107 got\u00f3w go ujawni\u0107, co ma mie\u0107 druzgoc\u0105ce skutki dla partii demokratycznej;\nrz\u0105d korei p\u00f3\u0142nocnej mia\u0142 by\u0107 marionetk\u0105 w r\u0119ku centralnej agencji wywiadowczej, kt\u00f3ra sama w wyniku wewn\u0119trznego skorumpowania s\u0142u\u017cy\u0142a og\u00f3lno\u015bwiatowej grupie przest\u0119pczej;\nrzekom\u0105 prawdziw\u0105 przyczyn\u0105 \u015bmierci senatora johna mccaina, uwa\u017canego przez zwolennik\u00f3w q za cz\u0142onka przest\u0119pczej elity, mia\u0142a by\u0107 tajna egzekucja, a nie rak m\u00f3zgu;\nrz\u0105d usa ma odpowiada\u0107 za stworzenie aids;\nangela merkel ma by\u0107 wnuczk\u0105 adolfa hitlera;\ntom hanks ma by\u0107 pedofilem;dodatkowo, media jako charakterystyczne, ale niekluczowe elementy przekazu wskazuj\u0105, \u017ce wed\u0142ug q:\n\nstrzelanina w las vegas w 2017 roku mia\u0142a by\u0107 wynikiem przest\u0119pczych uk\u0142ad\u00f3w pomi\u0119dzy billem clintonem, hillary clinton a rz\u0105dem arabii saudyjskiej;\njulian assange w 2018 roku mia\u0142 nie znajdowa\u0107 si\u0119 ju\u017c w londy\u0144skiej ambasadzie ekwadoru;\nprzest\u0119pcza grupa mia\u0142a pr\u00f3bowa\u0107 zestrzeli\u0107 samolot prezydencki z donaldem trumpem na pok\u0142adzie, aby powstrzyma\u0107 rozmowy pokojowe z kore\u0105 p\u00f3\u0142nocn\u0105.\n\n\n=== informacje dotycz\u0105ce polski ===\njakkolwiek q cz\u0119sto wypowiada si\u0119 na temat zar\u00f3wno sojusznik\u00f3w, jak i wrog\u00f3w stan\u00f3w zjednoczonych, to polska pojawi\u0142a si\u0119 tylko raz w jego przekazach.\nwed\u0142ug q narodowy bank polski jest kontrolowany przez rothschild\u00f3w, kt\u00f3rzy stanowi\u0105 g\u0142\u00f3wn\u0105 rodzin\u0119 kieruj\u0105c\u0105 organizacj\u0105 przest\u0119pcz\u0105 z kt\u00f3r\u0105 walczy administracja donalda trumpa.\n\n\n=== repozytoria przekazu ===\nserwisy internetowe, w kt\u00f3rych q publikuje, nie posiadaj\u0105 mechanizm\u00f3w przechowywania tre\u015bci ani porz\u0105dkowania ich w \u0142atwy do obs\u0142ugi spos\u00f3b. st\u0105d zwolennicy q, cz\u0119\u015bciowo zach\u0119cani przez samego q, opracowali system numeracji kolejnych wiadomo\u015bci oraz zbudowali ich internetowe archiwa opatrzone mechanizmami wyszukiwania i adnotacji. opr\u00f3cz nich powsta\u0142y rozmaite kompilacje materia\u0142\u00f3w do postaci elektronicznych ksi\u0105\u017cek i wizualnych przewodnik\u00f3w oraz aplikacje mobilne.\nopr\u00f3cz archiw\u00f3w samego przekazu oddzielnie powsta\u0142y serwisy internetowe i opracowania zbieraj\u0105ce dowody prawdziwo\u015bci wiadomo\u015bci przekazywanych przez q.\n\n\n=== potwierdzenia autentyczno\u015bci ===\nq na r\u00f3\u017cne sposoby ma rzekomo potwierdza\u0107 swoj\u0105 w\u0142asn\u0105 autentyczno\u015b\u0107 ukazuj\u0105c, \u017ce wci\u0105\u017c jest t\u0105 sam\u0105 osob\u0105 o tym samym poziomie dost\u0119pu. w\u015br\u00f3d tych sposob\u00f3w znajduje si\u0119 m.in. publikowanie zdj\u0119\u0107, kt\u00f3re jakoby m\u00f3g\u0142by wykona\u0107 jedynie kto\u015b z bezpo\u015bredniego otoczenia prezydenta donalda trumpa, dokonywanie predykcji co do wydarze\u0144 politycznych, spo\u0142ecznych, ale te\u017c i akt\u00f3w przemocy (przeprowadzanych odwetowo przez grup\u0119 przest\u0119pcz\u0105 zwalczan\u0105 przez administracj\u0119 trumpa) czy rzekome tworzenie tzw. krzy\u017cowych publikacji w po\u0142\u0105czeniu z tweetami prezydenta donalda trumpa, os\u00f3b z jego otoczenia i instytucji mu podleg\u0142ych.\nserwis internetowy daily dot zajmuj\u0105cy si\u0119 kultur\u0105 internetow\u0105 wskazuje na to, \u017ce wiele predykcji du\u017cych, istotnych zdarze\u0144 takich jak masowe areszty wysoko postawionych os\u00f3b czy rezygnacje prezes\u00f3w znacz\u0105cych firm nie spe\u0142ni\u0142o si\u0119 a spe\u0142nienie wielu pomniejszych predykcji bywa kwesti\u0105 lu\u017anej interpretacji (np. zamieszczon\u0105 w kwietniu 2018 predykcj\u0119 \u201epapie\u017c b\u0119dzie mia\u0142 okropny maj\u201d mo\u017cna rozumie\u0107 jako odniesienie do maj\u0105cej miejsce w maju 2018 bezprecedensowej rezygnacji wszystkich chilijskich biskup\u00f3w w wyniku skandalu pedofilii). wiele predykcji nie jest te\u017c \u015bci\u015ble okre\u015blonych w czasie, nie wiadomo do kt\u00f3rego miesi\u0105ca albo roku si\u0119 odnosz\u0105.\nniekt\u00f3re media bardzo ostro\u017cnie wskazuj\u0105 na to, \u017ce niewielka liczba predykcji sprawdzi\u0142a si\u0119, nie wymieniaj\u0105c ich jednak.\nw okresie publikowania wiadomo\u015bci przez q media ujawni\u0142y stosowanie kodowanych tweet\u00f3w przez national security agency do prowadzenia ukrytej komunikacji i potwierdzania autentyczno\u015bci podczas operacji odkupienia skradzionego oprogramowania i materia\u0142\u00f3w maj\u0105cych obci\u0105\u017ca\u0107 prezydenta stan\u00f3w zjednoczonych ameryki donalda trumpa od rosyjskiego wywiadu.\n14 pa\u017adziernika 2019 roku w wywiadzie radiowym ameryka\u0144ski emerytowany genera\u0142 paul vallely na pytanie o to kim jest q odpowiedzia\u0142, \u017ce to osoba korzystaj\u0105ca z informacji zbieranych przez intelligence support activity, co zosta\u0142o odebrane przez niekt\u00f3rych zwolennik\u00f3w q jako potwierdzenie jego autentycznego dost\u0119pu do danych wywiadowczych podczas gdy sceptycy wskazywali na przesz\u0142o\u015b\u0107 vallely\u2019ego powi\u0105zan\u0105 z niejawnymi operacjami 7th psychological operations group oraz deklaracjami podj\u0119cia si\u0119 przewodnictwa wojskowego przewrotu przeciwko administracji baracka obamy sugeruj\u0105c, \u017ce q jest operacj\u0105 psychologiczn\u0105 maj\u0105c\u0105 na celu zabezpieczenie poparcia dla administracji donalda trumpa.\n\n\n== ruch spo\u0142eczny ==\n\n\n=== zwolennicy ===\nwok\u00f3\u0142 ujawnianych przez q informacji i ich interpretacji rozwin\u0105\u0142 si\u0119 ruch spo\u0142eczny rozproszony po wielu serwisach internetowych, z kt\u00f3rych najbardziej znane i do kt\u00f3rych w swoich wiadomo\u015bciach bezpo\u015brednio odnosi si\u0119 sam q, to q research group w serwisie 8kun (wcze\u015bniej znanym jako 8chan, przemianowanym po oskar\u017ceniu o wsp\u00f3\u0142odpowiedzialno\u015b\u0107 za zamach w christchurch) oraz grupa qanon follow the white rabbit w serwisie facebook. bardzo aktywna spo\u0142eczno\u015b\u0107 w sewisie reddit maj\u0105ca w szczytowym okresie ponad 71 tysi\u0119cy subskrybent\u00f3w, zosta\u0142a dyscyplinarnie zamkni\u0119ta przez administrator\u00f3w serwisu we wrze\u015bniu 2018. cz\u0142onkowie tych spo\u0142eczno\u015bci s\u0105 bardzo aktywni, tworzone przez nich liczne materia\u0142y propagandowe i edukacyjne maj\u0105 ogl\u0105dalno\u015b\u0107 mierzon\u0105 w setkach tysi\u0119cy wy\u015bwietle\u0144. jakkolwiek cz\u0142onkowie ruchu sami szacuj\u0105 w\u0142asn\u0105 populacj\u0119 na \u201emilion\u201d, to gazeta suedeutsche zeitung na bardziej prawdopodobne wskaza\u0142a w sierpniu 2018 kilkadziesi\u0105t tysi\u0119cy.\nwraz z up\u0142ywem czasu pojawi\u0142y si\u0119 spo\u0142eczno\u015bci zwolennik\u00f3w spoza usa. przyk\u0142adem ugrupowania odnotowanego przez media jest \u201eqeurope\u201d, kt\u00f3re zosta\u0142o odnotowane przez media jako propaguj\u0105ce konspiracyjne teorie dotycz\u0105ce po\u017caru katedry notre-dame.\ncz\u0142onkowie ruchu wykszta\u0142cili swoj\u0105 wewn\u0119trzn\u0105 terminologi\u0119, rozpoznawcze has\u0142a i zawo\u0142ania. g\u0142\u00f3wnym sloganem i has\u0142em rozpoznawczym jest \u201ewhere we go one, we go all\u201d (\u201egdzie idziemy, idziemy wszyscy\u201d) stosowane cz\u0119sto w formie skr\u00f3tu wwg1wga, pochodz\u0105cym z filmu katastroficznego sztorm. wzorem q, kt\u00f3ry niejednokrotnie pos\u0142uguje si\u0119 chrze\u015bcija\u0144skimi cytatami i odniesieniami, pozdrawiaj\u0105 si\u0119 has\u0142em \u201egodspeed\u201d (\u201ez bo\u017cym b\u0142ogos\u0142awie\u0144stwem\u201d) a ziszczenie si\u0119 plan\u00f3w opisywanych przez q nazywaj\u0105 wielkim przebudzeniem.\nspo\u0142eczno\u015b\u0107 zorganizowana najbli\u017cej serwis\u00f3w, w kt\u00f3rych publikuje q, samoczynnie przyj\u0119\u0142a pewn\u0105 wewn\u0119trzn\u0105 struktur\u0119: osoby zajmuj\u0105ce si\u0119 dekodowaniem publikacji q nazywane s\u0105 \u201eautystami\u201d, a osoby kompletuj\u0105ce zdekodowane informacje w gotowe przewodniki i zestawienia to \u201epiekarze\u201d (informacje uzyskiwane od q nazywa si\u0119 \u201eokruchami\u201d a informacje przetworzone przez \u201eautyst\u00f3w\u201d nazywa si\u0119 \u201eciastem\u201d). spo\u0142eczno\u015bci bardziej odlegle i korzystaj\u0105ce z serwis\u00f3w po\u015brednicz\u0105cych w kolportowaniu informacji nazywaj\u0105 wiadomo\u015bci od q \u201ezrzutami\u201d (ang. drops) a przest\u0119pcz\u0105 sie\u0107, z kt\u00f3r\u0105 donald trump toczy ukryt\u0105 wojn\u0119, nazywaj\u0105 koteri\u0105 (ang. cabal).\njako \u017ce ujawniane przez q informacje cz\u0119sto stawiaj\u0105 znanych polityk\u00f3w, celebryt\u00f3w i biznesmen\u00f3w w bardzo z\u0142ym \u015bwietle, co budzi\u0107 mo\u017ce gwa\u0142towne reakcje w\u015br\u00f3d cz\u0142onk\u00f3w ruchu, odnotowano kilka potencjalnie gro\u017anych incydent\u00f3w z ich udzia\u0142em:\n\n15 czerwca 2018 m\u0119\u017cczyzna uzbrojony w karabin i pistolet zablokowa\u0142 ruch uliczny opancerzon\u0105 ci\u0119\u017car\u00f3wk\u0105 na trasie przy zaporze hoovera \u017c\u0105daj\u0105c ujawnienia oryginalnej wersji raportu biura inspektora generalnego, kt\u00f3ry wed\u0142ug q zosta\u0142 poddany licznym redakcjom, aby ukry\u0107 korupcj\u0119 urz\u0119dnik\u00f3w,\ngrupa uzbrojonych os\u00f3b wtargn\u0119\u0142a do o\u015brodka dla bezdomnych uwa\u017caj\u0105c, \u017ce jest to kryj\u00f3wka kartelu handluj\u0105cego dzie\u0107mi.spo\u0142eczno\u015bci zwolennik\u00f3w q bywaj\u0105 \u017ar\u00f3d\u0142em teorii konspiracyjnych przez media oddzielonych od przekazu samego q i czasami niezgodnych ze sob\u0105 np. \u017ce pandemia koronawirusa sars-cov-2 jest sztucznie wywo\u0142ana przez billa gatesa, aby ten m\u00f3g\u0142 si\u0119 na niej wzbogaci\u0107, ale te\u017c \u017ce pandemia ma by\u0107 mistyfikacj\u0105 pomocnicz\u0105 dla donalda trumpa, aby podczas og\u00f3lnospo\u0142ecznej izolacji m\u00f3g\u0142 on przeprowadzi\u0107 sw\u00f3j plan przywr\u00f3cenia \u0142adu na \u015bwiecie lub jest to rzekomo przykrywk\u0105 niechybnego upadku ekonomicznego dla banku \u015bwiatowego spowodowanego zad\u0142u\u017ceniem ameryki i wielu innych kraj\u00f3w, kt\u00f3re od 2000 roku drastycznie wzros\u0142o powoduj\u0105c znaczny wzrost bezrobocia i przeniesieniem produkcji d\u00f3br do chin albo te\u017c \u017ce \u201ekoronawirus zosta\u0142 przygotowany przez tajny rz\u0105d, a przed zachorowaniem mo\u017cna si\u0119 uchroni\u0107 pij\u0105c wybielacz\u201d.\nznane osoby propaguj\u0105ce przekaz q: piosenkarka dorota \u201edoda\u201d rabczewska, raper i aktor marcin \u201ekali\u201d gutkowski. jeden z klip\u00f3w muzycznych aleksandra milwiw-barona, wieloletniego trenera muzycznego w telewizyjnym programie the voice of poland, zawiera tre\u015bci charakterystyczne dla ruchu zwolennik\u00f3w q oraz ko\u0144czy si\u0119 has\u0142em \u201eqanon\u201d.\n\n\n=== sceptycy ===\nwraz z rozwojem ruchu zwolennik\u00f3w q zacz\u0105\u0142 rozwija\u0107 si\u0119 ruch sceptyk\u00f3w tez q, kt\u00f3rzy drobiazgowo notuj\u0105 ka\u017cdy fakt wskazuj\u0105cy na to, \u017ce q jest oszustem, kataloguj\u0105 niespe\u0142nione przepowiednie, przedstawiaj\u0105 potencjalne taktyki oszustwa i zwodzenia ludzi (manipulacj\u0119), kt\u00f3rymi q si\u0119 pos\u0142uguje. najbardziej znanym forum sceptyk\u00f3w jest r/qult_headquarters w serwisie reddit.\n\n\n== odbi\u00f3r ==\n1 lutego 2018 roku magazyn newsweek okre\u015bli\u0142 qanon oraz the storm \u201enajszybciej rozprzestrzeniaj\u0105c\u0105 si\u0119 i najbardziej wszechogarniaj\u0105c\u0105 w \u015bwiecie prawicow\u0105 teori\u0105 spiskow\u0105\u201d oraz \u201enajwi\u0119kszym fake newsem 2018 roku\u201d.\n6 kwietnia 2018 roku new york times nazwa\u0142 qanon teori\u0105 spiskow\u0105 oraz okre\u015bli\u0142 jako \u201eogromn\u0105, wiecznie mutuj\u0105c\u0105 fantazj\u0119 na temat prezydentury trumpa\u201d, kt\u00f3ra ukazuje \u201edo jakiego stopnia niekt\u00f3rzy zwolennicy trumpa przekonuj\u0105 samych siebie, \u017ce jego prezydentura idzie dobrze\u201d.\n28 czerwca 2018 roku magazyn time umie\u015bci\u0142 q na li\u015bcie 25 najbardziej wp\u0142ywowych os\u00f3b w internecie.\n2 lipca 2018 roku the epoch times napisa\u0142, \u017ce \u201eg\u0142\u00f3wne serwisy informacyjne okre\u015bli\u0142y q jako teori\u0119 spiskow\u0105, ale ci\u0105g\u0142y atak anty-trumpowych artyku\u0142\u00f3w i wiadomo\u015bci zniszczy\u0142 wiarygodno\u015b\u0107 tych serwis\u00f3w w\u015br\u00f3d odbiorc\u00f3w q\u201d oraz \u017ce \u201eje\u017celi publikacje q s\u0105 prawdziwe, w\u00f3wczas mog\u0105 wskazywa\u0107, \u017ce administracja trumpa ustanowi\u0142a alternatywny kana\u0142, aby komunikowa\u0107 si\u0119 ze swoimi zwolennikami, omijaj\u0105c serwisy informacyjne i media spo\u0142eczno\u015bciowe\u201d.\n7 lipca 2018 roku serwis the daily beast zamie\u015bci\u0142 opini\u0119 prof. josepha uscinskiego, ameryka\u0144skiego badacza politycznych teorii konspiracyjnych, kt\u00f3ry zauwa\u017ca, \u017ce teoria propagowana przez q jest nietypowa, poniewa\u017c \u201eoferuje republikanom alternatywn\u0105 wizj\u0119 \u015bwiata, gdy ju\u017c kontroluj\u0105 prawie ca\u0142y rz\u0105d\u201d a zazwyczaj \u201eteorie spiskowe s\u0105 dla przegranych\u201d.\npo 31 lipca 2018 roku, gdy odby\u0142 si\u0119 wiec donalda trumpa w tampa na florydzie, na kt\u00f3rym pojawi\u0142o si\u0119 wielu przedstawicieli ruchu spo\u0142ecznego skupionego wok\u00f3\u0142 q i jego przekaz\u00f3w, g\u0142\u00f3wnie media zar\u00f3wno stan\u00f3w zjednoczonych, jak i wielu pa\u0144stw \u015bwiata pisa\u0142y o q i ruchu spo\u0142ecznym stosuj\u0105c okre\u015blenia takie jak \u201enajbardziej zwariowana teoria konspiracyjna\u201d oraz \u201eob\u0142\u0105kana sekta\u201d. sam dziennik washington post o zasi\u0119gu krajowym w ci\u0105gu tygodnia od wiecu opublikowa\u0142 oko\u0142o 15 artyku\u0142\u00f3w. nast\u0119pnego dnia, podczas spotkania z rzecznikiem prasowym bia\u0142ego domu pad\u0142o pytanie o stosunek donalda trumpa do tego ruchu oraz ruchu \u201eczarni dla trumpa\u201d, na co rzecznik, sarah sanders, odpowiedzia\u0142a wymijaj\u0105co, \u017ce prezydent trump nie popiera ugrupowa\u0144 stosuj\u0105cych i promuj\u0105cych przemoc.\n2 sierpnia 2018 roku, na fali publikacji po wiecu donalda trumpa, po raz pierwszy o qanon napisano w polskich mediach: serwis wiadomo\u015bci wp zamie\u015bci\u0142 artyku\u0142 omawiaj\u0105cy kim jest q i jakie teorie konspiracyjne s\u0105 budowane wok\u00f3\u0142 jego postaci i przekazu nazywaj\u0105c je \u201enajbardziej zwariowanymi\u201d. wskazano tak\u017ce na mo\u017cliwo\u015b\u0107 podsycania tych teorii przez rosjan, aby \u201esia\u0107 jeszcze wi\u0119kszy zam\u0119t w g\u0142owach ameryka\u0144skich wyborc\u00f3w\u201d.\n5 sierpnia 2018 roku gazeta \u201ejerusalem post\u201d opublikowa\u0142a kr\u00f3tki artyku\u0142 udzielaj\u0105cy odpowiedzi na pytanie, czy teorie konspiracyjne budowane wok\u00f3\u0142 przekazu q s\u0105 anty\u017cydowskie: wed\u0142ug autora artyku\u0142u nie s\u0105 one takie same w sobie, ale poprzez niejasn\u0105 natur\u0119 przekaz\u00f3w q, cz\u0119ste przywo\u0142ywanie postaci o \u017cydowskich korzeniach takich jak george soros, rodzina rothschild oraz przywo\u0142ywanie motyw\u00f3w analogicznych do dawnych anty\u017cydowskich mniema\u0144 (np. porywania dzieci jako analogia do oskar\u017ce\u0144 \u017cyd\u00f3w o mord rytualny) mog\u0105 si\u0119 takie sta\u0107 z up\u0142ywem czasu.\n30 sierpnia 2018 serwis wpolityce.pl po\u015bwi\u0119ci\u0142 artyku\u0142 liz crokin, ameryka\u0144skiej dziennikarce, w kontek\u015bcie jej bycia zwolenniczk\u0105 q, aby zauwa\u017cy\u0107, \u017ce jej przypadek \u201eilustruje nowe zjawisko\u201d, kt\u00f3rym jest przebijanie si\u0119 do tej pory marginalnych teorii konspiracyjnych na obrze\u017ca g\u0142\u00f3wnego nurtu polityki oraz medi\u00f3w. dodatkowo, podkre\u015blone zostaje, \u017ce l.crokin nie reprezentuje skrajnej opcji politycznej.\n12 wrze\u015bnia 2018 administratorzy reddit dyscyplinarnie zamkn\u0119li najwi\u0119ksze forum internetowe zwolennik\u00f3w q, co zosta\u0142o niemal natychmiast opisane przez wiele medi\u00f3w g\u0142\u00f3wnego nurtu. nie jest to pierwsze zamkni\u0119cie forum zwolennik\u00f3w w tym serwisie, ale pierwsze, kt\u00f3remu po\u015bwi\u0119cono tak du\u017c\u0105 uwag\u0119 medi\u00f3w, co ukazuje do jakiego stopnia ruch jest odbierany jako znacz\u0105cy spo\u0142ecznie i politycznie.\n5 marca 2019 serwis informacyjny nbc news po\u015bwi\u0119ci\u0142 artyku\u0142 niespodziewanej popularno\u015bci ksi\u0105\u017cki \u201eqanon: an invitation to the great awakening\u201d (t\u0142um. qanon: zaproszenie do wielkiego przebudzenia) w rankingu najwi\u0119kszej ameryka\u0144skiej ksi\u0119garni internetowej, amazon \u2013 ksi\u0105\u017cka znalaz\u0142a si\u0119 w\u015br\u00f3d 75 najlepiej sprzedaj\u0105cych si\u0119 publikacji zajmuj\u0105c dziewi\u0105t\u0105 pozycj\u0119 w rankingu ksi\u0105\u017cek o polityce oraz pozycj\u0119 pierwsz\u0105 w rankingu ksi\u0105\u017cek o tematyce cenzury.\nw maju 2020 facebook podj\u0105\u0142 dzia\u0142ania cenzuruj\u0105ce wobec licznych spo\u0142eczno\u015bci zwi\u0105zanych z ruchem q w zwi\u0105zku z rozpowszechnianiem fa\u0142szywych informacji na temat epidemii covid-19. ruch q zosta\u0142 zaliczony do \u201eskoordynowanych kampanii, kt\u00f3re maj\u0105 na celu manipulowanie debat\u0105 publiczn\u0105\u201d.\n\n\n== przypisy ==\n\n\n== linki zewn\u0119trzne ==\nnajbardziej rozpowszechnione i stale aktualizowane repozytorium wpis\u00f3w q \u2013 serwis qmap.pub.\nstrona q research group na portalu 8chan\ngrupa qanon follow the white rabbit na portalu facebook\nstrona r/qult_headquarters w serwisie reddit skupiaj\u0105ca sceptyk\u00f3w, krytyk\u00f3w i przeciwnik\u00f3w ruchu q"