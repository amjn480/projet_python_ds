"myanmar (svenskt uttal: /mjan\u02c8m\u0251\u02d0r/, burmesiska: \u1019\u103c\u1014\u103a\u1019\u102c; [mj\u0259m\u00e0]), \u00e4ven kallat burma eller myanmar/burma (se avsnitt: landets namn), formellt republiken unionen myanmar (burmesiska: \u1015\u103c\u100a\u103a\u1011\u1031\u102c\u1004\u103a\u1005\u102f \u101e\u1019\u1039\u1019\u1010 \u1019\u103c\u1014\u103a\u1019\u102c\u1014\u102d\u102f\u1004\u103a\u1004\u1036\u1010\u1031\u102c\u103a\u200c), \u00e4r en suver\u00e4n stat och det till ytan st\u00f6rsta landet p\u00e5 det sydostasiatiska fastlandet. det gr\u00e4nsar i norr till kina, i v\u00e4st till bangladesh, i nordv\u00e4st till indien, i \u00f6st till laos och i syd\u00f6st till thailand. myanmars sydkust str\u00e4cker sig l\u00e4ngs andamansj\u00f6n och i sydv\u00e4st finns bengaliska viken. rangoon var fram till 2005 landets huvudstad; den nuvarande \u00e4r naypyidaw. myanmar blev sj\u00e4lvst\u00e4ndigt fr\u00e5n storbritannien 1948 d\u00e5 landet blev en f\u00f6rbundsrepublik.  \nsedan en milit\u00e4rkupp 1962 fram till 2011 bestod landets styre av en rad milit\u00e4rjuntor som f\u00f6rde en medveten strategi f\u00f6r isolering mot omv\u00e4rlden. myanmar r\u00e4knas idag som ett av v\u00e4rldens minst utvecklade l\u00e4nder mycket beroende p\u00e5 detta. ett stort problem \u00e4r dessutom landets stora produktion av heroin, utbredd fattigdom och analfabetism samt spridningen av hiv och aids. landets kultur \u00e4r i huvudsak baserad p\u00e5 theravada-riktningen av buddhismen med olika kastsystem (liknande indien) bland befolkningen.\ni november 2010 genomf\u00f6rdes de f\u00f6rsta parlamentsvalen sedan 1990, och en ny regering tilltr\u00e4dde 2011 samtidigt som milit\u00e4rjuntan formellt upph\u00f6rde att styra landet. valet 2010 bojkottades dock av oppositionspartiet nationella demokratiska f\u00f6rbundet, lett av aung san suu kyi. i november 2015 h\u00f6lls n\u00e4sta parlamentsval och nationella demokratiska f\u00f6rbundet vann en majoritet av platserna i parlamentets b\u00e5da kammare och makten att utse landets kommande president, vilket de gjorde 2016.\nmyanmar \u00e4r medlemsland i f\u00f6renta nationerna (sedan 19 april 1948) och association of southeast asian nations (asean).\n\n\n== landets namn ==\nlandets namn v\u00e5llar ibland bekymmer. under st\u00f6rre delen av 1900-talet var regionen och senare landet internationellt k\u00e4nt under namnet burma. det officiella namnet myanmar antogs 1989 av den sittande milit\u00e4rregimen. oppositionen motsatte sig namnbytet, d\u00e5 de inte ans\u00e5g att diktaturen har mandat att byta landets namn, och ville att omv\u00e4rlden skulle f\u00f6rkasta f\u00f6r\u00e4ndringen. i april 2016 sade landets statskansler aung san suu kyi att utl\u00e4nningar sj\u00e4lva kunde v\u00e4lja vilket av de tv\u00e5 namnen de anv\u00e4nder. hon tillade dessutom att hon sj\u00e4lv oftast s\u00e4ger burma, d\u00e5 det \u00e4r namnet hon \u00e4r van vid.olika namn anv\u00e4nds d\u00e4rf\u00f6r i olika sammanhang. f\u00f6renta nationerna (fn) anv\u00e4nder det officiella namnet, i eu-sammanhang anv\u00e4nds \"myanmar/burma\" och officiella myndigheter i till exempel usa och storbritannien forts\u00e4tter att kalla landet \"burma\".\nmyanmar anv\u00e4nds av organisationer och l\u00e4nder som association of southeast asian nations (asean), australien, bangladesh, indien, italien, japan, kanada, kina, ryssland, thailand och tyskland. sverige anv\u00e4nder b\u00e5de myanmar och myanmar (burma). frankrike anv\u00e4nder b\u00e5de myanmar och burma och irland anv\u00e4nder ben\u00e4mningen \"myanmar/burma\".\n\n\n== historia ==\nmyanmars \u00e4ldre historia domineras till stor del av de m\u00e5nga olika etniska folkgrupperna. under 1800-talet blev myanmar en brittisk koloni och var det till 1948 \u00e4ven om britterna under andra v\u00e4rldskriget f\u00f6rlorat kontrollen \u00f6ver myanmar d\u00e5 den japanska arm\u00e9n ockuperade landet. landets senare historia har framf\u00f6rallt kretsat kring ne wins milit\u00e4rkupp 1962 och den milit\u00e4rjunta som styrt landet sedan dess.\n\n\n=== \u00e4ldre historia ===\nf\u00f6rf\u00e4der till dagens sydostasiatiska folk levde i omr\u00e5dena vid dagens myanmar f\u00f6r \u00f6ver 40 000 \u00e5r sedan. troligtvis livn\u00e4rde man sig p\u00e5 jakt och fiske. med hj\u00e4lp av stenyxor tillverkade man tr\u00e4redskap som med tiden kom att bli allt mer avancerade. efter att man b\u00f6rjat med jordbruk f\u00f6r cirka 10 000 \u00e5r sedan blev folk bofasta.\nden f\u00f6rsta identifierbara civilisationen organiserades av monfolket. de invandrade f\u00f6r runt 4 000 \u00e5r sedan och byggde efterhand flera st\u00e4der i landets s\u00f6dra delar. f\u00f6r omkring 2 000 \u00e5r sedan fick de kontakt med buddhismen, f\u00f6rst via sj\u00f6farare och sedan via munkar uts\u00e4nda av den indiske kungen ashoka. vid ungef\u00e4r samma tid invandrade karenfolket fr\u00e5n norr och byggde efterhand upp flera sm\u00e5 kungariken l\u00e4ngs irrawaddyfloden. myanmar var under den h\u00e4r tiden inget enat land utan ett omr\u00e5de f\u00f6r handelsresor mellan kina och indien. pyufolkets riken ersattes i mitten av 900-talet till f\u00f6rm\u00e5n f\u00f6r de nyanl\u00e4nda burmeserna som dominerat myanmar politiskt och kulturellt sedan dess. \nburmeserna grundade kungariket pagan, som v\u00e4xte och, efter att ha besegrat monfolket i s\u00f6der, kom att innefatta stora delar av sydostasien. kungariket f\u00f6ll efter nederlaget mot mongolerna i slutet av 1200-talet. mongolerna er\u00f6vrade stora delar av riket och tillsatte en kung som styrdes fr\u00e5n mongoliet. efter detta splittrades myanmar och led av st\u00e4ndiga krig framf\u00f6rallt mellan ava i norr och pegu i s\u00f6der. efter att ava fallit f\u00f6r en invasion av shanfolket fr\u00e5n kina 1527 flyttade m\u00e5nga burmeser fr\u00e5n ava till taungoo som blev ett nytt maktcentrum i myanmar.\nmyanmar expanderade och intog flera omr\u00e5den under 1700-talet och b\u00f6rjan av 1800-talet tills landet kom i konflikt med engelska intressen i assam. genom en serie krig 1824-1886 er\u00f6vrade brittiska imperiet myanmar, som d\u00e4refter styrdes som en provins i brittiska indien.\n\n\n=== modern historia ===\nmyanmar var fr\u00e5n 1886 en del av det brittiska kolonialv\u00e4ldet som brittiska burma, men blev sj\u00e4lvst\u00e4ndigt 1948, ett \u00e5r efter indien och pakistan.\ninb\u00f6rdeskriget i burma, ett etniskt pr\u00e4glat krig mellan centralregeringen och olika etniska minoritetsgrupper, inleddes strax efter sj\u00e4lvst\u00e4ndigheten. det blossade \u00e5ter upp runt 2010. inb\u00f6rdeskriget har d\u00f6dat hundratusentals m\u00e4nniskor. den svenske journalisten bertil lintner och f\u00f6rfattaren c-j charpentier har b\u00e5da skrivit att svenska granatgev\u00e4r anv\u00e4nds av regeringen.\n\n\n==== fr\u00e5n milit\u00e4rkuppen 1962 fram till 1980-talet ====\ngeneral ne win genomf\u00f6rde 1962 en milit\u00e4rkupp och uppr\u00e4ttade ett milit\u00e4rt revolutionsr\u00e5d som landets regering. landets federala uppbyggnad beh\u00f6lls, men kompletterades med en hierarki av arbetar- och bonder\u00e5d. ett nytt parti under namnet myanmars socialistiska programparti grundades och fick status som enda till\u00e5tna parti. n\u00e4ringslivet f\u00f6rstatligades efter sovjetiskt m\u00f6nster, och landet isolerade sig fr\u00e5n omv\u00e4rlden. \nflera gerillagrupper har sedan dess verkat i landet, och det kanske allvarligaste hotet mot den burmesiska varianten p\u00e5 kommunism kom fr\u00e5n vita flaggan, en prokinesisk kommunistisk gerilla. det har f\u00f6rekommit stridigheter mellan trupper ifr\u00e5n myanmar och indien \u00f6ver andamanerna, men dessa stridigheter har avslutats.\nmyanmar har de senaste \u00e5rtiondena pl\u00e5gats av inb\u00f6rdeskrig. mot milit\u00e4rdiktaturen k\u00e4mpar flera minoritetsarm\u00e9er som vill ha mer sj\u00e4lvst\u00e4ndighet. milit\u00e4rjuntan h\u00e4vdar att motst\u00e5ndsr\u00f6relserna finansieras genom odling och smuggling av narkotika. en rapport i februari 2010, publicerad av ett antal folkr\u00f6relser, h\u00e4vdar att det i sj\u00e4lva verket \u00e4r regulj\u00e4ra arm\u00e9f\u00f6rband som driver eller beskyddar drogtillverkningen.myanmar var 2012 efter afghanistan v\u00e4rldens st\u00f6rsta producent av opium och stod f\u00f6r 25 % av v\u00e4rldsproduktionen.\n\n\n==== protesterna 1988 fram till 2000-talet ====\n1988 utbr\u00f6t stora protester och oroligheter i myanmar. kort dessf\u00f6rinnan hade aung san suu kyi, dotter till frihetsk\u00e4mpen aung san, \u00e5terv\u00e4nt fr\u00e5n 30 \u00e5r i exil och hon valdes till ordf\u00f6rande i det ledande oppositionspartiet, nationella demokratiska f\u00f6rbundet. arm\u00e9n slog dock ned protesterna med tusentals d\u00f6dsoffer som f\u00f6ljd. h\u00e4refter kom en kort period under den civile ledaren maung maung varp\u00e5  saw maung genomf\u00f6rde en kupp och blev premi\u00e4rminister och ledare f\u00f6r den styrande juntan som d\u00e5 tog \u00f6ver, state law and order restoration council (slorc). han utlovade fria val. aung san suu kyi sattes i husarrest den 20 juli 1989, hennes parti nationella demokratiska f\u00f6rbundet (nld) segrade 1990 i de f\u00f6rsta fria valen p\u00e5 n\u00e4stan 30 \u00e5r men valet ogiltigf\u00f6rklarades d\u00e4refter. aung san suu kyi sl\u00e4pptes inte f\u00f6rr\u00e4n 1995, men hon har sedan satts i husarrest upprepade g\u00e5nger. 1991 fick hon nobels fredspris.saw maung avsattes 1992 och ledarskapet i juntan togs \u00f6ver av than shwe. 1997 tillk\u00e4nnagav juntan att man bytt namn till state peace and development council, f\u00f6rkortat spdc. \n2005 meddelade than shwe att myanmars huvudstad skulle flyttas fr\u00e5n rangoon till den nybyggda staden naypyidaw. juntan invigde den nya huvudstaden i mars 2006.\nden svenske journalisten och antropologen c-j charpentier vistades i burma under oroligheterna i landet sommaren 1988. efter \u00e5terkomsten till sverige skrev han mycket snabbt reportageboken \"\u00e5tta dagar i burma\"  (91-7970-438-7) som utkom ett par veckor senare.\n\n\n==== demonstrationerna 2007 och senare ====\ni september 2007 intr\u00e4ffade stora demonstrationer i myanmar, ledda av buddhistmunkar. protesterna, som var de st\u00f6rsta sedan 1988, riktades mot den styrande milit\u00e4rjuntan.\nsommaren 2007 var antalet politiska f\u00e5ngar omkring 1 200, men efter demonstrationerna i september 2007 hade antalet \u00e5ter \u00f6kat kraftigt. i februari 2010 redovisade assistance association for political prisoners \u00f6ver 2 200 politiska f\u00e5ngar. m\u00e5nga av dem har s\u00e4nts till avl\u00e4gsna f\u00e4ngelser i landets utkanter, d\u00e4r deras anh\u00f6riga har sv\u00e5rt att bes\u00f6ka dem.juntan utlovade nya val enligt en 2009 antagen konstitution. valet planerades i november 2010. de styrande milit\u00e4rerna f\u00f6rv\u00e4ntades sitta kvar of\u00f6r\u00e4ndrat, eftersom konstitutionen \u00e4r s\u00e5 utformad att den ska garantera milit\u00e4ren ett fortsatt maktinnehav med ett sken av demokrati. 2011 sl\u00e4pptes ov\u00e4ntat flera hundra politiska f\u00e5ngar och oppositionsledaren aung san suu kyi blev fri fr\u00e5n sin husarrest den 13 november 2010, strax efter valet. regimen utlovade ekonomiska och politiska reformer i syfte att bryta landets isolering.\ni december 2012 avsl\u00f6jades det av den svenska reportern bertil lintner att svenska vapen anv\u00e4ndes av den burmesiska arm\u00e9n i det burmesiska inb\u00f6rdeskriget. vapnen hade inte direktexporterats till myanmar, utan hade ink\u00f6pts fr\u00e5n ett tredje land.8 november 2015 genomf\u00f6rdes \u00e5ter parlamentsval i myanmar, och de f\u00f6rsta som ans\u00e5gs vara fria sedan 1990. endast 75 procent av parlamentsplatserna stod dock p\u00e5 spel, sedan den styrande milit\u00e4ren tillf\u00f6rs\u00e4krat sig att 25 procent skulle g\u00e5 till egna kandidater. nationella demokratiska f\u00f6rbundet (nld) lett av aung san suu kyi m\u00e5ngdubblades och vann absolut majoritet i parlamentets b\u00e5da kammare, vilket inneb\u00e4r att partiets kandidat \u00e4ven ska bli landets president. genom den inf\u00f6rda regeln att burmeser med barn som har utl\u00e4ndskt medborgarskap, kan suu kyi dock inte utropas till president. vem som blir ny president \u00e4r \u00e4nnu inte avgjort. nld n\u00e5dde 60 respektive 58 procent av mandaten i de b\u00e5da kamrarna, medan milit\u00e4rens st\u00f6dparti usdp rasade till 5 respektive 7 procent. landets milit\u00e4rstyre erk\u00e4nde sig besegrat, men de har trots f\u00f6rlusten r\u00e4tten och makten att tills\u00e4tta de viktiga f\u00f6rsvars-, inrikes- och gr\u00e4nshandelsministrarna.\n\n\n==== milit\u00e4rkupp 2021 ====\np\u00e5 morgonen 1 februari 2021 f\u00e4ngslade milit\u00e4ren myanmars statskansler aung san suu kyi och andra medlemmar i det styrande partiet.milit\u00e4ren gav makten till arm\u00e9generalen min aung hlaing och utlyste ett \u00e5rs undantagstillst\u00e5nd. gr\u00e4nsen st\u00e4ngdes, resande och elektronisk kommunikation begr\u00e4nsades i hela landet. milit\u00e4ren tillk\u00e4nnagav att de skulle ers\u00e4tta nuvarande valkommission och indikerade att nyval skulle utlysas om ett \u00e5r.\nstatskansler aung san suu kyi och president win myint placerades i husarrest och milit\u00e4ren presenterade ett antal anklagelser mot dem.\n\n\n== geografi ==\nmyanmar ligger i sydostasien vid andamanhavet och bengaliska viken, mellan bangladesh och thailand. landet gr\u00e4nsar till kina (2 129 kilometer), thailand (2 416 kilometer), indien (1 468 kilometer), laos (238 kilometer), bangladesh (271 kilometer), och har totalt 6 522 kilometer landgr\u00e4ns.arealen \u00e4r 676 578 kvadratkilometer, varav landarealen uppg\u00e5r till 653 508 kvadratkilometer och vattenarealen till 23 070 kvadratkilometer.i v\u00e4ster mot indien och nord\u00f6st mot kina upptas myanmar av nord\u2013sydliga bergskedjor med toppar som n\u00e5r n\u00e4stan 6 000 meter \u00f6ver havet. i \u00f6ster ligger den cirka tusen meter h\u00f6ga shanplat\u00e5n, genomskuren av salweenflodens djupa dalar. l\u00e4ngst i s\u00f6der str\u00e4cker sig en bergig kustremsa l\u00e4ngs v\u00e4stra malackahalv\u00f6n. myanmars centrala delar \u00e4r l\u00e5glandet och deltaomr\u00e5dena runt de stora floderna irrawaddy (med bifloden chindwin) och sittang. floderna \u00e4r betydelsefulla transportleder.\nmyanmar p\u00e5verkas av sydv\u00e4stmonsunen och har tropiskt klimat med stora nederb\u00f6rdsm\u00e4ngder vid kusten och i de nordliga bergen, medan inlandet \u00e4r torrare.stora delar av landet \u00e4r skogkl\u00e4dda (ungef\u00e4r halva ytan). kustbergen t\u00e4cks av en artrik tropisk regnskog. i torrare bergstrakter utbreder sig l\u00f6vf\u00e4llande skogar (med framf\u00f6r allt teak), och p\u00e5 h\u00f6gre h\u00f6jd finns barrskog. i skogsbruket har elefanter anv\u00e4nts som drag- och arbetsdjur. p\u00e5 h\u00f6gplat\u00e5n har busk- och gr\u00e4ssl\u00e4tter ersatt skogen. i sumpiga deltaomr\u00e5den finns mangrovetr\u00e4sk.myanmar \u00e4r det 40:e st\u00f6rsta landet i v\u00e4rlden. det har en kustlinje p\u00e5 cirka 1 900 kilometer, fr\u00e5n andamansj\u00f6n till bengaliska viken, denna kuststr\u00e4cka utg\u00f6r en tredjedel av hela gr\u00e4nsen. det h\u00f6gsta berget hkakabo razi \u00e4r \u00e4ven det h\u00f6gsta berget i sydostasien. det ligger i den mest nordliga delen av landet som i sig ligger n\u00e4ra himalaya.myanmar har st\u00f6rst befolkning i s\u00f6der, l\u00e4ngs kusten och floden irrawaddy och dess b\u00f6rdiga dalg\u00e5ng. flodens tillrinningsomr\u00e5de finns dock i norr. \nlandet har cirka 800 insj\u00f6ar. \nmyanmars st\u00f6rsta stad \u00e4r rangoon med cirka 4,8 miljoner inv\u00e5nare. mandalay, mawlamyine, naypyidaw och bago \u00e4r andra stora st\u00e4der.\n\n\n== f\u00f6rfattning och styre ==\nmyanmar \u00e4r en parlamentarisk republik med presidenten som b\u00e5de statschef och regeringschef. landet har \u00e4ven tv\u00e5 stycken vicepresidenter, ben\u00e4mnda f\u00f6rste vicepresident respektive andre vicepresident. presidenten \u00e4r indirekt vald p\u00e5 ett 5-\u00e5rigt mandat av landets parlament (pyidaungsu hluttaw) genom att parlamentsledam\u00f6terna i b\u00e5de \u00f6verhuset (amyotha hluttaw) och underhuset (pyithu hluttaw) r\u00f6star p\u00e5 en av tre personer som f\u00f6rs fram av ett elektorskollegium best\u00e5ende av parlamentsledam\u00f6ter fr\u00e5n b\u00e5de \u00f6ver- och underhuset samt milit\u00e4ra ledam\u00f6ter. personen med flest r\u00f6ster blir landets president, den med n\u00e4st flest r\u00f6ster blir landets f\u00f6rste vicepresident och den med l\u00e4gst antal r\u00f6ster blir landets andre vicepresident. den 6 april 2016 skrev president htin kyaw under en lag vilket skapade en befattning ben\u00e4mnd statskansler, ocks\u00e5 med ett fem\u00e5rigt mandat, som \u00e4r att anses som landets de facto regeringschef. statskansler sedan 6 april 2016 \u00e4r aung san suu kyi. presidenten och landets \u00f6verbef\u00e4lhavare utser tillsammans myanmars regering.parlamentet har sitt s\u00e4te i huvudstaden naypyidaw och \u00e4r en tv\u00e5kammarf\u00f6rsamling. \u00f6verhuset pyidaungsu hluttaw har 224 ledam\u00f6ter, varav 168 v\u00e4ljs i enmansvalkretsar i absoluta majoritetsval (med en andra valomg\u00e5ng om ingen kandidat uppn\u00e5r en majoritet av r\u00f6sterna) och 56 ledam\u00f6ter utses av milit\u00e4ren. underhuset amyotha hluttaw har 440 ledam\u00f6ter, varav 330 likt \u00f6verhusets v\u00e4ljs i enmansvalkretsar i relativa majoritetsval och 110 \u00e4r milit\u00e4ra ledam\u00f6ter. b\u00e5da kamrarnas ledam\u00f6ter har fem\u00e5riga mandat. landets d\u00f6mande makts h\u00f6gsta domstol (engelska: supreme court of the union) best\u00e5r av dess ordf\u00f6rande (engelska: chief justice) och 7 till 11 andra domare. domare i h\u00f6gsta domstolen samt dess ordf\u00f6rande nomineras av presidenten och m\u00e5ste godk\u00e4nnas av underhuset innan presidenten kan utn\u00e4mna dem till deras uppdrag. h\u00f6gsta domstolens domare m\u00e5ste g\u00e5 i pension n\u00e4r de fyllt 70 \u00e5r. myanmar till\u00e4mpar ett blandat r\u00e4ttssystem best\u00e5ende av common law och sedvaner\u00e4tt.myanmar har allm\u00e4n och lika r\u00f6str\u00e4tt och r\u00f6str\u00e4tts\u00e5ldern \u00e4r 18 \u00e5r.\n\n\n=== politisk historia och utveckling ===\nde socialistiska dragen i myanmars styre minskade markant fr\u00e5n mitten av 1970-talet. ett f\u00f6rs\u00f6k med demokratiska val 1990 avslutades snabbt n\u00e4r regimen visade sig f\u00f6rlora. oppositionsledaren aung san suu kyi, dotter till en av ledarna f\u00f6r frihetsr\u00f6relsen under kolonialtiden, satt i husarrest i m\u00e5nga \u00e5r, men frigavs 2012.\nlandet styrdes av milit\u00e4ren fr\u00e5n 1988 fram till 2011 under namnet state peace and development council (f\u00f6re 1997 som state law and order restoration council) och var under perioden en auktorit\u00e4r milit\u00e4rregim. en ny konstitution ratificerades den 29 maj 2008 och parlamentsval h\u00f6lls 2010 och 2015. thein sein tillh\u00f6rde partiet usdp och var president 2011-2016. han f\u00f6ljdes av htin kyaw fr\u00e5n nationella demokratiska f\u00f6rbundet, som intr\u00e4dde sitt \u00e4mbete den 30 mars 2016. myanmar fick d\u00e5 sin f\u00f6rsta tydligt civila regering utan milit\u00e4rt styre p\u00e5 \u00f6ver fem \u00e5rtionden.freedom house gav under hela perioden 1998-2011 landet omd\u00f6met \"inte fritt\" och rankade b\u00e5de de politiska r\u00e4ttigheterna i myanmar och de medborgerliga friheterna som 7, d\u00e4r 1 representerar mest fri och 7 minst fri. 2012 b\u00f6rjade landets rankning stiga och 2017 h\u00f6jdes landets omd\u00f6me till \"delvis fritt\" samtidigt som organisationen rankade de politiska r\u00e4ttigheterna som 5 och de medborgerliga friheterna som 5.\n\n\n=== administrativ indelning ===\n\nmyanmar \u00e4r indelat i ett unionsterritorium, sju delstater och sju regioner (regionerna kallades divisioner fram till 2008). delstaterna \u00f6verensst\u00e4mmer i stort sett med de omr\u00e5den vars befolkning tillh\u00f6r etniska minoriteter. ibland redovisas delstaten shan samt regionen bago som uppdelade i mindre enheter (norra, s\u00f6dra och \u00f6stra shan, samt v\u00e4stra och \u00f6stra bago).\n\n\n==== unionsterritorium ====\nnaypyidaw\n\n\n==== delstater ====\nkaren\nkachin\nkayah\nchin\nmon\nrakhine\nshan\n\n\n==== regioner ====\nayeyarwady\nbago\nmagway\nmandalay\nrangoon\nsagaing\ntaninthayi\n\n\n=== milit\u00e4r ===\nmyanmars milit\u00e4r ben\u00e4mns tatmadaw (burmesiska: \u1010\u1015\u103a\u1019\u1010\u1031\u102c\u103a) och best\u00e5r av tre vapengrenar: arm\u00e9n (tatmadaw kyi), flottan (tatmadaw yay) och flygvapnet (tatmadaw lay).2016 ber\u00e4knades tatmadaw ha st\u00e5ende styrkor p\u00e5 406 000 man.\n\n\n=== medborgarskap ===\nburmesiskt medborgarskap erh\u00e5lls via jus sanguinis och b\u00e5da f\u00f6r\u00e4ldrarna m\u00e5ste vara medborgare i landet. medborgarskap kan \u00e4ven erh\u00e5llas genom naturalisation men den s\u00f6kande m\u00e5ste vara gift eller barn till en burmesisk medborgare. landet till\u00e5ter inte dubbla medborgarskap.\n\n\n== ekonomi ==\nmyanmar var mycket l\u00e4nge en m\u00f6tespunkt f\u00f6r handelsv\u00e4gar mellan kina, indien, tibet och syd\u00f6stra asien. i samband med den brittiska koloniseringen p\u00e5 1800-talet s\u00e5 utvecklades landet fr\u00e4mst mot jordbruk, och blev en av v\u00e4rldens ledande export\u00f6rer av ris. landet har ansenliga naturresurser inom mineraler (bly, zink, koppar, tenn), \u00e4delstenar (p\u00e4rlor, rubiner), timmer, petroleum och naturgas. \ngeorge orwell (som arbetade i myanmar mellan 1922 och 1927) f\u00f6rutsp\u00e5dde en g\u00e5ng att av alla de l\u00e4nder som koloniserats av storbritannien s\u00e5 var sannolikt myanmar det som skulle klara sig b\u00e4st sj\u00e4lvst\u00e4ndigt.\nn\u00e4r landet blev sj\u00e4lvst\u00e4ndigt 1948, var myanmar fortfarande k\u00e4nt som \u201dasiens rissk\u00e5l\u201d tack vare sin stora export, trots de stora skadorna fr\u00e5n andra v\u00e4rldskriget. avsk\u00e4rmningen fr\u00e5n omv\u00e4rlden under milit\u00e4rregimen har allvarligt bromsat utvecklingen i den burmesiska ekonomin.\nmyanmar \u00e4r ett av jordens fattigaste l\u00e4nder med l\u00e5g industrialisering och svag tillv\u00e4xt. omkring tv\u00e5 tredjedelar av inv\u00e5narna arbetar inom jordbruket. den centrala sl\u00e4tten \u00e4r uppbyggd av flodavlagringar och \u00e4r d\u00e4rf\u00f6r mycket b\u00f6rdig. irrawaddys delta h\u00f6r till v\u00e4rldens fr\u00e4msta risodlingsomr\u00e5den. andra jordbruksprodukter \u00e4r vete, majs, hirs, sockerr\u00f6r och bomull. skogsbruk, havs- och flodfiske bidrar till f\u00f6rs\u00f6rjningen. industrin f\u00f6r\u00e4dlar fr\u00e4mst jordens och skogens produkter. ris och teak ger n\u00e4stan tv\u00e5 tredjedelar av exportinkomsterna.i myanmar odlas ocks\u00e5 opiumvallmo. \u00f6stra myanmar ing\u00e5r i gyllene triangeln. landets bergsfolk har l\u00e4nge anv\u00e4nt opium som l\u00e4kemedel, men \u00e4ven som drog. opium \u00e4r ocks\u00e5 deras ekonomiskt viktigaste gr\u00f6da. i dag odlas vallmo framf\u00f6r allt f\u00f6r illegal framst\u00e4llning av heroin. flera av de politiskt radikala grupperna i myanmar tj\u00e4nar stora pengar p\u00e5 att handla med opium och heroin, pengar som gett dem stor makt i samh\u00e4llet. f\u00f6r ett land som redan har problem med diktatur och instabil inrikespolitik, utg\u00f6r droghandeln ett ytterligare problem. denna verksamhet har visat sig vara sv\u00e5r att stoppa, eftersom milit\u00e4rjuntan ofta samarbetar med narkotikabaronerna.\ni b\u00f6rjan av 2000-talet rankade den engelska tidningen the economist myanmar och etiopien som v\u00e4rldens fattigaste l\u00e4nder. de kom p\u00e5 delad f\u00f6rstaplats.\n\n\n=== export och import ===\n2016 exporterade myanmar varor och tj\u00e4nster v\u00e4rderat till 10,49 miljarder amerikanska dollar (usd) och importerade f\u00f6r 13,96 miljarder dollar. exporterna bestod mest av naturgas, tr\u00e4produkter, pulser och b\u00f6nor, fisk, ris, kl\u00e4der samt mineraler (inklusive jade och \u00e4delsten). importerna bestod mest av tyger, petroleumprodukter, g\u00f6dsel, plast, maskiner, transportutrustning, cement, byggmaterial, livsmedel samt matfetter.landets exportv\u00e4rden anses understiga den verkliga siffran p\u00e5 grund av smuggling av livsmedel, hush\u00e5llsprodukter och diesel \u00f6ver gr\u00e4nsen till grannl\u00e4nderna.exportpartners 2015:\n kina 37,7 %\n thailand 25,6 %\n indien 7,7 %\n japan 6,2 %importpartners 2015:\n kina 42,2 %\n thailand 18,5 %\n singapore 11,0 %\n japan 4,8 %\n\n\n=== infrastruktur ===\nmyanmar hade \u00e5r 2013 64 flygplatser, varav 36 med asfalterade landningsbanor. 13 av landets flygplatser hade en \u00f6ver tre kilometer l\u00e5ng landningsbana, dock var en s\u00e5dan inte asfalterad. landet har mer \u00e4n 5 000 km j\u00e4rnv\u00e4gar med ett smalsp\u00e5rssystem, s\u00e5 kallat metersp\u00e5r. viktiga hamnst\u00e4der \u00e4r rangoon, sittwe och mawlamyine.\n\n\n=== in- och utresa ===\nmyanmar har visumkrav f\u00f6r inresa f\u00f6rutom f\u00f6r personer som har pass fr\u00e5n ett f\u00f6ljande l\u00e4nder: brunei, filippinerna, indonesien, kambodja, laos, singapore, thailand och vietnam. personer med dessa pass f\u00e5r stanna i landet visumfritt i 14 dagar (30 dagar f\u00f6r singapore) vid inresa till n\u00e5gon av landets tre internationella flygplatser: mandalay international airport, naypyidaw airport och yangon international airport. inresa till landet \u00e4r dessutom endast m\u00f6jligt vid sex platser: de tre n\u00e4mnda flygplatserna samt gr\u00e4nskontrollerna tachilek, myawaddy och kawthaung.\n\n\n== demografi ==\nden senaste folkr\u00e4kningen h\u00f6lls den 29 mars 2014 och d\u00e5 uppgick den faktiskt befintliga befolkningen i myanmar (de facto) till 50 279 900 inv\u00e5nare, varav 24 228 714 m\u00e4n och 26 051 186 kvinnor. p\u00e5 grund av konflikter mellan regeringen och andra akt\u00f6rer kunde inte folkr\u00e4kningen inte fullt genomf\u00f6ras i hela delstaterna rakhine (1 090 000 personer ber\u00e4knades att ha inte blivit r\u00e4knade), kachin (97 byar med ber\u00e4knade 46 600 personer r\u00e4knades ej) och karen (69 753 personer i kommunen hpapun r\u00e4knades ej). det totala antalet personer som inte r\u00e4knades ber\u00e4knades av regeringen till 1 206 353 personer, varav 595 872 m\u00e4n och 610 481 kvinnor. den burmesiska regeringen uppskattade d\u00e4rf\u00f6r den totala faktiskt befintliga befolkningen i myanmar vid folkr\u00e4kningstillf\u00e4llet till 51 486 253 inv\u00e5nare, varav 24 824 586 m\u00e4n och 26 661 667 kvinnor. folkr\u00e4kningar hade tidigare h\u00e5llits 1983 och 1973. inv\u00e5nartalet i myanmar uppskattades i juli 2018 av the world factbook till 56 622 506 inv\u00e5nare, medan f\u00f6renta nationerna uppskattade befolkningen 1 juli 2016 till 54 363 000.myanmars majoritetsbefolkning kallas burmeser och bek\u00e4nner sig till theravada-buddhismen. tro p\u00e5 andev\u00e4sen kallade nat finns ocks\u00e5. majoritetsspr\u00e5ket \u00e4r burmesiska.\nregeringen i myanmar erk\u00e4nner 135 olika etniska grupper. skillnaden i spr\u00e5k mellan olika grupper \u00e4r stor eftersom spr\u00e5ken i myanmar tillh\u00f6r fyra olika spr\u00e5kfamiljer. myanmar \u00e4r relativt glest befolkat. majoriteten \u00e4r burmeser (cirka 70 procent) som lever p\u00e5 flodsl\u00e4tterna och i deltalandet. de talar burmesiska. engelska har sedan kolonialtiden anv\u00e4nts inom administration och aff\u00e4rsliv. myanmar har en rad betydande minoritetsfolk (de flesta \u00e4r bergsfolk) med starka krav p\u00e5 sj\u00e4lvstyrelse, och spr\u00e5ksplittringen \u00e4r stor. omkring 90 procent av inv\u00e5narna bek\u00e4nner sig till buddhismen, f\u00f6retr\u00e4desvis theravada.\n\nbefolkningstillv\u00e4xt: 1,0 % (2016)\nf\u00f6delsetal: 18,2 f\u00f6dslar per 1 000 inv\u00e5nare (2016)\nd\u00f6dlighet (hela befolkningen): 7,9 d\u00f6dsfall per 1 000 inv\u00e5nare (2016)\nnettomigration: -0,3 migranter per 1 000 inv\u00e5nare (2016)\nsp\u00e4dbarnsd\u00f6dlighet: 42,2 d\u00f6dsfall per 1 000 levande f\u00f6dslar (2016)\nmanlig sp\u00e4dbarnsd\u00f6dlighet: 48,3 d\u00f6dsfall per 1 000 levande f\u00f6dslar (2016)\nkvinnlig sp\u00e4dbarnsd\u00f6dlighet: 35,7 d\u00f6dsfall per 1 000 levande f\u00f6dslar (2016)\nm\u00f6drad\u00f6dlighet: 178 d\u00f6dsfall per 100 000 levande f\u00f6dslar (2015)\nantal barn/kvinna: 2,15 (2016)\nbefolkningens median\u00e5lder: 28,6 \u00e5r (2016)\nm\u00e4ns median\u00e5lder: 28,0 \u00e5r (2016)\nkvinnors median\u00e5lder: 29,3 \u00e5r (2016)\nbefolkningens medellivsl\u00e4ngd vid f\u00f6dseln: 66,6 \u00e5r (2016)\nm\u00e4ns medellivsl\u00e4ngd vid f\u00f6dseln: 64,2 \u00e5r (2016)\nkvinnors medellivsl\u00e4ngd vid f\u00f6dseln: 69,2 \u00e5r (2016)\nandel av vuxna befolkningen med hiv/aids: 0,76 % (2015)\ninv\u00e5nare som \u00e4r smittade av hiv/aids: 224 800 (2015)\nd\u00f6dsfall p\u00e5 grund av hiv/aids per \u00e5r: 9 700 (2015)\nandel av den vuxna befolkningen som lider av fetma: 2,9 % (2014)\nandel underviktiga barn under 5 \u00e5rs \u00e5lder: 22,6 % (2012)\nl\u00e4s- och skrivkunnighet bland personer 15 \u00e5r och \u00e4ldre: 93,1 % (2015)\nhos m\u00e4n: 95,2 % (2015)\nhos kvinnor: 91,2 % (2015)siffror tagna fr\u00e5n cias the world factbook.\n\n\n=== folkgrupper ===\nenligt the world factbook f\u00f6rdelas landets befolkning p\u00e5 f\u00f6ljande s\u00e4tt i avseende p\u00e5 etnicitet:\nburmeser: 68 %\nshan: 9 %\nkaren: 7 %\nrakhine: 4 %\nkineser: 3 %\nindier: 2 %\nmon: 2 %\n\u00f6vriga: 5 %vapenvila tr\u00e4dde i kraft i januari 2012 efter 63 \u00e5rs stridigheter mellan karenfolket och den burmesiska staten. vid den tiden var det v\u00e4rldens l\u00e4ngsta krig.rohingya anses av f\u00f6renta nationerna vara en av v\u00e4rldens mest diskriminerade minoriteter. \u00e4ven aung san suu kyi \u00e4r enligt en ledare f\u00f6r ett flyktingl\u00e4ger i bangladesh tyst om den etniska minoritetens situation och r\u00e4ttigheter, i likhet med de flesta burmeser. hon sj\u00e4lv har sagt att det beh\u00f6vs en ordentlig unders\u00f6kning f\u00f6r att ta reda p\u00e5 vilket land som rohingyafolket ska tillh\u00f6ra. uttalandet har gjort m\u00e5nga ur folkgruppen best\u00f6rta eftersom de anser sig tillh\u00f6r burma.burmas d\u00e5varande president thein sein meddelade den 12 juli 2012 att alla rohingyas b\u00f6r f\u00f6rvisas fr\u00e5n landet eller placeras i unhcr:s flyktingl\u00e4ger. den etniska minoritetens anses av vissa burmeser som \u201dimmigranter\u201d och av andra som \u201dbengaler\u201d. v\u00e5ldsamheter med bland annat mord och skadeg\u00f6relse skedde i juni 2012 mellan folkgruppen och buddhister i regionen rakhine. den 3 augusti 2012 hotade den f\u00e4ngslade indonesiske islamistledaren abubakar bashir f\u00f6rklara krig mot burma om landet forts\u00e4tter att skada hans \u201dmuslimska br\u00f6der\u201d.\n\n\n=== religion ===\nvid folkr\u00e4kningen 2014 f\u00f6rdelades befolkningen p\u00e5 f\u00f6ljande s\u00e4tt i avseende p\u00e5 religion:\nbuddhism: 87,9 %\nkristendom: 6,2 %\nislam: 4,3 %\nanimism: 0,8 %\nhinduism: 0,5 %\n\u00f6vriga religioner: 0,2 %\ningen religion: 0,1 %\n\n\n== kultur ==\n\n\n=== sport ===\nden mest popul\u00e4ra sporten i myanmar \u00e4r fotboll, som vuxit i popularitet sedan 1990-talet d\u00e5 den d\u00e5 styrande regimen b\u00f6rjade till\u00e5ta utl\u00e4ndska tv-s\u00e4ndningar. andra popul\u00e4ra sporter \u00e4r golf, kampsporten lethwei samt myanmars traditionella sport chinlone. myanmar har deltagit i samtliga olympiska sommarspel sedan sj\u00e4lvst\u00e4ndigheten f\u00f6rutom os i montr\u00e9al 1976 men har aldrig vunnit n\u00e5gon medalj.\n2013 var myanmar v\u00e4rdland f\u00f6r south east asian games f\u00f6r f\u00f6rsta g\u00e5ngen sedan 1969.\n\n\n== internationella rankningar ==\n\n\n== kommentarer ==\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r myanmar."