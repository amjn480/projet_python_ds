"youtube (pronunciaci\u00f3 afi [\u02c8ju\u02d0tu\u02d0b]) \u00e9s un lloc web en el qual els usuaris poden penjar i compartir v\u00eddeos. va ser creat per tres extreballadors de paypal el febrer de 2005. va ser adquirit per google inc. l'octubre de 2006, a canvi de 1.650 milions de d\u00f2lars, i ara opera com una de les seves filials. ara youtube \u00e9s molt vist a tot el m\u00f3n i cada minut s'hi pengen 300 hores de v\u00eddeo. el primer v\u00eddeo es va penjar el 23 d'abril de 2005 \"me at the zoo\", on es mostra el cofundador jawed karim al zool\u00f2gic de san diego.fins al 2014, youtube feia servir un reproductor en l\u00ednia basat en adobe flash per mostrar el seu contingut, tot i que tamb\u00e9 es podia fer servir un reproductor basat en l'est\u00e0ndard html5, que youtube va incorporar al 2010 despr\u00e9s que la w3c el present\u00e9s i que \u00e9s compatible amb els navegadors web m\u00e9s importants. finalment, al gener de 2015, youtube va anunciar que utilitzaria el reproductor basat en la tecnologia html5 com a reproductor predefinit.\nel youtube \u00e9s molt popular, gr\u00e0cies a la possibilitat d'allotjar v\u00eddeos personals de manera senzilla. allotja una varietat de clips de pel\u00b7l\u00edcules, programes de televisi\u00f3,v\u00eddeos musicals y streams. malgrat que les normes de youtube impedeixen pujar v\u00eddeos amb drets d'autor, aquest material hi \u00e9s en abund\u00e0ncia, aix\u00ed com continguts amateur com videojocs. els enlla\u00e7os a v\u00eddeos de youtube poden ser tamb\u00e9 inserits en blogs i llocs web personals fent servir api o incrustant-hi codi html.\ndes del 19 de gener de 2011, youtube est\u00e0 disponible en catal\u00e0, i es mostra directament en aquesta llengua si \u00e9s la del navegador, o triant-se manualment a la configuraci\u00f3 d'idioma del lloc web. en aquesta data tamb\u00e9 es va activar el subdomini [1] per a la versi\u00f3 en catal\u00e0.\n\n\n== hist\u00f2ria ==\nyoutube inc. va ser creada per chad hurley, steve chen i jawed karim el febrer de 2005 a san bruno (calif\u00f2rnia). tots ells es van con\u00e8ixer m\u00fatuament quan treballaven a paypal, hurley i karim com a enginyers, i chen com a dissenyador. segons hurley i chen, la idea de youtube va sorgir davant les dificultats que van experimentar en intentar compartir v\u00eddeos enregistrats durant una festa a san francisco. aquesta hist\u00f2ria ha estat considerada una versi\u00f3 molt simplificada, i chen ha reconegut que aquesta idea es pot haver promogut per la necessitat de presentar una hist\u00f2ria senzilla al mercat. karim ha declarat que la festa mai va existir, i que la idea de compartir v\u00eddeos a internet va ser seva. els seus companys, en canvi, asseguren que s\u00ed que va existir la festa, i que la idea original de karim era crear una p\u00e0gina de cites, on les persones es poguessin qualificar segons els seus v\u00eddeos. karim reconeix haver estat influenciat per un lloc de cites anomenat hotornot.com (\"sexy o no?\"), on els usuaris podien carregar fotografies seves, que llavors eren qualificades per altres usuaris.el domini va ser activat el 15 de febrer de 2005, i el 23 d'abril s'hi va pujar el primer v\u00eddeo, me at the zoo (\"jo al zoo\"). a la primavera youtube va entrar en l\u00ednia. no obstant aix\u00f2, els creadors es van adonar r\u00e0pidament que els usuaris carregaven tota classe de v\u00eddeos, deixant enrere la idea original. el tr\u00e0fic es va disparar quan la gent va comen\u00e7ar a col\u00b7locar enlla\u00e7os de youtube a les seves p\u00e0gines de myspace. el r\u00e0pid creixement del lloc va atraure a time warner i sequoia capital, que hi van invertir. despr\u00e9s que, l'octubre de 2005, l'empresa nike col\u00b7loqu\u00e9s un anunci protagonitzat per ronaldinho, les grans companyies van comen\u00e7ar a sentir-se atretes per youtube. nom\u00e9s l'any 2005, sequoia va haver d'invertir 8,5 milions de d\u00f2lars estatunidencs al lloc.\n\nel desembre de 2005, les p\u00e0gines de youtube eren visitades unes 50 milions de vegades al dia. no obstant aix\u00f2, despr\u00e9s que el v\u00eddeo musical lazy sunday, transm\u00e8s originalment al xou saturday night live, fos carregat a youtube, les visites es van disparar de nou fins a arribar a les 250 milions de visualitzacions di\u00e0ries. el maig de 2006, segons alexa.com, youtube va arribar als 2.000 milions de visualitzacions per dia, i a mitjans d'agost havia arribat a la marca de 7.000 milions en diverses ocasions; a m\u00e9s, s'havia convertit en el des\u00e8 lloc m\u00e9s visitat als estats units. en aquell moment, el new york post va estimar que youtube devia valer entre 600 i 1.000 milions de d\u00f2lars estatunidencs. myspace.com i google van publicar les seves pr\u00f2pies versions de youtube, sense \u00e8xit.\na l'octubre de 2006 les oficines de youtube es mantenien al comtat de san mateo, ubicades en el segon pis d'un edifici, i comptava amb uns 60 treballadors. un executiu d'universal music group havia anunciat feia poc que \u00abyoutube els devia desenes de milions de d\u00f2lars\u00bb, per violaci\u00f3 de drets d'autor. mark cuban, cofundador de broadcast.com, un servei de r\u00e0dio per internet comprat per yahoo! l'any 1999, havia declarat un mes abans que \u00abnom\u00e9s un tonto compraria youtube pels potencials problemes legals als que s'hauria d'enfrontar\u00bb. no obstant aix\u00f2, els propietaris del lloc ja s'havien comprom\u00e8s amb warner music per a millorar el servei, de forma que poguessin detectar m\u00e9s r\u00e0pidament quan un v\u00eddeo de la seva propietat era carregat al lloc.\n\na inicis de l'octubre de 2006 es va publicar una not\u00edcia al wall street journal que indicava que google compraria youtube per 1600 milions de d\u00f2lars. aquesta informaci\u00f3 va ser rebutjada inicialment per youtube i google, que la van qualificar de rumor. aquell mateix mes google va comprar youtube per 1650 milions de d\u00f2lars en accions. en el moment de la compra es visualitzaven a youtube 100 milions de v\u00eddeos i di\u00e0riament s'hi afegien 65.000 v\u00eddeos nous. a m\u00e9s, unes 72 milions de persones la visitaven per mes. hurley i chen van mantenir els seus c\u00e0rrecs, igual que els 67 treballadors que en aquell moment treballaven a l'empresa. els dies anteriors, youtube havia firmat dos acords amb universal music group i la columbia broadcasting system; i google havia firmat acords amb sony bmg i warner music per a la distribuci\u00f3 de videoclips musicals.\nel juny de 2008, el 38% dels v\u00eddeos vists a internet provenien de youtube; el competidor m\u00e9s proper tan sols arribava a representar el 4%. tot i que google no va revelar les xifres, es va estimar que el lloc va generar 200 milions de d\u00f2lars estatunidencs aquell any. en aquest mes, un anunci a la p\u00e0gina d'inici de youtube costava 175.000 d\u00f2lars di\u00e0riament, i el client havia de comprometre's a gastar 50.000 d\u00f2lars addicionals en anuncis a google o en altres p\u00e0gines de youtube. no obstant aix\u00f2, com que el contingut de l'\u00e0mplia majoria dels v\u00eddeos a youtube no atreien als anunciants, els preus dels anuncis es van col\u00b7lapsar. youtube va procedir a pressionar als estudis de cine i televisi\u00f3 perqu\u00e8 produ\u00efssin contingut audiovisual de qualitat, i els va oferir canals destacats, on podien presentar anuncis d'estrenes de pel\u00b7l\u00edcules i curtmetratges de televisi\u00f3. tamb\u00e9 va arribar a col\u00b7locar anuncis abans de l'inici d'un v\u00eddeo, per\u00f2 despr\u00e9s van descobrir que el 70% dels usuaris abandonava el lloc abans que aquest s'acab\u00e9s.la relaci\u00f3 de youtube amb les empreses productores de televisi\u00f3 i cine ha estat variada. viacom continua la demanda contra youtube per 1000 milions de d\u00f2lars, iniciada el mar\u00e7 de 2007, per una suposada violaci\u00f3 massiva de drets d'autor. d'altra banda, disney va firmar al mar\u00e7 de 2009 un acord amb youtube, autoritzant la transmissi\u00f3 de v\u00eddeos curts de l'american broadcasting company i espn. disney podria presentar anuncis a youtube gr\u00e0cies a aquest tracte. a l'abril de 2009, google va anunciar que youtube va firmar aliances amb alguns estudis de hollywood perqu\u00e8 el lloc pogu\u00e9s mostrar programes de televisi\u00f3 i pel\u00b7l\u00edcules completes. el gener de 2010, es presenta youtube rentals, un servei de videoclub per internet amb pel\u00b7l\u00edcules completes que es poden veure a l'instant pagant pr\u00e8viament.en els \u00faltims anys, google encara no ha aconseguit convertir efectivament l'alt tr\u00e0fic de youtube en guanys; l'empresa ho ha reconegut, per\u00f2 s'ha negat a proporcionar les xifres. d'acord amb un article de la revista forbes, youtube generar\u00e0 $240 milions el 2009, quedant molt per sota dels 170 milions de d\u00f2lars en costos operatius del lloc. segons una analista de la credit suisse, youtube estaria tenint p\u00e8rdues de 470 milions de d\u00f2lars estatunidencs el 2009; no obstant aix\u00f2, altres empreses estimen les p\u00e8rdues en 174,2 milions.\n\n\n== cr\u00edtiques ==\n\n\n=== recerca de v\u00eddeos ===\nyoutube mant\u00e9 una log\u00edstica que permet localitzar qualsevol v\u00eddeo per mitj\u00e0 de les etiquetes de metadada, t\u00edtols i descripcions que els usuaris assignen als seus v\u00eddeos, per\u00f2 l'\u00fas est\u00e0 restringit \u00fanicament als v\u00eddeos allotjats a youtube. no obstant aix\u00f2, arran de la compra de youtube per part de google, google video va comen\u00e7ar a afegir a les seves cerques als continguts de youtube.\nel juny de 2007 es va donar un important pas cap a la internacionalitzaci\u00f3 del lloc, en traduir la seva interf\u00edcie a diversos idiomes, incl\u00f2s el catal\u00e0.\n\n\n=== qualitat de v\u00eddeo ===\na google video i altres llocs de v\u00eddeos hi ha queixes sobre la qualitat, i que els v\u00eddeos es pixelen (apareixen quadres de color uniforme m\u00e9s gran, en forma de mosaic), en gran manera a causa de l'equilibri entre qualitat d'imatge i velocitat de transmissi\u00f3 de dades a la xarxa. un altre problema \u00e9s que en bastants clips l'\u00e0udio i el v\u00eddeo no estan sincronitzats, encara que aix\u00f2 dep\u00e8n del format del fitxer original.\nen general, tots els v\u00eddeos han d'ocupar un espai en disc no superior a 2 gb i han de tenir una durada menor o igual a 10 minuts, amb una toler\u00e0ncia extra de 58 segons de gravaci\u00f3. la totalitat dels v\u00eddeos s\u00f3n convertits a resolucions de 320\u00d7240 i 480\u00d7360, i a 30 fotogrames per segon, malgrat que els v\u00eddeos allotjats abans de mar\u00e7 de 2008 nom\u00e9s estan disponibles a la resoluci\u00f3 m\u00e9s baixa. tot i que tots els v\u00eddeos es mostren per defecte en la resoluci\u00f3 menor, els usuaris registrats poden reproduir-los en qualitat alta ajustant-ne les prefer\u00e8ncies.\nno tots els v\u00eddeos de youtube han estat optimitzats o convertits a un format d'alta resoluci\u00f3, per\u00f2 n'hi ha un petit percentatge que s\u00ed que ho \u00e9s i per a visualitzar-los cal afegir-hi el par\u00e0metre \"& fmt = 6\" al final de l'adre\u00e7a url. el v\u00eddeo seguiria sent un v\u00eddeo en format flv, per\u00f2 amb qualitat superior, sempre que hi hagi aquesta versi\u00f3; en cas contrari nom\u00e9s es visualitzar\u00e0 la versi\u00f3 normal. com a m\u00e8tode alternatiu, pot afegir \"& fmt = 18\", par\u00e0metre que est\u00e0 disponible per a gaireb\u00e9 tots els v\u00eddeos (en format mp4).\nel 25 de novembre de 2008, youtube va canviar la relaci\u00f3 d'aspecte del seu reproductor de v\u00eddeo, de 4:3 a 16:9, seguint l'est\u00e0ndard dels televisors lcd i de plasma, i tamb\u00e9 en concordan\u00e7a amb les intencions de l'empresa de transmetre pel\u00b7l\u00edcules completes en el futur. aquest canvi d'aspecte \u00e9s per a tots els v\u00eddeos, de manera que els que estan en format 4:3 es veuen amb franges negres als costats.\nyoutube tamb\u00e9 ha aconseguit que alguns v\u00eddeos puguin ser visitats en qualitat \"4k\". la qualitat 4k \u00e9s quatre vegades superior al 1080p i s'hi pot accedir marcant l'opci\u00f3 de \"veure en original\".\n\n\n== youtuber ==\nun youtuber \u00e9s un usuari i professi\u00f3 del lloc web youtube que puja i comparteix v\u00eddeos amb l'objectiu de guanyar's-hi la vida. guanyant popularitat normalment a trav\u00e9s d'altres xarxes socials com twitter, facebook i instagram l'estrat\u00e8gia \u00e9s aconseguir m\u00e9s subscriptors i visites per arribar a guanyar uns 3.000 euros mensuals, tot i que aix\u00f2 varia depenent del mes.el lloc web youtubers.cat mant\u00e9 una llista dels canals de youtube que publiquen v\u00eddeos en catal\u00e0.\n\n\n== restricci\u00f3 de c\u00f2pies ==\nper evitar c\u00f2pies dels arxius de v\u00eddeo, aquests estan distribu\u00efts en format flash (.flv), propietat de l'empresa adobe flash, que impedeix als usuaris fer c\u00f2pies digitals f\u00e0cilment. tot i aix\u00ed, diversos programadors han elaborat eines que permeten, sense perm\u00eds de youtube, la desc\u00e0rrega dels v\u00eddeos allotjats en el lloc. avui en dia existeix una gran infinitat d'aplicacions per baixar v\u00eddeos de youtube, a m\u00e9s ja existeix una eina per a baixar v\u00eddeos en alta definici\u00f3.\n\n\n=== copyright ===\nyoutube ha canviat profundament la definici\u00f3 de drets d'autor en v\u00eddeos, ja que abans del 2005 nom\u00e9s s'aplicaven a m\u00fasica compartida per p2p. gran part dels v\u00eddeos que els usuaris publiquen a youtube tenen m\u00fasica o imatges amb copyright, per\u00f2 la companyia nom\u00e9s els retira si \u00e9s requerit pel propietari dels drets d'autor. al retirar els v\u00eddeos el compte de l'usuari que els va publicar \u00e9s suspesa despr\u00e9s de rebre, si m\u00e9s no, tres advert\u00e8ncies. addicionalment, les productores de m\u00fasica poden demanar l'anul\u00b7laci\u00f3 de les pistes d'\u00e0udio dels v\u00eddeos que inclouen bandes sonores o m\u00fasica que no va ser llicenciada per a la seva inclusi\u00f3, quedant totalment sense so.\n\n\n==== disputa amb viacom ====\nun dels casos m\u00e9s coneguts va tenir lloc el febrer de 2007, davant l'exig\u00e8ncia per part de viacom, casa matriu de la cadena mtv, i els canals infantils nickelodeon, nick jr, nick jr 2 i noggin, de retirar del seu lloc m\u00e9s de 100.000 v\u00eddeos, en no poder arribar a un acord econ\u00f2mic amb la companyia perqu\u00e8 els usuaris poguessin utilitzar el contingut de viacom. la disputa entre les dues companyies es va agreujar el 13 de mar\u00e7, quan viacom va anunciar p\u00fablicament que havia demandat a youtube i la seva propiet\u00e0ria google inc. per presumpta violaci\u00f3 dels drets d'autor per una suma que supera els 1.000 milions de d\u00f2lars en danys i perjudicis. com a resposta, alguns usuaris de youtube van pujar v\u00eddeos a youtube exhortant a altres usuaris a boicotejar viacom. google respondre argumentant que s\u00ed que respecten els drets d'autor i que no permetr\u00e0 que la demanda legal es transformi en una distracci\u00f3 del continu i s\u00f2lid creixement de youtube.\n\n\n==== youtube com a plataforma publicit\u00e0ria ====\ndes de maig de 2007, a youtube van comen\u00e7ar a apar\u00e8ixer anuncis publicitaris sota el nom de l'usuari del producte que anuncia la campanya. no obstant aix\u00f2, el rebuig ha fet que aquesta campanya no tingui \u00e8xit, i per aix\u00f2 a cap anunciant li ha generat ingressos.\n\n\n==== com a complement de la televisi\u00f3 ====\nalguns canals nord-americans han creat \"webisodes\", breus cap\u00edtols de cinc minuts de durada amb una trama est\u00e0 relacionada amb la s\u00e8rie original de la qual es deriven, que s\u00f3n distribu\u00efts exclusivament a internet. aquests episodis van sorgir com un m\u00e8tode alternatiu despr\u00e9s de la vaga dels guionistes per arribar a una audi\u00e8ncia veritablement global. un exemple d'aquests curts \u00e9s \"qu\u00e9 vida m\u00e1s triste\", que va ser transm\u00e8s despr\u00e9s pel canal d'espanya lasexta.\na m\u00e9s s'ha comprovat que youtube no li roba audi\u00e8ncia a la televisi\u00f3, de fet l'estimula, ja que encara que un programa no tingui \u00e8xit al seu pa\u00eds d'origen, \u00e9s possible que a youtube s\u00ed que en tingui, a atreure m\u00e9s p\u00fablic de l'esperat. aix\u00f2 ha passat amb el programa espanyol muchachada nui, que ja \u00e9s \u00e0mpliament conegut a llatinoam\u00e8rica.\n\n\n== sistema de localitzaci\u00f3 ==\nel 19 de juny de 2007 el conseller delegat de google eric e. schmidt va realitzar a par\u00eds la publicaci\u00f3 del nou sistema d'internacionalitzaci\u00f3 i localitzaci\u00f3. la interf\u00edcie del lloc est\u00e0 des de llavors disponible en versions per a vint-i-cinc pa\u00efsos:\n\nla interf\u00edcie de youtube suggereix quina versi\u00f3 hauria de triar-se basant-se en l'adre\u00e7a ip de l'usuari. hi ha alguns v\u00eddeos que no estan disponibles en certs pa\u00efsos a causa de les restriccions de drets d'autor o per incloure contingut inadequat.\n\n\n== controv\u00e8rsies ==\n\n\n=== v\u00eddeos virals ===\nuna altra caracter\u00edstica del portal \u00e9s que s'ha ostentat com a plataforma principal per a la difusi\u00f3 de v\u00eddeos virals. aquests es refereixen a una infinitat de v\u00eddeos, ja siguin extrets de diversos mitjans com la televisi\u00f3, v\u00eddeos de promoci\u00f3 musical o videoaficionats, als quals particularment el p\u00fablic expectant troba alguna caracter\u00edstica generalment c\u00f2mica, per la qual cosa comencen a difondre-les a trav\u00e9s de blocs o altres xarxes socials per tal que siguin vists per m\u00e9s gent. la majoria d'aquests v\u00eddeos s\u00f3n molts totalment espontanis i no van ser fets amb l'objectiu original de ser v\u00eddeos virals, ni tampoc per a finalitats de lucre posterior. s\u00f3n els mateixos espectadors els que fan que aquests tinguin aquest comportament de difusi\u00f3 a la xarxa.\nun exemple \u00e9s la fama obtinguda per una maquilladora de la televisi\u00f3 peruana anomenada judith bustos, coneguda com \"la tigressa de l'orient\", que amb l'exposici\u00f3 d'un videoclip \"nou alba\" va ser un v\u00eddeo viral que va respondre a una infinitat de reaccions diverses. entre elles va considerar la seva presentaci\u00f3 com un camp o tamb\u00e9 un kitsch, aix\u00f2 pel fet que la petita empresa que el va produir, \"\u00e8xits del m\u00f3n\", que va sorgir de la fallida de tota la ind\u00fastria fonogr\u00e0fica del per\u00fa a mitjans dels 90, comptava amb recursos limitats per a la seva producci\u00f3, no utilitzant els que generalment t\u00e9 una companyia de televisi\u00f3. un exemple similar i que generalment caracteritza a un v\u00eddeo viral \u00e9s el que representa l'actor indi chiranjeevi, que durant el 1985 filma una escena en qu\u00e8 utilitza elements semblants al videoclip \"thriller\" de michael jackson, que en si no va ser una par\u00f2dia sin\u00f3 una expressi\u00f3 de la popularitat del cantant estatunidencs a la comunitat \u00edndia plasmada en una pel\u00b7l\u00edcula. el que ho va fer v\u00eddeo viral va ser l'extracci\u00f3 d'aquesta escena de la pel\u00b7l\u00edcula per a la qual va ser feta i la seva posterior exhibici\u00f3 a youtube, el que espectadors de tot el m\u00f3n van percebre com una par\u00f2dia, sent que no ho era. l'impacte d'un v\u00eddeo viral \u00e9s totalment incert i amb diversos destinacions, per\u00f2 arriba a ser tal que dona peu a crear tota mena de par\u00f2dies fins i tot fetes pels canals de televisi\u00f3 nacional del m\u00f3n, arribant tamb\u00e9 al lucre, aix\u00f2 tamb\u00e9 fins i tot \u00e9s reflectit en la publicitat d'alguns pa\u00efsos. hi ha algunes excepcions on alguns v\u00eddeo s\u00f3n editats amb el prop\u00f2sit de ser un v\u00eddeo viral.\n\n\n=== usos col\u00b7laterals no esperats ===\nel servei del lloc tamb\u00e9 ha estat utilitzat pel crim organitzat, principalment pels c\u00e0rtels del narcotr\u00e0fic, per mostrar el seu arsenal i poder. aquests v\u00eddeos s\u00f3n musicats amb \"corridos\" de m\u00fasica norte\u00f1a, que contenen lletres relacionades amb els capos del narcotr\u00e0fic. a m\u00e9s, aquestes organitzacions criminals han publicat imatges de cad\u00e0vers i decapitacions de bandes rivals sense censura, per augmentar l'impacte medi\u00e0tic i atemorir els seus rivals, encara que els v\u00eddeos s\u00f3n retirats immediatament pels administradors. un cas in\u00e8dit es va donar durant el segrest del ramader mexic\u00e0 luis fierro, de l'estat mexic\u00e0 de guerrero. un v\u00eddeo gravat pels seus captors va ser allotjat a youtube, per\u00f2 el seu acc\u00e9s va ser restringit amb una clau. en el v\u00eddeo es mostrava l'agonia i s\u00faplica del segrestat pel pagament del rescat. d'aquesta manera, es mostrava una altra vessant en l'\u00fas de tecnologies pel crim organitzat.\nyoutube tamb\u00e9 va servir per allotjar un v\u00eddeo filmat pel core\u00e0 cho seung-hui, que contenia discurs seu. aquest v\u00eddeo fou penjat poc abans que cho execut\u00e9s la matan\u00e7a a virg\u00ednia tech als estats units.\nel servei de youtube t\u00e9 una eina de den\u00fancia per infraccions que incompleixin les condicions d'\u00fas. entre aquestes destaca la prohibici\u00f3 d'allotjar material que promogui el \"odi racial\" i el \"discurs d'incitaci\u00f3 a l'odi\". d'aquesta manera, els usuaris poden enviar una sol\u00b7licitud de revisi\u00f3 al v\u00eddeo en q\u00fcesti\u00f3, aix\u00ed com cr\u00edtiques i comentaris d'aquest, perqu\u00e8 siguin avaluats, i de procedir, siguin retirats.\n\n\n=== protecci\u00f3 infantil ===\na partir del 2017, hi va haver un augment significatiu del nombre de v\u00eddeos relacionats amb infants, juntament amb la popularitat dels pares que feien vlogs sobre les activitats de la seva fam\u00edlia, i altres creadors de contingut que es van allunyar del contingut que sovint es criticava o es desmonetitzava per centrar-se en material adequat per a fam\u00edlies. el 2017, youtube va informar que el temps en qu\u00e8 es visualitzaven vloggers familiars havia augmentat un 90%. no obstant aix\u00f2, a causa de l'augment de v\u00eddeos amb nens, el lloc va comen\u00e7ar a enfrontar-se a diverses controv\u00e8rsies relacionades amb la seguretat infantil. alguns canals familiars opoulars com \"familyofive\" o \"fantastic adventures\" van ser investigats per accusacions d'ab\u00fas infantil, i els seus v\u00eddeos van ser suprimits posteriorment..\nm\u00e9s tard, en aquell mateix any, youtube va ser criticat per mostrar v\u00eddeos inadequats dirigits a nens i que sovint presentaven personatges populars en situacions violentes, sexuals o pertorbadores, molts dels quals van apar\u00e8ixer a youtube kids i van atraure milions de visualitzacions. el terme \"elsagate\" va ser encunyat a internet i despr\u00e9s utilitzat per diversos mitjans de comunicaci\u00f3 per referir-se a aquesta controv\u00e8rsia. l'11 de novembre de 2017, youtube va anunciar que refor\u00e7aria la seguretat del lloc per protegir els nens del contingut inadequat. m\u00e9s tard, en aquest mateix mes, la companyia va comen\u00e7ar a suprimir massivament v\u00eddeos i canals que feien un \u00fas indegut de personatges familiars. com a preocupaci\u00f3 m\u00e9s \u00e0mplia sobre la seguretat dels nens a youtube, l'onada de supressions tamb\u00e9 es va orientar als canals que mostraven nens que participaven en activitats inadequades o perilloses sota la guia d'adults.\nel sistema de youtube, fins i tot, permet l'anonimat de qui penja v\u00eddeos de contingut que sembla dirigit a nens i que nom\u00e9s t\u00e9 contingut adequat per a nens. en el passat youtube ha hagut d'eliminar els canals amb contingut infantil que, despr\u00e9s de popularitzar-se, inclouen de sobte contingut inadequat emmascarat com a contingut infantil. alguns dels programes infantils m\u00e9s vistos a youtube provenen de canals que no tenen propietaris identificables, cosa que genera inquietuds sobre les intencions i finalitats. la dificultat per identificar qui opera aquests canals \"s'afegeix a la falta de responsabilitat\", segons josh golin de la campanya per a una inf\u00e0ncia sense comer\u00e7. la consultora educativa ren\u00e9e chernow-o'leary va trobar que els v\u00eddeos estaven dissenyats per entretenir sense cap intenci\u00f3 educar, cosa que fa que els cr\u00edtics i els pares estiguin preocupats perqu\u00e8 els seus fills quedin massa encantats pel contingut d'aquests canals.\nel gener de 2019, youtube va prohibir oficialment els v\u00eddeos que contenien \"desafiaments que fomenten actes que tenen un risc inherent de danys f\u00edsics greus\" (com, per exemple, el tide pod challenge, un desafiament on la persona que el duia a terme havia d'ingerir una o m\u00e9s unitats del detergent de roba tide pod), i v\u00eddeos amb bromes que \"fan creure a les v\u00edctimes que tenen risc de perill f\u00edsic\" o causar angoixa emocional en els nens.\nsexualitzaci\u00f3 infantil\nel novembre de 2017, es va revelar als mitjans que molts v\u00eddeos on sortien nens, sovint penjats pels mateixos menors, i que mostren contingut innocent com els nens jugant amb joguines o fent gimn\u00e0stica, atreien comentaris de ped\u00f2fils, i que els predadors trobaven els v\u00eddeos a trav\u00e9s de llistes de reproducci\u00f3 privades de youtube o escrivint certes paraules clau en rus. altres v\u00eddeos centrats en els nens penjats originalment a youtube van comen\u00e7ar a propagar-se per la dark web i es van penjar en f\u00f2rums coneguts per ser utilitzats per ped\u00f2fils.\ncom a resultat de la controv\u00e8rsia, que es va afegir a la preocupaci\u00f3 per \"elsagate\", diversos anunciants importants que havien publicat anuncis contra aquests v\u00eddeos van deixar d'aportar diners a youtube. el desembre de 2018, the times va trobar m\u00e9s de 100 casos de preparaci\u00f3 en qu\u00e8 els nens eren manipulats per a exhibir comportaments sexualment impl\u00edcits (com ara treure roba, adoptar actituds sexualitzades i tocar altres nens de manera inadequada) per desconeguts. despr\u00e9s que un periodista assenyal\u00e9s els v\u00eddeos en q\u00fcesti\u00f3, se'n van retirar la meitat i la resta es va esborrar despr\u00e9s que the times contact\u00e9s el departament de relacions p\u00fabliques de youtube.el febrer de 2019, el vlogger de youtube matt watson va identificar un \"forat de cuc\" que provocaria que l'algoritme de recomanaci\u00f3 de youtube atragu\u00e9s els usuaris a aquest tipus de contingut de v\u00eddeo i fes que tot el contingut recomanat per aquest usuari inclogu\u00e9s nom\u00e9s aquest tipus de v\u00eddeos. la majoria d'aquests v\u00eddeos tenien comentaris de predadors sexuals que comentaven marques de temps del v\u00eddeo de quan es mostrava als nens en posicions compromeses o fent comentaris indecents. en alguns casos, altres usuaris havien tornat a penjar el v\u00eddeo en forma no llistada, per\u00f2 amb enlla\u00e7os entrants d'altres v\u00eddeos, i despr\u00e9s els van monetitzar, propagant aquesta xarxa. arran de la pol\u00e8mica, el servei va informar que havien esborrat m\u00e9s de 400 canals i desenes de milions de comentaris i van informar els usuaris que ofenien la policia i el centre nacional per a nens desapareguts i explotats dels estats units. un portaveu va explicar que \"\u00e9s desagradable qualsevol contingut (inclosos els comentaris) que posi en perill els menors i tenim pol\u00edtiques clares que ho prohibeixen a youtube. hi ha molt m\u00e9s a fer i continuem treballant per millorar i detectar els abusos m\u00e9s r\u00e0pidament\". tot i aquestes mesures, at&t, disney, el dr. oetker, epic games i nestl\u00e9 van retirar la seva publicitat de youtube.posteriorment, youtube va comen\u00e7ar a desmonetitzar i bloquejar la publicitat en els tipus de v\u00eddeos que havien atret aquests comentaris predatoris. el servei va explicar que es tractava d'una mesura temporal mentre exploraven altres m\u00e8todes per eliminar el problema. youtube tamb\u00e9 va comen\u00e7ar a assenyalar canals que principalment inclouen nens i a desactivar preventivament les seves seccions de comentaris. els \"socis de confian\u00e7a\" poden sol\u00b7licitar que es tornin a activar els comentaris, per\u00f2 llavors el canal es far\u00e0 responsable de moderar els comentaris. aquestes accions es dirigeixen principalment a v\u00eddeos d'infants petits, per\u00f2 tamb\u00e9 es podrien protegir els v\u00eddeos de nens m\u00e9s grans i adolescents si contenen accions que es poden interpretar com a sexuals, com ara gimn\u00e0stica. youtube va declarar que tamb\u00e9 treballava en un sistema millor per eliminar comentaris en altres canals que coincidissin amb l'estil dels depredadors infantils.\nun intent de marcar algor\u00edtmicament els v\u00eddeos que contenen refer\u00e8ncies a la cadena \"cp\" (una abreviatura de \"child pornography\", pornografia infantil) va donar lloc a una s\u00e8rie de falsos positius el tema dels quals no estava relacionat amb pornografia infantil, per\u00f2 que utilitzaven la mateixa abreviatura, inclosos els v\u00eddeos relacionats amb el videojoc m\u00f2bil pok\u00e9mon go (que utilitza \"cp\" com a abreviatura de l'estad\u00edstica \"combat power\") i club penguin. youtube es va disculpar pels errors i va restablir els v\u00eddeos afectats. per separat, trols d'internet han intentat que alguns v\u00eddeos es marquin per ser retirats o retirar-los comentant afirmacions similars al que havien dit els predadors; aquesta activitat es va convertir en un problema durant la rivalitat entre la pewdiepie i t-series a principis del 2019. youtube va declarar que no prenen mesures en cap v\u00eddeo amb aquests comentaris, sin\u00f3 aquells que han marcat perqu\u00e8 probablement atrauran l'activitat dels depredadors infantils.\nel juny de 2019, the new york times va citar investigadors que havien trobat que els usuaris que miraven v\u00eddeos er\u00f2tics podrien ser recomanats v\u00eddeos aparentment innocus de nens. com a resultat, el senador josh hawley va declarar els seus plans per introduir una legislaci\u00f3 federal que prohib\u00eds a youtube, i altres webs que compartissin v\u00eddeos, incloguessin v\u00eddeos on predominen menors com a v\u00eddeos \"recomanats\", a excepci\u00f3 dels que s\u00f3n \"produ\u00efts professionalment\", com ara v\u00eddeos d'espectacles de talent televisats. youtube ha suggerit possibles plans per eliminar tots els v\u00eddeos amb nens del lloc web principal de youtube i transferir-los a youtube kids, on tindrien un control m\u00e9s fort sobre el sistema de recomanacions, aix\u00ed com altres canvis importants al lloc principal de youtube a la funci\u00f3 recomanada i al sistema de reproducci\u00f3 autom\u00e0tica.\n\n\n== vegeu tamb\u00e9 ==\nyoutuber\nvideoclips en catal\u00e0 m\u00e9s vistos\nyoutube shorts\ngoogle video\ndailymotion\nmuziic\nyoutube instant\nnewpipe\n\n\n== refer\u00e8ncies ==\n\n\n== enlla\u00e7os externs ==\np\u00e0gina oficial de youtube (angl\u00e8s)\nyoutube a blogger (angl\u00e8s)\npress room de youtube (angl\u00e8s)"