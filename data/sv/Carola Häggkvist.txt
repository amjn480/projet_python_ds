"carola maria h\u00e4ggkvist, under en period s\u00f8gaard,  k\u00e4nd som carola, f\u00f6dd 8 september 1966 i h\u00e4gerstens f\u00f6rsamling, stockholms kommun, \u00e4r en svensk s\u00e5ngerska och l\u00e5tskrivare. sedan genombrottet 1983 har hennes skivor s\u00e5lts i flera miljoner exemplar. hon har genom \u00e5ren spelat in s\u00e5nger som \"fr\u00e4mling\", \"mickey\", \"mitt i ett \u00e4ventyr\", \"f\u00e5ngad av en stormvind\" och \"evighet\".\n\n\n== biografi ==\n\n\n=== tidiga \u00e5r ===\ncarola h\u00e4ggkvist f\u00f6ddes i h\u00e4gersten men \u00e4r uppvuxen i norsborg i botkyrka kommun. hon \u00e4r dotter till jan h\u00e4ggkvist (1939\u20132004) och anita, f\u00f6dd andersson (1943\u20132004) och har en \u00e4ldre syster. carola startade sin skolg\u00e5ng p\u00e5 borgskolan i norsborg men n\u00e4r hon uppt\u00e4ckte att hon ville satsa p\u00e5 musiken s\u00e5 b\u00f6rjade hon 1976 i s\u00e5ngklasser vid mellanstadiet p\u00e5 mariaskolan p\u00e5 s\u00f6dermalm i stockholm, och fortsatte sedan h\u00f6gstadiet p\u00e5 adolf fredriks musikklasser i stockholm. hon blev troende p\u00e5 ett skidl\u00e4ger arrangerat av den kristna studentorganisationen credo vintern 1979/80.redan som barn deltog hon i talangt\u00e4vlingar och vann riksfinalen i barnens dags talangt\u00e4vling nya ansikten p\u00e5 s\u00f6dra teatern i stockholm 1977, en bedrift hon sedan upprepade flera \u00e5r i f\u00f6ljd, ensam eller som medlem av en grupp. hon var bland annat s\u00e5ngerska i h\u00e5rdrocksbandet standby i b\u00f6rjan av 1980-talet och medverkade med dem p\u00e5 en samlingsskiva 1981. f\u00f6re genombrottet i melodifestivalen 1983 kom hon d\u00e4rmed att medverka i tv-program som halvsju, nygammalt, hylands h\u00f6rna och sveriges magasin. hennes f\u00f6rsta tv-framtr\u00e4dande skedde 28 november 1977, n\u00e4r hon i sveriges magasin sj\u00f6ng \"krokodilbarnets klagan\" som var vinnarl\u00e5t i den ovann\u00e4mnda talangt\u00e4vlingen.\n\n\n=== 1983\u20131989: genombrott ===\ngenombrottet kom med segern i melodifestivalen 1983 med l\u00e5ten \"fr\u00e4mling\", skriven av lasse holm och monica forsberg. albumet fr\u00e4mling kom att s\u00e4lja i \u00f6ver en miljon exemplar och \u00e4r det mest s\u00e5lda albumet n\u00e5gonsin i sverige. vid turn\u00e9n samma sommar slogs bes\u00f6ksrekord i folkparkerna. \nhennes nederl\u00e4ndska version, \"je ogen hebben geen geheimen\" (\"dina \u00f6gon har inga hemligheter\") blev en stors\u00e4ljare i nederl\u00e4nderna och n\u00e5dde som b\u00e4st en sjundeplats p\u00e5 nederl\u00e4ndska top 40 i juni 1983.vid tidpunkten f\u00f6r segern gick hon p\u00e5 s\u00f6dra latins musiklinje i stockholm, men avslutade studierna i samband med melodifestivalen. hon t\u00e4vlade senare i eurovision song contest och slutade p\u00e5 tredje plats efter luxemburg och israel. 6,1 miljoner tv-tittare \u2013 84 procent av sveriges befolkning \u2013 s\u00e5g s\u00e4ndningen, vilket var rekord. carola sl\u00e4ppte fyra album och en ep p\u00e5 mariann grammofon, men skrev sedan kontrakt med polydor. 1988 gick carola p\u00e5 livets ords bibelskola, och blev medlem i f\u00f6rsamlingen.\n\n\n=== 1990\u20131991: tillbaka i melodifestivalen och eurovision song contest ===\n1990 \u00e5terv\u00e4nde carola till melodifestivalen med l\u00e5ten \"mitt i ett \u00e4ventyr\", skriven av stephan berg, och kom tv\u00e5a i t\u00e4vlingen efter edin-\u00e5dahl. i samband med festivalen sl\u00e4pptes albumet much more, vilket s\u00e5lde guld.1991 t\u00e4vlade carola \u00e5terigen i melodifestivalen med \"f\u00e5ngad av en stormvind\", \u00e4ven den skriven av stephan berg. bidraget vann med 32 po\u00e4ng \u00f6ver tv\u00e5an och fick representera sverige i eurovision song contest 1991 i rom, italien. brittiska vadslagningsfirmor tippade henne som tv\u00e5a. n\u00e4r det endast \u00e5terstod en jurygrupp, fr\u00e5n italien, stod vinsten mellan tv\u00e5 l\u00e4nder: sverige med 146 po\u00e4ng och israel med 139 po\u00e4ng. varken sverige eller israel fick n\u00e5gra po\u00e4ng av den italienska juryn, medan frankrike fick tolvan. detta innebar att sveriges carola och frankrikes amina annabi b\u00e5da hade 146 po\u00e4ng vardera. segern fick inte delas, varf\u00f6r man r\u00e4knade antal tolvpo\u00e4ngare de tv\u00e5 bidragen hade f\u00e5tt. det visade sig att de f\u00e5tt lika m\u00e5nga tolvor, varf\u00f6r man fick r\u00e4kna tiopo\u00e4ngare, av vilka carola hade f\u00e5tt fem mot frankrikes tv\u00e5. f\u00f6rst d\u00e5 kunde hon utses till vinnare. \"f\u00e5ngad av en stormvind\" blev en stor hit i sverige och f\u00f6ljdes av albumet carola hits. detta var tredje g\u00e5ngen sverige stod som vinnare.\n\n\n=== 1992\u20131999: musikaler, skivor och turn\u00e9er ===\ncarola \u00e4r den f\u00f6rsta skandinaviska pops\u00e5ngerska som upptr\u00e4tt i kina, vilket hon gjorde inf\u00f6r cirka 600 miljoner tv-tittare. hon sl\u00e4ppte \u00e4ven ett album i kina 1992. 1993 spelade hon in gospelalbumet my tribute som sedan sl\u00e4pptes i sexton l\u00e4nder. detta gjorde henne bland annat till \u00e5rets gospelartist i nederl\u00e4nderna. \u00e5ret d\u00e4rp\u00e5 gjorde hon debut som l\u00e5tskrivare, p\u00e5 albumet personligt.1995 gjorde carola debut som aktris i en musikal n\u00e4r hon gjorde rollen som maria i the sound of music och spelade mot tommy k\u00f6rberg. hon deltog i 425 f\u00f6rest\u00e4llningar och vann guldmasken f\u00f6r sin roll. 1998 l\u00e4ste hon den svenska r\u00f6sten som mirjam i den tecknade filmen prinsen av egypten och 2002 var hon med i musikalen les mis\u00e9rables i london och p\u00e5 turn\u00e9n till fem skandinaviska st\u00e4der.1997 sl\u00e4ppte carola albumet det b\u00e4sta av carola, 1998 kom albumet blott en dag och 1999 sl\u00e4pptes det framg\u00e5ngsrika julalbumet jul i betlehem som redan efter en m\u00e5nad s\u00e5lt \u00f6ver 300 000 exemplar. totalt s\u00e5ldes den i \u00f6ver 600 000 exemplar i hela skandinavien varav 350 000 i sverige. 1999 deltog hon i rhapsody in rock-turn\u00e9n med bland andra robert wells och maria lundqvist. hon sj\u00f6ng ocks\u00e5 den svenska och den amerikanska nationals\u00e5ngen vid en tennismatch mellan bj\u00f6rn borg och john mcenroe under the atp tour of senior champions i mariehamn p\u00e5 \u00e5land. hon deltog dessutom vid showen toner f\u00f6r miljoner.\n\n\n=== 2001\u20132004: popl\u00e5tar och kristna visor ===\n2001 sl\u00e4ppte carola sov p\u00e5 min arm, en skiva som inneh\u00f6ll visor, psalmer, ballader och gospel. senare sl\u00e4ppte hon pop/rockalbumet my show, vilket f\u00f6ljdes av en l\u00e4ngre turn\u00e9. skivan inneh\u00f6ll flera hitsinglar. under sommaren 2002 blev hon korad av flera tidningar till sommarens popdrottning. 2003 l\u00e4mnade carola in s\u00e5ngen \"n\u00e4r l\u00f6ven faller\" till melodifestivalen, men eftersom hon inte ville framf\u00f6ra den sj\u00e4lv, trots att hon sjungit p\u00e5 den inl\u00e4mnade demon, diskvalificerades bidraget. l\u00e5ten fanns senare med p\u00e5 albumet guld, platina & passion som sl\u00e4pptes 2003 i samband med att hon firade 20 \u00e5r som artist. \u00e5ret d\u00e4rp\u00e5 sl\u00e4pptes det kristna albumet credo som carola beskrev som \"ett uttryck av min k\u00e4rlek f\u00f6r gud\".\n\n\n=== 2005\u20132007: melodifestivalen och jul i betlehem ii ===\n2005 turnerade carola i norge och finland med l\u00e5tar fr\u00e5n albumet st\u00f6rst av allt. efter att ha varit mellanakt i melodifestivalen 2005, d\u00e5 hon upptr\u00e4dde med den nya singeln \"genom allt\", st\u00e4llde hon \u00e5ter upp i t\u00e4vlingen 2006. hon t\u00e4vlade med bidraget \"evighet\" skriven av bobby ljunggren, henrik wikstr\u00f6m och thomas g:son och som hon beskrev som \"en sann vinnarl\u00e5t\". hon tog sig \u00f6verl\u00e4gset vidare fr\u00e5n semifinalen i g\u00f6teborg till finalen i stockholm. trots att hon bara kom tv\u00e5a efter att jurygrupperna avgett sina r\u00f6ster gjorde svenska folkets telefonr\u00f6ster henne till vinnare med 232 po\u00e4ng. efter vinsten reste hon runt i europa f\u00f6r att marknadsf\u00f6ra l\u00e5ten, bland annat i kroatien, slovenien, serbien och irland. under sommaren sl\u00e4ppte hon albumet fr\u00e5n nu till evighet som toppade listorna i sverige i flera veckor. i eurovision song contest i aten t\u00e4vlade hon allts\u00e5 f\u00f6r sverige f\u00f6r tredje g\u00e5ngen. hon \u00e4r j\u00e4mte marie bergman den artist som har representerat sverige i t\u00e4vlingen flest g\u00e5nger. hon t\u00e4vlade med den engelskspr\u00e5kiga versionen av l\u00e5ten, \"invincible\", f\u00f6rst i semifinalen, vilken hon kvalificerade sig fr\u00e5n med 217 po\u00e4ng och en fj\u00e4rdeplats. i finalen slutade hon p\u00e5 femte plats (av 24) med 170 po\u00e4ng. i finalen fick carola po\u00e4ng ifr\u00e5n 31 av de 37 deltagande l\u00e4nderna, varav tre 10 po\u00e4ngare ifr\u00e5n norge, danmark och albanien. i semifinalen fick hon 12 po\u00e4ngare ifr\u00e5n malta, portugal och norge.\nefter eurovision song contest genomf\u00f6rde hon en stor sommarturn\u00e9 i sverige med material fr\u00e5n senaste popskivan. totalt bes\u00f6kte hon sjutton st\u00e4der och hon medverkade dessutom i flera tv-program. men under andra halvan av 2006 tvingades carola att vila sin r\u00f6st p\u00e5 grund av halsproblem orsakade av hennes allt kraftfullare och intensivare s\u00e4tt att sjunga. hon gjorde bara ett f\u00e5tal framtr\u00e4danden. i oktober 2006 sj\u00f6ng hon tillsammans med andrea bocelli p\u00e5 hans nya singel \"because we believe\". i december 2006 turnerade hon \u00e5terigen i norden med sin julturn\u00e9.\nunder f\u00f6rsta halvan av 2007 genomf\u00f6rde carola en miniturn\u00e9 mestadels i de norra delarna av sverige. hon gjorde \u00e4ven tv\u00e5 konserter i \u00e4ngelholm till f\u00f6rm\u00e5n f\u00f6r efs-kyrkans nybyggnad och invigningen av wisby strand konsert- och kongresshall i visby. hon reste dessutom runt i europa, bland annat till danmark, belarus och spanien f\u00f6r att g\u00e4sta olika shower och sjunga \"invincible\".\nden 14 juli 2007 sj\u00f6ng carola f\u00f6r kronprinsessan victoria p\u00e5 hennes 30-\u00e5rsdag. hon sj\u00f6ng ett medley av \"evighet\" och \"s\u00e5 l\u00e4nge jag lever\" samt en duett med m\u00e5ns zelmerl\u00f6w i \"som en bro \u00f6ver m\u00f6rka vatten\". hon medverkade dessutom som g\u00e4startist i idol d\u00e4r hon sj\u00f6ng gospell\u00e5ten \"go, tell it on the mountain\".\ni november 2007 sl\u00e4ppte carola en ny julskiva, i denna natt blir v\u00e4rlden ny - jul i betlehem ii som en forts\u00e4ttning p\u00e5 jul i betlehem fr\u00e5n 1999. albumet var precis som sin f\u00f6reg\u00e5ngare inspelat i betlehem. albumet placerade sig som etta p\u00e5 svenska f\u00f6rs\u00e4ljningslistan och p\u00e5 tolfte plats i norge. samtidigt gav hon sig ut p\u00e5 en mindre julturn\u00e9 i sverige, norge, finland, danmark och island.\n\n\n=== 2008\u20132010 \u2013 melodifestival och christmas in bethlehem ===\ntillsammans med andreas johnson deltog hon i melodifestivalen 2008 som joker, med melodin \"one love\". medierna hade redan innan svt:s bekr\u00e4ftande av deras deltagande spekulerat om detta. de deltog som duon johnson & h\u00e4ggkvist i delt\u00e4vling tv\u00e5 i v\u00e4ster\u00e5s, varifr\u00e5n de gick vidare till andra chansen, d\u00e4r de \u00e5kte ut i f\u00f6rsta omg\u00e5ngen mot nordman. en h\u00e4xjakt och hatst\u00e4mning i sociala medier f\u00f6ljde p\u00e5 nederlaget. artister med charlotte perrelli  i spetsen gick ut offentligt och st\u00f6dde carola.2008 firade carola 25 \u00e5r som artist, vilket bland annat resulterade i samlingsalbumet fr\u00e4mling 25 \u00e5r. i samband med detta delades fr\u00e4mlingsstipendiet ut f\u00f6r f\u00f6rsta g\u00e5ngen.\nden 28 november 2008 medverkade carola i idol-juryn f\u00f6r andra \u00e5ret i rad. temat f\u00f6r programmet var gospel. i b\u00f6rjan av 2009 s\u00e4nde svt ett dokument\u00e4r om carolas 25 \u00e5r som artist, d\u00e4r hon ber\u00e4ttar om sitt liv, sin musik och sin tro.\nunder senare delen av 2009 spelade carola in albumet christmas in bethlehem. det \u00e4r det tredje albumet i hennes jul i bethlehem. det h\u00e4r albumet skiljer sig dock fr\u00e5n de andra tv\u00e5, d\u00e5 detta inneh\u00e5ller l\u00e5tar endast p\u00e5 engelska. \u00e4ven flera duetter spelades in, med bland annat paul potts, hans-erik dyvik husby, linda lampenius och gladys del pilar. albumet sl\u00e4pptes 11 november, d\u00e5 \u00e4ven carolas nya officiella hemsida hade premi\u00e4r.\ncarola blev inbjuden att sjunga p\u00e5 br\u00f6llopet mellan kronprinsessan victoria och daniel westling. det skrevs en l\u00e5t speciellt till br\u00f6llopet, \"det \u00e4r bara vi\", som carola framf\u00f6rde under middagen p\u00e5 stockholms slott. hon framf\u00f6rde ocks\u00e5 l\u00e5tar som \"evighet\" och \"runaway\". 2010 var hon med i filmen yohan \u2013 barnevandreren tillsammans med alexander rybak och dennis storh\u00f6i. hon har \u00e4ven sjungit i norska alls\u00e5ng p\u00e5 gr\u00e4nsen med den tidigare, alexander rybak.\n\n\n=== 2010\u20132011 \u2013 elvis, barbra & jag ===\nden 3 juli 2010 hade carola en kv\u00e4ll i dalhalla, till minnet av sina f\u00f6r\u00e4ldrar, d\u00e4r hon bara spelade l\u00e5tar av deras stora idoler elvis presley (faderns idol) och barbra streisand (moderns idol). det var efter f\u00f6r\u00e4ldrarna som carola b\u00f6rjade lyssna p\u00e5 dem, och efter att f\u00f6r\u00e4ldrarna avlidit ville carola g\u00f6ra en hyllningskonsert till dem. konserten i dalhalla blev succ\u00e9, och kort efter sl\u00e4pptes en dvd fr\u00e5n konserten, i samarbete med tv4. man beslutade snart att ett f\u00f6ljande album skulle komma med l\u00e5tarna fr\u00e5n konserten, och senare \u00e4ven en turn\u00e9 med samma koncept. l\u00e5ten \"suspicious minds\" sl\u00e4pptes den 25 januari 2011, i carolas tappning, som f\u00f6rsta singel till albumet. albumet sl\u00e4pptes den 23 mars och turn\u00e9n hade premi\u00e4r den 24 mars.\n\n\n=== 2012 \u2013 the voice sverige ===\ncarola var med i s\u00e5ngt\u00e4vlingsprogrammet the voice sverige som en av coacherna med ola salo, petter och magnus uggla.\n\n\n=== 2013 \u2013 30-\u00e5rsjubileum ===\n\u00e5ret b\u00f6rjade med att hon, malin bystr\u00f6m och peter j\u00f6back framtr\u00e4dde med k\u00e4nda l\u00e5tar p\u00e5 tolvslaget p\u00e5 skansen, som direkts\u00e4ndes av svt. det hela avslutades med en fr\u00e4sch och modern version av \"s\u00e4g mig\".\nefter det var hon med och delade ut priser vid guldbaggegalan. hon fick mycket uppm\u00e4rksamhet f\u00f6r sin urringning. under finalen av melodifestivalen 2013 var hon mellanakt d\u00e4r hon framtr\u00e4dde \"fr\u00e4mling\" i en annan version \u00e4n den vanliga. n\u00e4r l\u00e5ten var slut sj\u00f6ng hela arenan alls\u00e5ng till \"fr\u00e4mlings\" refr\u00e4ng. \nunder finalen av eurovision song contest  framtr\u00e4dde hon som en del av pausunderh\u00e5llningen \"swedish sm\u00f6rg\u00e5sbord\" d\u00e4r bland annat hon, petra mede, felix herngren och fredrik reinfeldt drev med svenskheten. p\u00e5 alls\u00e5ng p\u00e5 skansen blev hon hyllad av tomas andersson wij och eric ericssons kammark\u00f6r som spelade \"evighet\" f\u00f6r henne. hon framf\u00f6rde \u00e4ven alls\u00e5ngen \"fr\u00e4mling\" tillsammans med m\u00e5ns zelmerl\u00f6w och publiken.\n\n\n=== s\u00e5 mycket b\u00e4ttre och det b\u00e4sta av mig ===\nunder h\u00f6sten 2014 deltog carola i s\u00e5 mycket b\u00e4ttre tillsammans med bland annat ola salo och amanda jenssen. d\u00e4refter har carola varit p\u00e5 fem olika turn\u00e9er samt sl\u00e4ppt ytterligare ett julalbum, dr\u00f6mmen om julen.\n\n\n=== 2018\u2013 nu \u2013 jul med carola och naket \u2013 en akustisk hitskonsert ===\n2018 var det premi\u00e4r f\u00f6r jul med carola i steningeladan, en lada som carola sj\u00e4lv driver i steninge slottsby. julkonserterna blev uppskattade och en av dem s\u00e4ndes \u00e4ven i svt under julen 2018 och \u00e4ven 2019. \ncarolas sommarturn\u00e9 i sverige 2019 fick namnet naket - en akustisk hitskonsert.i november 2021 tilldelades carola utm\u00e4rkelsen war child award by consid f\u00f6r sitt engagemang f\u00f6r barn i krig och konflikt.\n\n\n== familj ==\nunder bibelstudier i norge tr\u00e4ffade carola predikanten runar s\u00f8gaard i augusti 1987 och de f\u00f6rlovade sig den 11 november samma \u00e5r. den 26 maj 1990 gifte de sig i livets ords kyrka i uppsala. livets ord s\u00e5lde den inspelade br\u00f6llopsakten p\u00e5 video. med runar har carola sonen amadeus s\u00f6gaard, f\u00f6dd 26 januari 1998. i februari \u00e5r 2000 separerade paret och skilde sig n\u00e5gra m\u00e5nader senare. under \u00e4ktenskapet hette hon s\u00f8gaard, men hon \u00e5tertog sitt flicknamn vid skilsm\u00e4ssan. \ni april 2012 adopterade carola h\u00e4ggkvist ensam dottern zoe, f\u00f6dd 2009, fr\u00e5n sydafrika. 2014 bekr\u00e4ftades att carola inlett ett f\u00f6rh\u00e5llande med musikern jimmy k\u00e4llqvist. f\u00f6rh\u00e5llandet upph\u00f6rde i slutet av 2019.\n\n\n== musik ==\ncarola slog igenom med det vinnande bidraget i melodifestivalen 1983, d\u00e4r l\u00e5ten hette \"fr\u00e4mling\". i mitten av 1983 blev hennes svenskspr\u00e5kiga version av l\u00e5ten \"mickey\" en landspl\u00e5ga. p\u00e5 hennes andra album, steg f\u00f6r steg, fick hon stor framg\u00e5ng med singeln \"tommy tycker om mej\". singeln \"hunger\" kl\u00e4ttrade till tredje plats p\u00e5 svenska f\u00f6rs\u00e4ljningslistan f\u00f6r singlar. l\u00e5tar som \"gloria\" (skriven av giancarlo bigazzi), \"det regnar i stockholm\" och \"\u00e4nnu en dag\" blev popul\u00e4ra. 1986 kom albumet runaway, inspelat i usa med maurice gibb som producent. trots ouppfyllda skivbolagsl\u00f6ften om internationell release lyckades singeln \"runaway\" bli en framg\u00e5ng och n\u00e5dde som b\u00e4st tredje plats p\u00e5 f\u00f6rs\u00e4ljningslistan. albumet s\u00e5ldes i 230 000 exemplar i skandinavien.\nefter en kort paus fr\u00e5n musikkarri\u00e4ren, d\u00e5 carola studerade i texas, blev hennes bidrag i melodifestivalen 1990, \"mitt i ett \u00e4ventyr\" en hit. l\u00e5ten \u00f6versattes till engelska och hette d\u00e5 \"you are my destiny\". efter det sl\u00e4ppte hon popalbumet much more som bland annat inneh\u00f6ll \"i'll live\", \"every beat of my heart\" och \"the girl who had everything\". \"f\u00e5ngad av en stormvind\" vann b\u00e5de melodifestivalen 1991 och eurovision song contest 1991 i rom. under 1992 blev l\u00e5ten \"all the reasons to live\" ocks\u00e5 en framg\u00e5ng.\n\u00e5r 1993 sl\u00e4ppte hon gospelalbumet my tribute och singeln \"mixade minnen\" blev en mindre hit. 1994 kom popalbumet personligt. 1995 sl\u00e4ppte hon en skiva tillsammans med tommy k\u00f6rberg som inneh\u00f6ll l\u00e5tar fr\u00e5n \"sound of music\", musikalen som hon tidigare hade medverkat i. 1996\u20131997 sl\u00e4ppte hon tv\u00e5 album samt flera singlar som exempelvis \"dreamer\" och \"just the way you are\".\nalbumen sov p\u00e5 min arm och blott en dag var tv\u00e5 album med kristna visor, psalmer, gospell\u00e5tar och ballader. b\u00e5de albumen var en hyllning till hennes nya liv som mamma och toppade listorna i skandinavien. l\u00e5tarna \"jag vill alltid \u00e4lska\", som hon framf\u00f6rde 2005 vid en ceremoni till minne av tsunamikatastrofens offer, och \"thula sana\" blev popul\u00e4ra l\u00e5tar inom kyrkliga sammanhang. 1999 reste hon till betlehem f\u00f6r att spela in julalbumet jul i betlehem, som s\u00e5lts i mer \u00e4n 600 000 exemplar i hela skandinavien. melodin \"himlen i min famn\" har blivit popul\u00e4r genom \u00e5ren och framf\u00f6rs ofta vid julsammanhang.\n\u00e5r 2001 gjorde carola en nystart p\u00e5 karri\u00e4ren och sl\u00e4ppte popskivan my show vilken hade ett modernare sound.\n2003 sl\u00e4pptes samlingsplattan guld, platina & passion som toppade listorna i flera veckor. hon gjorde \u00e4ven nytolkningar av gamla elvis-l\u00e5tar som \"walk a mile in my shoes\" och \"if i can dream\". 2004 sl\u00e4pptes credo, ett personligt album byggt p\u00e5 kristna s\u00e5nger. 2005 sl\u00e4pptes albumet st\u00f6rst av allt som bland annat inneh\u00f6ll l\u00e5ten \"genom allt\" blev en hit. soull\u00e5ten \"allt kommer bli bra mamma\" var en hyllning av hennes bortg\u00e5ngna mor.\ncarola deltog i och vann melodifestivalen 2006 med l\u00e5ten \"evighet\". den framf\u00f6rdes i eurovision song contest under titeln \"invincible\" och slutade p\u00e5 femte plats. den 14 november 2007 sl\u00e4pptes hennes nya skiva i denna natt blir v\u00e4rlden ny - jul i betlehem ii som \u00e4r en uppf\u00f6ljare till julalbumet jul i betlehem. albumet \u00e4r en blandning av ber\u00f6mda julmelodier, gospell\u00e5tar och en del nyskrivet material. i samband med albumlanseringen turnerade hon i norden. skivan har, enligt universal, s\u00e5lts i ungef\u00e4r 100 000 exemplar. l\u00e5ten \"i denna natt blir v\u00e4rlden ny\" och \"go, tell it on the mountain\" framf\u00f6rdes i tv vid flera tillf\u00e4llen. 2008 slog hon sig samman med andreas johnson och tog namnet johnson & h\u00e4ggkvist. deras f\u00f6rsta singel, \"lucky star\", som sl\u00e4pptes exklusivt f\u00f6r nedladdning, blev en mindre hit och spelades en del p\u00e5 radio och placerade sig som b\u00e4st p\u00e5 plats 13 \u00f6ver sveriges mest s\u00e5lda singlar. deras andra l\u00e5t \"one love\" framf\u00f6rdes i melodifestivalen 2008 och tog sig till andra chansen. det \u00e4r oklart om duon kommer att forts\u00e4tta samarbeta. 2007 skrev carola tillsammans med mathias holmgren l\u00e5ten \"h\u00f6r min r\u00f6st\" som finns p\u00e5 holmgrens album lejonhj\u00e4rta.\nunder sin karri\u00e4r har hon ocks\u00e5 samarbetat med internationella artister som andrea bocelli och burt bacharach. f\u00f6rutom hennes egen repertoar och hits har hennes olika tolkningar av gospell\u00e5tar blivit popul\u00e4ra och u2:s \"pride (in the name of love)\" sjunger hon ofta vid olika tillf\u00e4llen.\n\n\n== uppm\u00e4rksamhet och kontroverser ==\n\n\n=== carola i media ===\nnyhetsrapporteringen kring carola har delvis pr\u00e4glats av hennes kopplingar till frikyrkor som livets ord, s\u00f6dermalmskyrkan och stockholm karisma center. mest uppm\u00e4rksammad blev kanske spridningen av en inspelning av satansutdrivning (exorcism) som spelades in av livets ord med carola i huvudrollen, men som kom att s\u00e4ndas i sveriges radio p3:s efter tre med ulf elfving (1990). s\u00e4ndningen v\u00e4ckte stor uppm\u00e4rksamhet d\u00e5 carola under seansen vr\u00e5lade bland annat att det var sk\u00f6nt att underkasta sig en h\u00f6gre makt.\nh\u00f6sten 2011 var hon huvudperson i sitt hem i svt-programmet h\u00e4r \u00e4r ditt kylsk\u00e5p.\nv\u00e5ren 2012 utkom boken fr\u00e4mling. en bok om carola, skriven av journalisterna andreas ekstr\u00f6m och johanna koljonen, utgiven p\u00e5 weyler f\u00f6rlag. \n\n\n=== carola och livets ord ===\ncarola l\u00e4mnade livets ord 1995, men har \u00e5terupptagit kontakten med f\u00f6rsamlingen, utan att vara medlem. sedan flera \u00e5r deltar hon p\u00e5 livets ords europakonferens och bes\u00f6ker ocks\u00e5 en del andra av f\u00f6rsamlingens arrangemang.carola h\u00e4vdar sedan \u00e5tminstone augusti \u00e5r 2000 att livets ord f\u00f6r henne \u00e4r ett avslutat kapitel, och att hennes hemh\u00f6righet \u00e4r svenska kyrkan, det samfund varigenom hon blev kristen. emellertid anser hon att de utanf\u00f6rst\u00e5endes bild av livets ord \u00e4r ensidig och missvisande.\n\n\n=== kontroverser ===\nefter en intervju 2002 f\u00f6r gaytidningen qx blev m\u00e5nga av hennes fans uppr\u00f6rda eftersom hon ber\u00e4ttat att hon k\u00e4nner homosexuella som genom f\u00f6rb\u00f6n blivit heterosexuella, och att homosexualitet f\u00f6r henne alltid skulle te sig onaturligt. hon har senare bett om urs\u00e4kt f\u00f6r sitt uttalande och sa i en intervju hos malou von sivers i tv4 att hon \u00e4lskar alla m\u00e4nniskor, men att det var vissa saker hon inte f\u00f6rstod och att hon egentligen velat bjuda in till samtal med homosexuella.\n2006 uppm\u00e4rksammades detta utspel igen efter att det blivit klart att hon skulle st\u00e4lla upp i melodifestivalen. under presskonferensen som h\u00f6lls inf\u00f6r delt\u00e4vlingen i g\u00f6teborg st\u00e4llde en journalist fr\u00e5gor till henne om hennes syn p\u00e5 homosexualitet, men hon avb\u00f6jde att utveckla \u00e4mnet.rickard engfors, som \u00e4r homosexuell och var carolas assistent under melodifestivalen och eurovision song contest 2006 \u2013 och \u00e4ven i the voice sverige 2012 \u2013, sade f\u00f6ljande till expressen den 15 mars 2006: \n\ni augusti 2013 sj\u00f6ng carola p\u00e5 pridefestivalen i stockholm f\u00f6r att visa sitt st\u00f6d f\u00f6r homosexuella.\n\n\n== diskografi ==\n\n\n=== album ===\n1983 \u2013 fr\u00e4mling\n1984 \u2013 steg f\u00f6r steg\n1984 \u2013 p\u00e5 egna ben\n1986 \u2013 runaway\n1987 \u2013 i r\u00e4ttviks kyrka\n1990 \u2013 much more\n1991 \u2013 jul\n1993 \u2013 my tribute\n1994 \u2013 personligt\n1998 \u2013 blott en dag\n1999 \u2013 jul i betlehem\n2001 \u2013 sov p\u00e5 min arm\n2001 \u2013 my show\n2004 \u2013 credo\n2005 \u2013 st\u00f6rst av allt\n2006 \u2013 fr\u00e5n nu till evighet\n2007 \u2013 i denna natt blir v\u00e4rlden ny - jul i betlehem ii\n2009 \u2013 christmas in bethlehem\n2011 \u2013 gospel concert (1994)\n2011 \u2013 elvis, barbra & jag\n2016 \u2013 dr\u00f6mmen om julen (i samarbete med peter nordahl och ulla-carin nyquist)\n\n\n=== samlingsalbum ===\n1985 \u2013 happy days\n1991 \u2013 hits / f\u00e5ngad av en stormvind\n1996 \u2013 hits vol. 2\n1997 \u2013 det b\u00e4sta av carola\n2003 \u2013 guld, platina och passion \u2013 det b\u00e4sta med carola (2-cd)\n2003 \u2013 guld, platina och passion \u2013 det mesta med carola (4-cd)\n2004 \u2013 18 b\u00e4sta\n2008 \u2013 fr\u00e4mling 25 \u00e5r (2-cd)\n2008 \u2013 hits 25\n\n\n=== maxi-ep/singelkassett ===\n1983 \u2013 julefrid med carola\n1983 \u2013 singelkassett\n\n\n=== vinylsinglar (7\") ===\n1983 \u2013 \"fr\u00e4mling\" / \"liv\" (sverige)\n1983 \u2013 \"love isn't love\" / \"mickey\" (sverige)\n1983 \u2013 \"love isn't love\" / \"fr\u00e4mling\" (sverige)\n1983 \u2013 \"love isn't love\" / \"life\" (storbritannien-tyskland-nederl\u00e4nderna-frankrike-spanien-portugal-australien)*\n1983 \u2013 \"fremder\" / \"frei\" (tyskland)\n1983 \u2013 \"je ogen hebben geen geheimen\" / \"fr\u00e4mling\" (nederl\u00e4nderna)\n1983 \u2013 \"hunger\" / \"\u00e4nnu en dag\" (sverige)\n1983 \u2013 \"hunger\" / \"let there be love\" (tyskland-nederl\u00e4nderna-portugal)*\n1983 \u2013 \"tommy loves me\" / \"i think i like it\" (sverige-kanada)*\n1984 \u2013 \"albatros\" / \"it's raining in stockholm\" (nederl\u00e4nderna)\n1984 \u2013 \"carola s\u00e5 in i norden\" (sverige)\n1984 \u2013 \"love isn't love\" / \"it's raining in stockholm\" (japan)\n1984 \u2013 \"butterfly\" / \"morning star\" (japan)\n1984 \u2013 \"fushigi na hitomi (don't tell me what to do)\" / \"rendez-vous\" (japan)\n1986 \u2013 \"runaway\" / \"so far so good\" (sverige-tyskland-spanien-filippinerna)*\n1986 \u2013 \"brand new heart\" / \"spread your wings (for your love)\" (sverige)\n1987 \u2013 \"gospel train\" / \"vilken v\u00e4rld det ska bli\" (sverige)\n1990 \u2013 \"mitt i ett \u00e4ventyr\" / \"all the reasons to live\" (sverige)\n1990 \u2013 \"the girl who had everything\" / \"one more chance\" (sverige)\n1990 \u2013 \"i'll live\" / \"i'll live (instrumental)\" (sverige)\n1991 \u2013 \"every beat of my heart\" / \"best shot\" (sverige)\n1991 \u2013 \"f\u00e5ngad av en stormvind\" / \"captured by a lovestorm\" (sverige)\n1991 \u2013 \"captured by a lovestorm\" / \"f\u00e5ngad av en stormvind\" (tyskland)\n1991 \u2013 \"stop telling me lies (i'll live)\" / \"stop telling me lies (i'll live) (instrumental)\" (tyskland)\n1992 \u2013 \"all the reasons to live\" / \"the innocence is gone\" (sverige)\n1993 \u2013 \"mixade minnen (radio mix)\" / \"mixade minnen (club edit)\" (sverige)(* olika pressningar beroende p\u00e5 utgivningsland.)\n\n\n=== maxisinglar (12\") ===\n1983 \u2013 \"fr\u00e4mling (specialversion p\u00e5 fyra spr\u00e5k)\" / \"life\" (nederl\u00e4nderna)\n1983 \u2013 \"hunger (disco remix)\" / \"hunger\" (italien)\n1983 \u2013 \"julefrid med carola\" (sverige)\n1986 \u2013 \"runaway (extended dub mix)\" / \"runaway (single version)\" / \"so far so good\" (sverige)\n1986 \u2013 \"runaway (extended dub mix)\" / \"runaway (single version)\" / \"so far so good\" (tyskland)\n1986 \u2013 \"runaway (extended dub mix)\" / \"so far so good\" (filippinerna)\n1986 \u2013 \"brand new heart\" / \"spread your wings (single version)\" / \"spread your wings (extended dance mix)\" (sverige)\n1990 \u2013 \"you are my destiny (12\" remix slow)\" / \"you are my destiny (12\" dub mix slow)\" / \"you are my destiny (7\" remix)\" (sverige)\n1990 \u2013 \"i'll live (12\" remix)\" / \"i'll live (12\" dub version)\" / \"i'll live (7\" remix)\" (sverige)\n1991 \u2013 \"captured by a lovestorm (12\" hurricane remix)\" / \"captured by a lovestorm (7\" hurricane edit)\" (sverige)\n1993 \u2013 \"mixade minnen (radio mix)\" / \"mixade minnen (club edit)\" / \"mixade minnen (extended radio mix)\" / \"mixade minnen (club mix)\"(sverige)\n\n\n=== cd-singlar (5\") ===\n1990 \u2013 \"you are my destiny\" / \"all the reasons to live\" / \"mitt i ett \u00e4ventyr\" (sverige)\n1990 \u2013 \"the girl who had everything\" / \"one more chance\" (sverige)\n1990 \u2013 \"i'll live (12\" remix)\" / \"i'll live (album version)\" / \"i'll live (12\" dub version)\" / \"i'll live (7\" remix)\" (sverige)\n1991 \u2013 \"captured by a lovestorm (12\" hurricane remix)\" / \"f\u00e5ngad av en stormvind\" / \"captured by a lovestorm (album version)\" / \"captured by a lovestorm (7\" remix)\" (sverige)\n1991 \u2013 \"captured by a lovestorm (12\" hurricane remix)\" / \"f\u00e5ngad av en stormvind\" / \"captured by a lovestorm (album version)\" / \"captured by a lovestorm (7\" remix)\" (tyskland)\n1991 \u2013 \"stop telling me lies (i'll live) (12\" remix)\" / \"stop telling me lies (i'll live) (album version)\" / \"stop telling me lies (i'll live) (12\" dub version)\" / \"stop telling me lies (i'll live) (7\" remix)\" (tyskland)\n1992 \u2013 \"all the reasons to live\" / \"the innocence is gone\" / \"declaraton of my independence\" (sverige)\n1993 \u2013 \"mixade minnen (radio mix)\" / \"mixade minnen (club edit)\" / \"mixade minnen (extended radio mix)\" / \"mixade minnen (club mix)\" (sverige)\n1994 \u2013 \"det kommer dagar\" / \"flickan fr\u00e5n ig\u00e5r\" (sverige)\n1994 \u2013 \"guld i dina \u00f6gon\" / \"regnet som faller\" (sverige)\n1995 \u2013 \"sanningen\" / \"var finns den k\u00e4rlek\" (sverige)\n1995 \u2013 \"sanna v\u00e4nner\" / \"f\u00f6rl\u00e5t mig\" (sverige)\n1996 \u2013 \"believe\" / \"believe (instrumental)\" (sverige)\n1996 \u2013 \"just the way you are\" / \"just the way you are (instrumental)\" (sverige)\n1997 \u2013 \"dreamer\" / \"dreamer (singback version)\" (sverige)\n1998 \u2013 \"blott en dag\" (sverige)\n1998 \u2013 \"a world of wonders (radio edit)\" / \"a world of wonders (album version)\" / \"a world of wonders (instrumental version)\" (norge)\n1999 \u2013 \"himlen i min famn\" (sverige)\n2000 \u2013 \"when we believe\" (sverige)\n2000 \u2013 \"mickey (remix)\" (sverige)\n2002 \u2013 \"you + me\" (sverige)\n2002 \u2013 \"i believe in love (radio hitvision remix)\" / \"i believe in love (club anthem radio mix)\" / \"i believe in love (club mix)\" / \"i believe in love (dub mix)\" (sverige)\n2002 \u2013 \"i believe in love (radio hitvision remix)\" / \"i believe in love (club anthem radio mix)\" (sverige)\n2006 \u2013 \"evighet\" / \"evighet (instrumental)\" (sverige)\n2006 \u2013 \"invincible\" / \"invincible (instrumental)\" (sverige)\n2006 \u2013 \"invincible (original version)\" / \"invincible (soundfactory supreme anthem)\" / \"invincible (soundfactory one love dub)\" / \"invincible (soundfactory radio edit)\" (sverige)\n2008 \u2013 \"one love\" / \"lucky star\" / \"one love (worktape)\" / \"lucky star (acoustic demo)\" / \"one love (soundfactory club anthem)\" / \"one love (soundfactory big dub version)\" / \"one love (soundfactory remix radio edit)\" / \"one love (soundfactory remix a version)\" (sverige)\n2009 \u2013 \"find my way to betlehem\n\n\n=== digitala singlar ===\n2010 \u2013 \"det \u00e4r bara vi\"\n2011 \u2013 \"suspicious minds\"\n2011 \u2013 \"snough is enough (remixes)\"\n2013 \u2013 \"fr\u00e4mling (30 \u00e5r)\"\n2013 \u2013 \"t\u00e4nd ett ljud\" (duett med andreas sandlund)\n2015 \u2013 \"s\u00e5 mycket b\u00e4ttre - tolkningarna\" (ep med 6 l\u00e5tar)\n2015 \u2013 \"make a change\"\n2017 \u2013 \"til' the end\"\n2018 \u2013 \"let it in\"\n\n\n=== medverkar p\u00e5 ===\n1981 \u2013 v\u00e5gr\u00e4tt samliv (samlingsalbum med flera punkgrupper). (carola var medlem i gruppen standby. utgiven av rosa honung.)\n1983 \u2013 standby with carola h\u00e4ggkvist (rosa honung)\n\n\n== carola p\u00e5 listorna ==\n\n\n=== melodier p\u00e5 svensktoppen ===\n1990 \u2013 \"mitt i ett \u00e4ventyr\"\n1991 \u2013 \"f\u00e5ngad av en stormvind\"\n1995 \u2013 \"guld i dina \u00f6gon\"\n2003 \u2013 \"n\u00e4r l\u00f6ven faller\"\n2005 \u2013 \"genom allt\"\n2006 \u2013 \"evighet\"\n2008 \u2013 \"lucky star\" (med andreas johnson)\n2008 \u2013 \"one love\" (med andreas johnson)\n2020\u20132021 - s\u00e4g mig var du st\u00e5r (med zara larsson)\n\n\n==== testades p\u00e5 svensktoppen, men missade listan ====\n2001 \u2013 \"sov p\u00e5 min arm (nocturne)\"\n2001 \u2013 \"majas visa\"\n2004 \u2013 \"ditt ord best\u00e5r\"\n2006 \u2013 \"stanna eller g\u00e5\"\n2007 \u2013 \"i denna natt blir v\u00e4rlden ny\"\n2009 \u2013 \"find my way to bethlehem\"\n2012 \u2013 \"jag vill ha dig baby\" (med magnus uggla)\n2014 \u2013 \"tell me the night is over\"\n2015 \u2013 \"sjung halleluja o prisa gud\"\n\n\n=== melodier i heta h\u00f6gen ===\n1983 \u2013 \"hunger\"\n1984 \u2013 \"tommy loves me\"\n\n\n=== melodier p\u00e5 trackslistan ===\n1986 \u2013 \"the runaway\"\n1986 \u2013 \"brand new heart\"\n1990 \u2013 \"mitt i ett \u00e4ventyr\"\n1990 \u2013 \"the girl who had everything\"\n1990 \u2013 \"i'll live\"\n1991 \u2013 \"every beat of my heart\"\n1991 \u2013 \"f\u00e5ngad av en stormvind\"\n2002 \u2013 \"i believe in love\"\n2006 \u2013 \"evighet\"\n\n\n== teater ==\n\n\n=== roller ===\n\n\n== priser och utm\u00e4rkelser ==\n1996 \u2013 guldmasken, \"b\u00e4sta kvinnliga musikalartist\" f\u00f6r insatsen i sound of music\n2000 \u2013 lisebergsappl\u00e5den\n2001 \u2013 ulla billquist-stipendiet\n2007 \u2013 hans majest\u00e4t konungens medalj, 8:e storleken i h\u00f6gbl\u00e5tt band\n2015 \u2013 invald i swedish music hall of fame\n2021  \u2013  war child award by consid\n2023 \u2013 illis quorum-medaljen\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r carola h\u00e4ggkvist.\n\nofficiell webbplats\ncarola online, fansajt"