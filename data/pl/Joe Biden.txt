"joe biden, w\u0142a\u015bc. joseph robinette biden jr., wym. [\u02c8\u02a4o\u028as\u0268f r\u0252b\u0268\u02c8n\u025bt \u02c8ba\u026ad\u0259n] (ur. 20 listopada 1942 w scranton) \u2013 ameryka\u0144ski polityk, 46. prezydent stan\u00f3w zjednoczonych, w latach 1973\u20132009 senator ze stanu delaware, w latach 2009\u20132017 wiceprezydent stan\u00f3w zjednoczonych.\nedukowa\u0142 si\u0119 w stanie delaware. po zako\u0144czeniu studi\u00f3w prawniczych pracowa\u0142 jako adwokat. przez ca\u0142\u0105 karier\u0119 polityczn\u0105 by\u0142 zwi\u0105zany z parti\u0105 demokratyczn\u0105. w latach 1970\u20131972 nale\u017ca\u0142 do rady hrabstwa new castle. w 1973 zosta\u0142 wybrany do senatu stan\u00f3w zjednoczonych i uzyska\u0142 reelekcj\u0119 w latach 1978, 1984, 1990, 1996, 2002 i 2008. by\u0142 pi\u0105tym pod wzgl\u0119dem najni\u017cszego wieku senatorem w historii stan\u00f3w zjednoczonych i najd\u0142u\u017cej urz\u0119duj\u0105cym senatorem z delaware. w tym czasie przewodzi\u0142 senackiej komisji relacji zagranicznych i senackiej komisji ds. s\u0105downictwa. dwukrotnie bezskutecznie kandydowa\u0142 w wyborach prezydenckich, rezygnuj\u0105c w trakcie prawybor\u00f3w: w 1988 i w 2008.\nw 2008 zosta\u0142 wybrany na wiceprezydenta stan\u00f3w zjednoczonych u boku prezydenta baracka obamy i uzyska\u0142 reelekcj\u0119 w 2012. pe\u0142ni\u0142 ten urz\u0105d od 2009 do 2017. po zako\u0144czeniu wiceprezydentury za\u0142o\u017cy\u0142 fundacj\u0119 charytatywn\u0105 biden cancer initiative, kt\u00f3rej dzia\u0142alno\u015b\u0107 jest zwi\u0105zana ze zwalczaniem chor\u00f3b nowotworowych.\nw 2019 og\u0142osi\u0142 swoj\u0105 kandydatur\u0119 w prawyborach prezydenckich przed wyborami w 2020, z kolei w sierpniu 2020 roku oficjalnie zosta\u0142 kandydatem partii demokratycznej na urz\u0105d prezydenta stan\u00f3w zjednoczonych. w po\u0142udnie 20 stycznia 2021 roku zosta\u0142 zaprzysi\u0119\u017cony jako 46. prezydent stan\u00f3w zjednoczonych. razem z kamal\u0105 harris zosta\u0142 uhonorowany nagrod\u0105 cz\u0142owiek roku 2020 magazynu \u201etime\u201d.\n\n\n== \u017cyciorys ==\n\n\n=== m\u0142odo\u015b\u0107 i wykszta\u0142cenie ===\nurodzi\u0142 si\u0119 20 listopada 1942 w szpitalu st. mary\u2019s hospital w scranton, w hrabstwie lackawanna, w stanie pensylwania jako joseph robinette biden jr. jest synem josepha robinette\u2019a bidena sr. i catherine eugenii biden z domu finnegan. wychowywa\u0142 si\u0119 razem z tr\u00f3jk\u0105 rodze\u0144stwa \u2013 dwoma bra\u0107mi (francisem i jamesem) i z jedn\u0105 siostr\u0105 (valerie). matka bidena by\u0142a pochodzenia irlandzkiego, za\u015b rodzice ojca - irlandzkiego, angielskiego i francuskiego.\nuczy\u0142 si\u0119 w stanie delaware, najpierw w szkole podstawowej saint helena\u2019s elementary school w wilmington, a potem w prywatnej katolickiej szkole \u015bredniej archmere academy w claymont. w 1961 rozpocz\u0105\u0142 studia na university of delaware na dw\u00f3ch kierunkach \u2013 politologia i historia. w latach 1961\u20131963 odbywa\u0142 s\u0142u\u017cb\u0119 wojskow\u0105 w ramach reserve officers\u2019 training corps, jednak po pierwszym roku by\u0142 nisko oceniany. w 1965 uko\u0144czy\u0142 studia, uzyskuj\u0105c licencjat (bachelor\u2019s degree). w 1968 sko\u0144czy\u0142 prawo na syracuse university college of law, zdobywaj\u0105c tytu\u0142 juris doctor.\nw archmere academy gra\u0142 w high school football (wyst\u0119powa\u0142 na pozycji halfback i wide receiver) oraz baseball. uko\u0144czy\u0142 t\u0119 szko\u0142\u0119 w 1961 roku. do 20. roku \u017cycia zmaga\u0142 si\u0119 z j\u0105kaniem. dzi\u0119ki recytacji poezji przed lustrem uda\u0142o mu si\u0119 zredukowa\u0107 nasilenie tego zaburzenia mowy. od 1969 jest cz\u0142onkiem izby adwokackiej delaware state bar association. w latach 1968\u20131970 pracowa\u0142 jako adwokat w wilmington. w latach 1970\u20131972 nale\u017ca\u0142 do rady hrabstwa new castle, reprezentuj\u0105c 4. okr\u0119g wyborczy hrabstwa i parti\u0119 demokratyczn\u0105.\n\n\n=== senator ===\n\n\n==== wyb\u00f3r ====\nw 1972 wystartowa\u0142 w wyborach do senatu w stanie delaware, rzucaj\u0105c wyzwanie wieloletniemu senatorowi j. calebowi boggsowi z partii republika\u0144skiej. swoj\u0105 kampani\u0105 wyborcz\u0105 chcia\u0142 dotrze\u0107 do os\u00f3b niezainteresowanych polityk\u0105 i przeciwnik\u00f3w udzia\u0142u stan\u00f3w zjednoczonych w wojnie wietnamskiej. biden zwyci\u0119\u017cy\u0142 i zosta\u0142 wybrany na pierwsz\u0105 kadencj\u0119 zdobywaj\u0105c 55,41% wszystkich g\u0142os\u00f3w. mia\u0142 w\u00f3wczas 29 lat, co oznacza, \u017ce zosta\u0142 pi\u0105tym pod wzgl\u0119dem najni\u017cszego wieku senatorem w historii stan\u00f3w zjednoczonych. sze\u015bciokrotnie z powodzeniem ubiega\u0142 si\u0119 o reelekcj\u0119 i jest najd\u0142u\u017cej urz\u0119duj\u0105cym senatorem z delaware w historii. mened\u017cerk\u0105 kampanii joego bidena by\u0142a jego siostra \u2013 valerie biden owens, odpowiedzialnym za sprawy finansowe by\u0142 jimmy biden, natomiast funkcj\u0119 koordynatora wolontariatu pe\u0142ni\u0142 francis biden.\n\n\n==== dzia\u0142alno\u015b\u0107 ====\nby\u0142 cz\u0142onkiem senackiej komisji spraw zagranicznych i senackiej komisji ds. s\u0105downictwa. z tego okresu wywodzi si\u0119 jego d\u0142ugoletnia przyja\u017a\u0144 z p\u00f3\u017aniejszym senatorem partii republika\u0144skiej, johnem mccainem, w\u00f3wczas oficerem \u0142\u0105cznikowym marynarki przy senacie. od 1987 do 1995 by\u0142 przewodnicz\u0105cym senackiej komisji ds. s\u0105downictwa. w latach 2001\u20132003 i 2007\u20132009 przewodniczy\u0142 senackiej komisji spraw zagranicznych.\nw 1987 wyr\u00f3\u017cni\u0142 si\u0119 w czasie przes\u0142uchania roberta borka, kandydata prezydenta ronalda reagana do s\u0105du najwy\u017cszego. w tym samym roku zdecydowa\u0142 si\u0119 kandydowa\u0107 na prezydenta. wycofa\u0142 si\u0119 jeszcze przed jego zako\u0144czeniem. nast\u0119pnie przez 7 miesi\u0119cy by\u0142 nieobecny w senacie z powodu t\u0119tniaka m\u00f3zgu. w tym czasie przeszed\u0142 dwie operacje. w 1990 przedstawi\u0142 wczesny projekt ustawy, kt\u00f3ry do 1994 sta\u0142 si\u0119 projektem violence against women act. jej celem by\u0142o zwalczanie przemocy domowej i napastowania seksualnego. mi\u0119dzy innymi za spraw\u0105 stara\u0144 bidena ustawa zosta\u0142a przeg\u0142osowana w kongresie i podpisana przez prezydenta billa clintona. by\u0142 te\u017c tw\u00f3rc\u0105 ustawy violent crime control and law enforcement act, kszta\u0142tuj\u0105cej prawo zwi\u0105zane z policj\u0105, s\u0105downictwem i wi\u0119ziennictwem. w 2002 zag\u0142osowa\u0142 za interwencj\u0105 ameryka\u0144sk\u0105 w iraku. p\u00f3\u017aniej nazywa\u0142 t\u0119 decyzj\u0119 b\u0142\u0119dem i wielokrotnie krytykowa\u0142 ameryka\u0144skie dzia\u0142ania militarne na terenie pa\u0144stwa.\n\n\n=== wybory prezydenckie w 1988 ===\nw 1987 og\u0142osi\u0142 ch\u0119\u0107 udzia\u0142u w wyborach prezydenckich w 1988 roku. w trakcie prawybor\u00f3w partii demokratycznej oskar\u017cono go o plagiat przem\u00f3wienia lidera brytyjskiej partii pracy neila kinnocka, co w mediach sta\u0142o si\u0119 g\u0142\u00f3wnym przedmiotem dyskusji zwi\u0105zanej z kampani\u0105 bidena. zarzucano mu r\u00f3wnie\u017c zmy\u015blenie historii o przodkach pracuj\u0105cych w kopalni w\u0119gla. dalsza krytyka sk\u0142oni\u0142a go do zwo\u0142ania konferencji prasowej, w trakcie kt\u00f3rej przyzna\u0142 si\u0119 do splagiatowania swojego artyku\u0142u prawniczego napisanego w trakcie studi\u00f3w. wed\u0142ug jego relacji, \u017ale rozumia\u0142 w\u00f3wczas prawo do cytowania i podawania \u017ar\u00f3de\u0142. biden wycofa\u0142 si\u0119 z kandydatury po trzech miesi\u0105cach, jeszcze przed pierwszymi wyborami stanowymi, a w czasie rozstrzygaj\u0105cego spotkania komitetu krajowego partii otrzyma\u0142 tylko dwa g\u0142osy delegat\u00f3w.\n\n\n=== wybory prezydenckie w 2008 ===\n31 stycznia 2007 biden rozpocz\u0105\u0142 kampani\u0119 wyborcz\u0105 przed wyborami prezydenckimi w 2008. 1 sierpnia 2007 wydano jego pami\u0119tnik promises to keep: on life and politics. gdy w prawyborach partii demokratycznej w stanie iowa zdoby\u0142 mniej ni\u017c 1% g\u0142os\u00f3w, postanowi\u0142 wycofa\u0107 si\u0119 z wybor\u00f3w, co uczyni\u0142 3 stycznia 2008. zaimponowa\u0142 jednak swoj\u0105 wiedz\u0105 barackowi obamie, kt\u00f3remu zacz\u0105\u0142 doradza\u0107 w kwestiach bezpiecze\u0144stwa narodowego i polityki zagranicznej. gdy obama wygra\u0142 prawybory, poprosi\u0142 bidena, aby kandydowa\u0142 u jego boku na wiceprezydenta.\n23 sierpnia 2008 oficjalnie og\u0142oszono, \u017ce kandydatami partii demokratycznej w wyborach prezydenckich w 2008 b\u0119d\u0105 barack obama na prezydenta i joe biden na wiceprezydenta. ich przeciwnikami byli kandydaci partii republika\u0144skiej: john mccain, ubiegaj\u0105cy si\u0119 o posad\u0119 prezydenta i sarah palin, ubiegaj\u0105ca si\u0119 o urz\u0105d wiceprezydenta. 4 listopada 2008 barack obama wygra\u0142 g\u0142osowanie powszechne na prezydenta, a biden na wiceprezydenta stan\u00f3w zjednoczonych. 15 grudnia obaj wygrali g\u0142osowanie w kolegium elektor\u00f3w. 15 stycznia 2009 biden oficjalnie zrezygnowa\u0142 z urz\u0119du senatora.\n\n\n=== wiceprezydent ===\njoe biden zwyci\u0119\u017cy\u0142 w przeprowadzonych 4 listopada 2008 wyborach wiceprezydenckich. lista wyborcza partii demokratycznej, na kt\u00f3rej znale\u017ali si\u0119: barack obama (kandydat na prezydenta) i joe biden (kandydat na wiceprezydenta), zdoby\u0142a 69 456 897 g\u0142os\u00f3w, uzyskuj\u0105c tym samym najwi\u0119ksze poparcie w historii wybor\u00f3w prezydenckich w stanach zjednoczonych. 20 stycznia 2009 zosta\u0142 zaprzysi\u0119\u017cony na urz\u0105d wiceprezydenta stan\u00f3w zjednoczonych przez johna paula stevensa, zostaj\u0105c tym samym pierwszym katolikiem pe\u0142ni\u0105cym ten urz\u0105d. 7 lutego wyg\u0142osi\u0142 swoj\u0105 pierwsz\u0105 przemow\u0119 na konferencji bezpiecze\u0144stwa w niemczech. w dniach 20\u201321 pa\u017adziernika 2009 z\u0142o\u017cy\u0142 wizyt\u0119 w polsce. tematem rozm\u00f3w z polskimi w\u0142adzami by\u0142a kwestia obrony rakietowej.\n1 wrze\u015bnia 2010 przewodzi\u0142 ceremonii w iraku, kt\u00f3ra formalnie ko\u0144czy\u0142a ameryka\u0144sk\u0105 interwencj\u0119. podczas uroczysto\u015bci joe biden powiedzia\u0142: \u201ewyzwalanie iraku zako\u0144czy\u0142o si\u0119, ale ameryka\u0144skie zaanga\u017cowanie b\u0119dzie kontynuowane w ramach operacji \u00abnowy \u015bwit\u00bb\u201d. kiedy w latach 2008\u20132012 wojska ameryka\u0144skie stopniowo opuszcza\u0142y irak, joe biden o\u015bmiokrotnie odwiedzi\u0142 to pa\u0144stwo.\n6 listopada 2012 barack obama i joe biden zostali wybrani na kolejn\u0105 kadencj\u0119, pokonuj\u0105c w wyborach prezydenckich kandydat\u00f3w partii republika\u0144skiej: mitta romneya na prezydenta i paula ryana na wiceprezydenta. lista wyborcza partii demokratycznej, na kt\u00f3rej znalaz\u0142 si\u0119 joe biden zdoby\u0142a w\u00f3wczas 65 915 795 g\u0142os\u00f3w. 20 stycznia 2013 zosta\u0142 zaprzysi\u0119\u017cony przez s\u0119dzi\u0119 s\u0105du najwy\u017cszego, soni\u0119 sotomayor, na stanowisko wiceprezydenta stan\u00f3w zjednoczonych.\n2 pa\u017adziernika 2014 w cambridge w stanie massachusetts zarzuci\u0142 turcji, zjednoczonym emiratom arabskim i innym krajom bliskiego wschodu, \u017ce przypadkowo wzmocni\u0142y terrorystyczn\u0105 organizacj\u0119 pa\u0144stwo islamskie, swoimi dzia\u0142aniami maj\u0105cymi na celu wspomaga\u0107 opozycj\u0119 w syrii, walcz\u0105c\u0105 przeciwko prezydentowi baszszarowi al-assadowi. dwa dni p\u00f3\u017aniej w rozmowie telefonicznej przeprosi\u0142 za te s\u0142owa prezydenta turcji recepa tayyipa erdo\u011fana.\n21 pa\u017adziernika 2015 og\u0142osi\u0142, \u017ce nie zamierza ubiega\u0107 si\u0119 o prezydentur\u0119 w wyborach w 2016. kilka tygodni przed podj\u0119ciem decyzji joe biden organizowa\u0142 w swoim domu spotkania, w czasie kt\u00f3rych sprawdza\u0142, czy uda mu si\u0119 zdoby\u0107 wystarczaj\u0105c\u0105 ilo\u015b\u0107 pieni\u0119dzy na prowadzenie kampanii. okaza\u0142o si\u0119 w\u00f3wczas, \u017ce \u00f3wczesny wiceprezydent nie by\u0142 w stanie uzyska\u0107 odpowiedniej liczby sponsor\u00f3w, dzi\u0119ki kt\u00f3rym m\u00f3g\u0142by wystartowa\u0107 w wyborach prezydenckich. niekt\u00f3rzy komentatorzy twierdzili, \u017ce joe biden podj\u0105\u0142 decyzj\u0119 o niestartowaniu w wyborach w \u201eostatniej chwili\u201d.\n12 stycznia 2017 prezydent barack obama odznaczy\u0142 go prezydenckim medalem wolno\u015bci, co mia\u0142o by\u0107 dla bidena niespodziank\u0105. 1 lutego joe wraz ze swoj\u0105 \u017con\u0105 jill za\u0142o\u017cyli fundacj\u0119 biden foundation, kt\u00f3rej celem by\u0142o wspieranie inicjatyw politycznych i spo\u0142ecznych popieranych przez bidena.\npo odej\u015bciu z urz\u0119du joe biden, wraz z jill biden, za\u0142o\u017cy\u0142 organizacj\u0119 charytatywn\u0105 biden cancer initiative, kt\u00f3ra za sw\u00f3j cel stawia\u0142a wspieranie wczesnego wykrywania raka i bada\u0144 nad lekarstwem na raka. zainspirowa\u0142a ich do tego \u015bmier\u0107 syna beau, kt\u00f3ry cierpia\u0142 na t\u0119 chorob\u0119.\n\n\n=== kampania wyborcza roku 2020 ===\n\n\n==== pocz\u0105tek kampanii ====\nmedia spekulowa\u0142y o mo\u017cliwo\u015bci startu bidena w wyborach prezydenckich w 2020 jeszcze przed rozpocz\u0119ciem przez niego kampanii. od marca 2019 sonda\u017ce, prowadzone pocz\u0105tkowo tylko przez zwi\u0105zany z demokratami o\u015brodek sonda\u017cowy public policy polling, wykazywa\u0142y du\u017c\u0105 przewag\u0119 bidena nad urz\u0119duj\u0105cym prezydentem donaldem trumpem. od pa\u017adziernika 2019 prowadzi\u0142 te\u017c w sonda\u017cach prawyborczych. 25 kwietnia 2019 oficjalnie og\u0142osi\u0142 swoj\u0105 kandydatur\u0119 w prawyborach prezydenckich partii demokratycznej w 2020.\nw czasie kampanii zarzuca\u0142 prezydentowi trumpowi, \u017ce wprowadzone przez niego ci\u0119cia podatkowe dla najbogatszych amerykan\u00f3w i jego polityka gospodarcza zwi\u0119kszaj\u0105 nier\u00f3wno\u015bci ekonomiczne w kraju i zapowiedzia\u0142, \u017ce jako prezydent wycofa\u0142by si\u0119 z obni\u017cek podatk\u00f3w dla najbogatszych wprowadzonych w trakcie prezydentury trumpa.\n\n\n==== rola w skandalu ukrai\u0144skim ====\nw czasie kampanii wyborczej prezydent trump publicznie oskar\u017ca\u0142 joego bidena i jego syna huntera o korupcj\u0119, wymuszenia i podst\u0119pne eksploatowanie innych pa\u0144stw. zarzuci\u0142 bidenowi, \u017ce gdy by\u0142 on wiceprezydentem, pod gro\u017ab\u0105 wstrzymania 1 miliarda dolar\u00f3w pomocy finansowej dla ukrainy, doprowadzi\u0142 do dymisji ukrai\u0144skiego prokuratora generalnego wiktora szokina, prowadz\u0105cego \u015bledztwo w sprawie dzia\u0142alno\u015bci burisma holdings \u2013 przedsi\u0119biorstwa, w kt\u00f3rym hunter pracowa\u0142. w niekt\u00f3rych wpisach na twitterze trump cytowa\u0142 petera schweizera.\njoe biden nazwa\u0142 zarzuty trumpa bezzasadnymi i politycznie motywowanymi. cz\u0119\u015b\u0107 medi\u00f3w, na przyk\u0142ad agencja prasowa bloomberg, stwierdzi\u0142a, \u017ce nie ma \u017cadnych dowod\u00f3w ani na pope\u0142nienie wykroczenia przez huntera bidena, ani na naciski rz\u0105du ameryka\u0144skiego na rz\u0105d ukrai\u0144ski w zwi\u0105zku ze \u015bledztwem w sprawie burisma holdings. usa today poda\u0142o z kolei, \u017ce powodem nacisk\u00f3w ze strony bidena na odwo\u0142anie ukrai\u0144skiego prokuratora generalnego wiktora szokina, nie by\u0142o jego \u015bledztwo w burisma holdings, tylko zbyt ma\u0142e zaanga\u017cowanie w walce przeciwko korupcji w\u015br\u00f3d klasy politycznej ukrainy.\nw maju 2020 roku ukrai\u0144ski polityk andrij derkacz udost\u0119pni\u0142 prokuraturze i mediom nagrania wykonane przez ukrai\u0144ski rz\u0105d, z rozm\u00f3w joego bidena z prezydentem petrem poroszenk\u0105 potwierdzaj\u0105ce postawione wcze\u015bniej zarzuty. ostatecznie, ta\u015bmy z nagraniami zosta\u0142y odrzucone jako sfa\u0142szowane przez wywiad zagraniczny federacji rosyjskiej, andrij derkacz obj\u0119ty zosta\u0142 sankcjami ameryka\u0144skiego departamentu skarbu jako agent rosyjskiego wywiadu, usi\u0142uj\u0105cy wywrze\u0107 wp\u0142yw na ameryka\u0144skie wybory prezydenckie, za\u015b osobisty prawnik donalda trumpa, rudy giuliani, o\u015bwiadczy\u0142, \u017ce w swoich oskar\u017ceniach wobec rodziny biden\u00f3w nigdy nie korzysta\u0142 ze zdyskredytowanych nagra\u0144.\nostatecznie to trump zosta\u0142 postawiony w stan oskar\u017cenia w zwi\u0105zku z zarzutem pr\u00f3by wymuszenia na ukrai\u0144skim rz\u0105dzie og\u0142oszenia w ameryka\u0144skiej telewizji \u015bledztwa w sprawie biden\u00f3w.\n14 pa\u017adziernika new york post 2020 opublikowa\u0142 artyku\u0142 zawieraj\u0105cy nie tylko nowe dowody dotycz\u0105ce domniemanej korupcji i wymusze\u0144 joego bidena wzgl\u0119dem ukrainy w czasie gdy by\u0142 wiceprezydentem, ale r\u00f3wnie\u017c udost\u0119pnienia przez niego swoich kontakt\u00f3w i relacji chi\u0144skim oligarchom. w ramach domniemanej wsp\u00f3\u0142pracy syn joego bidena \u2013 hunter biden, obj\u0105\u0142 10% udzia\u0142\u00f3w i pozycje w zarz\u0105dzie jednej z chi\u0144skich firm energetycznych, bhr.\n\n\n==== przebieg prawybor\u00f3w ====\njoe biden nieustannie prowadzi\u0142 w og\u00f3lnokrajowych sonda\u017cach sprzed iowa caucus. ust\u0105pi\u0142 jednak berniemu sandersowi, gdy po prawyborach w iowa zaj\u0105\u0142 czwarte miejsce, za sandersem, pete\u2019em buttigiegem i elizabeth warren. uda\u0142o mu si\u0119 obj\u0105\u0107 prowadzenie pod wzgl\u0119dem liczby oddanych g\u0142os\u00f3w dopiero po czwartym g\u0142osowaniu \u2013 w stanie karolina po\u0142udniowa. by\u0142o to jego pierwsze zwyci\u0119stwo w owym roku. nadal jednak ust\u0119powa\u0142 sandersowi pod wzgl\u0119dem liczby pozyskanych delegat\u00f3w. uda\u0142o mu si\u0119 wyj\u015b\u0107 na prowadzenie (zar\u00f3wno pod wzgl\u0119dem liczby g\u0142os\u00f3w, jak i pod wzgl\u0119dem liczby pozyskanych delegat\u00f3w) po superwtorku \u2013 zwyci\u0119\u017cy\u0142 w alabamie, arkansas, maine, massachusetts, minnesocie, karolinie p\u00f3\u0142nocnej, oklahomie, wirginii, teksasie i w tennessee. nast\u0119pnie uda\u0142o mu si\u0119 wygra\u0107 w idaho, michigan, missisipi, missouri, waszyngtonie, arizonie, florydzie, illinois, wisconsin, alasce, wyoming, ohio, kansas, nebrasce, oregonie, hawajach, dystrykcie kolumbii, indianie, maryland, montanie, nowym meksyku, pensylwanii, rhode island, dakocie po\u0142udniowej, guam, wyspach dziewiczych stan\u00f3w zjednoczonych, georgii, wirginii zachodniej, kentucky, nowym jorku, delaware, new jersey, luizjanie, connecticut i na portoryko.\n11 sierpnia 2020 roku og\u0142osi\u0142 kamal\u0119 harris swoj\u0105 kandydatk\u0105 na urz\u0105d wiceprezydenta stan\u00f3w zjednoczonych w wyborach prezydenckich w stanach zjednoczonych w 2020 roku.\n\n\n==== publiczne poparcie ====\nzosta\u0142 oficjalnie kandydatem partii demokratycznej 18 sierpnia 2020. wielu jej cz\u0142onk\u00f3w popar\u0142o go publicznie, w tym trzech by\u0142ych prezydent\u00f3w stan\u00f3w zjednoczonych \u2013 barack obama, bill clinton i jimmy carter oraz dw\u00f3ch wiceprezydent\u00f3w \u2013 al gore i walter mondale. opr\u00f3cz tego cz\u0119\u015b\u0107 cz\u0142onk\u00f3w partii republika\u0144skiej otwarcie wyrazi\u0142a poparcie dla joego bidena. w\u015br\u00f3d nich byli mi\u0119dzy innymi: jeff flake (by\u0142y senator z arizony), john warner (by\u0142y senator z wirginii), bill weld (by\u0142y gubernator massachusetts), rick snyder (by\u0142y gubernator michigan), john kasich (by\u0142y gubernator ohio). kandydatur\u0119 bidena poparli te\u017c biznesmeni i bizneswomen: meg whitman (by\u0142a dyrektor generalna ebay i hewlett-packard), mark cuban (w\u0142a\u015bciciel zespo\u0142u dallas mavericks), carly fiorina (by\u0142a prezes at&t i hewlett-packard), reed hastings (jeden z za\u0142o\u017cycieli netflixa) oraz howard schultz (by\u0142y dyrektor generalny starbucks). poparli go r\u00f3wnie\u017c aktorzy: dwayne johnson, leonardo dicaprio, robert de niro, tom hanks oraz piosenkarze i piosenkarki: cher, taylor swift, justin timberlake, john legend i cardi b.\nw\u015br\u00f3d przyw\u00f3dc\u00f3w zagranicznych faworyzuj\u0105cych joego bidena w wyborach prezydenckich znale\u017ali si\u0119: alberto fern\u00e1ndez (prezydent argentyny), zoran milanovi\u0107 (prezydent chorwacji), sauli niinist\u00f6 (prezydent finlandii), donald tusk (by\u0142y premier polski, by\u0142y przewodnicz\u0105cy rady europejskiej i przewodnicz\u0105cy europejskiej partii ludowej), tony blair (by\u0142y premier zjednoczonego kr\u00f3lestwa wielkiej brytanii i irlandii p\u00f3\u0142nocnej), guy verhofstadt (by\u0142y premier belgii, przewodnicz\u0105cy frakcji porozumienia libera\u0142\u00f3w i demokrat\u00f3w na rzecz europy w parlamencie europejskim) oraz david cameron (by\u0142y premier zjednoczonego kr\u00f3lestwa wielkiej brytanii i irlandii p\u00f3\u0142nocnej).\n\n\n==== zwyci\u0119stwo w wyborach ====\ndo 10 grudnia 2020 dystrykt kolumbii oraz wszystkie 50 stan\u00f3w oficjalnie potwierdzi\u0142o wyniki wybor\u00f3w. joe biden wygra\u0142 w g\u0142osowaniu powszechnym w: kalifornii, nowym jorku, illinois, pensylwanii, georgii, michigan, new jersey, wirginii, waszyngtonie, massachusetts, arizonie, maryland, minnesocie, wisconsin, kolorado, connecticut, oregonie, nevadzie, nowym meksyku, na hawajach, w new hampshire, rhode island, delaware, dystrykcie kolumbii, vermoncie, maine. ponadto biden zdoby\u0142 najwi\u0119cej g\u0142os\u00f3w w skali kraju i najwi\u0119cej w historii wybor\u00f3w prezydenckich w stanach zjednoczonych (zdoby\u0142 81 282 896 wa\u017cnych g\u0142os\u00f3w).\nzwyci\u0119stwa bidenowi pogratulowali m.in.: justin trudeau, mun jae-in, binjamin netanjahu, narendra modi, angela merkel, tsai ing-wen, imran khan, boris johnson, emmanuel macron, kiriakos mitsotakis, alexander de croo. by\u0142 pierwszym kandydatem, kt\u00f3ry pokona\u0142 urz\u0119duj\u0105cego prezydenta od wybor\u00f3w z 1992, kiedy bill clinton zwyci\u0119\u017cy\u0142 z george\u2019em h.w. bushem.\n12 listopada 2020 biden wskaza\u0142 rona klaina jako kandydata na stanowisko szefa personelu bia\u0142ego domu po obj\u0119ciu urz\u0119du prezydenckiego. 23 listopada 2020 nominowa\u0142 avril haines na dyrektor wywiadu narodowego, lind\u0119 thomas-greenfield na stanowisko ambasador stan\u00f3w zjednoczonych przy organizacji narod\u00f3w zjednoczonych, alejandro mayorkasa na sekretarza bezpiecze\u0144stwa krajowego i antony\u2019ego blinkena na sekretarza stanu, a tydzie\u0144 p\u00f3\u017aniej janet yellen na sekretarz skarbu. 7 grudnia poinformowa\u0142 o nominacji xavierra becerry na sekretarza zdrowia i opieki spo\u0142ecznej, dzie\u0144 p\u00f3\u017aniej nominowa\u0142 lloyda austina na sekretarza obrony narodowej. 10 grudnia nominowa\u0142 toma vilsacka na stanowisko sekretarza rolnictwa, marci\u0119 fudge na sekretarz urbanizacji stan\u00f3w zjednoczonych, a denisa mcdonougha na sekretarza spraw weteran\u00f3w.\n14 grudnia 2020 kolegium elektor\u00f3w wybra\u0142o joego bidena na prezydenta stan\u00f3w zjednoczonych. 7 stycznia 2021 kongres stan\u00f3w zjednoczonych zatwierdzi\u0142 wyniki wybor\u00f3w prezydenckich w 2020 roku i uzna\u0142 joego bidena prezydentem elektem stan\u00f3w zjednoczonych.\n\n\n=== prezydentura ===\n\n\n==== zaprzysi\u0119\u017cenie i obj\u0119cie funkcji ====\ninauguracja prezydentury nast\u0105pi\u0142a 20 stycznia 2021. w dniu obj\u0119cia urz\u0119du joe biden mia\u0142 78 lat, przez co sta\u0142 si\u0119 najstarszym w historii ameryka\u0144skim prezydentem (poprzednim by\u0142 ronald reagan, kt\u00f3ry urz\u0119dowanie zako\u0144czy\u0142, maj\u0105c 77 lat). jest tak\u017ce drugim (po johnie f. kennedym) katolikiem na tym stanowisku. zosta\u0142 r\u00f3wnie\u017c pierwszym w historii prezydentem ze stanu delaware.\n\n\n==== pierwsze 100 dni ====\npierwszego dnia swojej prezydentury joe biden podpisa\u0142 17 rozporz\u0105dze\u0144 wykonawczych. dotyczy\u0142y one: ponownego do\u0142\u0105czenia stan\u00f3w zjednoczonych do paryskiego porozumienia klimatycznego, promowania r\u00f3wno\u015bci rasowej, uwzgl\u0119dnienia nielegalnych imigrant\u00f3w w spisie ludno\u015bci z 2020 roku, nakazu stosowania masek we wszystkich budynkach na terenach federalnych (w zwi\u0105zku z pandemi\u0105 covid-19), zakazu dyskryminacji ze wzgl\u0119du na to\u017csamo\u015b\u0107 p\u0142ciow\u0105 lub orientacj\u0119 seksualn\u0105, zniesienia zakazu wst\u0119pu do stan\u00f3w zjednoczonych z cz\u0119\u015bci pa\u0144stw muzu\u0142ma\u0144skich, powo\u0142ania koordynatora dzia\u0142a\u0144 w walce z pandemi\u0105 covid-19, cofni\u0119cia wypowiedzenia cz\u0142onkostwa stan\u00f3w zjednoczonych w \u015bwiatowej organizacji zdrowia, zniesienia wstrzymania finansowania miast-sanktuari\u00f3w przez rz\u0105d federalny, cofni\u0119cia rozporz\u0105dze\u0144 donalda trumpa dotycz\u0105cych uprawnie\u0144 administracji federalnej, zablokowania zg\u00f3d na budow\u0119 ruroci\u0105gu keystone xl, przywr\u00f3cenia niedyskryminacji ze wzgl\u0119du na orientacj\u0119 seksualn\u0105 lub p\u0142e\u0107 w administracji federalnej, rewizji decyzji podj\u0119tych przez gabinet trumpa w ostatnich tygodniach pracy, ustanowienia przysi\u0119gi etycznej dla nominowanych cz\u0142onk\u00f3w administracji, zaprzestania budowy muru na granicy ameryka\u0144sko-meksyka\u0144skiej, odroczenia sp\u0142at po\u017cyczek studenckich, zablokowania deportacji liberyjczyk\u00f3w, wzmocnienia programu deferred action for childhood arrivals.\n4 lutego 2021 administracja bidena poinformowa\u0142a, \u017ce stany zjednoczone wycofa\u0142y swoje wsparcie dla interwencji koalicji pa\u0144stw arabskich w jemenie. 25 lutego si\u0142y powietrzne stan\u00f3w zjednoczonych za zgod\u0105 bidena przeprowadzi\u0142y naloty na obiekty milicji wspieraj\u0105cych iran. 11 marca 2021 joe biden podpisa\u0142 \u201eameryka\u0144ski plan ratunkowy\u201d, zak\u0142adaj\u0105cy m.in. jednokrotne wyp\u0142acenie 1400 dolar\u00f3w ameryka\u0144skich wszystkim doros\u0142ym obywatelkom i obywatelom stan\u00f3w zjednoczonych. do 19 marca 2021, po 58 dniach urz\u0119dowania joego bidena przeciwko covid-19 zaszczepionych zosta\u0142o 100 milion\u00f3w amerykan\u00f3w (cel ten osi\u0105gni\u0119to 42 dni wcze\u015bniej ni\u017c pierwotnie zak\u0142adano).\n14 kwietnia 2021 poinformowa\u0142 o wycofaniu wojsk ameryka\u0144skich z afganistanu do 11 wrze\u015bnia tego samego roku. nast\u0119pnego dnia podpisa\u0142 rozporz\u0105dzenie wykonawcze, nak\u0142adaj\u0105ce na rosj\u0119 sankcje mi\u0119dzynarodowe, w zwi\u0105zku z atakami hakerskimi i ingerencj\u0105 w wybory w stanach zjednoczonych. tydzie\u0144 p\u00f3\u017aniej poinformowa\u0142, \u017ce przeciwko covid-19 zaszczepionych zosta\u0142o 200 milion\u00f3w amerykan\u00f3w (cel ten osi\u0105gni\u0119to 8 dni wcze\u015bniej ni\u017c pierwotnie zak\u0142adano).\n28 kwietnia 2021 wyg\u0142osi\u0142 pierwsze przem\u00f3wienie przed po\u0142\u0105czonymi izbami kongresu stan\u00f3w zjednoczonych, w kt\u00f3rym podkre\u015bli\u0142 skuteczno\u015b\u0107 szczepionek przeciw covid-19, odni\u00f3s\u0142 si\u0119 do wycofania ameryka\u0144skich wojsk z afganistanu, ataku na kapitol stan\u00f3w zjednoczonych, a tak\u017ce do zab\u00f3jstwa george\u2019a floyda.\n\n\n==== od 2021 ====\nw maju 2021 roku, pomimo sprzeciwu lewego skrzyd\u0142a partii demokratycznej, wyrazi\u0142 poparcie dla izraela, w trakcie wzrostu napi\u0119cia pomi\u0119dzy izraelem a palestyn\u0105. w czerwcu 2021 biden odby\u0142 swoj\u0105 pierwsz\u0105 podr\u00f3\u017c zagraniczn\u0105 jako prezydent. w ci\u0105gu o\u015bmiu dni odwiedzi\u0142 belgi\u0119, szwajcari\u0119 i wielk\u0105 brytani\u0119. uczestniczy\u0142 w szczycie g7, szczycie nato i szczycie ue oraz prowadzi\u0142 indywidualne rozmowy z prezydentem rosji w\u0142adimirem putinem.\n19 listopada 2021 biden tymczasowo przekaza\u0142 swoje obowi\u0105zki wiceprezydent kamali harris, w zwi\u0105zku z przeprowadzanym badaniem lekarskim.\nw styczniu 2022 s\u0119dzia s\u0105du najwy\u017cszego stephen breyer og\u0142osi\u0142, \u017ce zamierza odej\u015b\u0107 z s\u0105du najwy\u017cszego. podczas swojej kampanii wyborczej w 2020 roku biden obieca\u0142, \u017ce w przypadku pojawienia si\u0119 wakatu w s\u0105dzie najwy\u017cszym nominuje na urz\u0105d s\u0119dziego owego s\u0105du pierwsz\u0105 w historii czarnosk\u00f3r\u0105 kobiet\u0119. w lutym tego samego roku biden nominowa\u0142 do s\u0105du najwy\u017cszego ketanji brown jackson. senat zatwierdzi\u0142 jej kandydatur\u0119 7 kwietnia.\nbiden wraz ze swoj\u0105 administracj\u0105 w odpowiedzi na rosyjsk\u0105 inwazj\u0119 na ukrain\u0119 na\u0142o\u017cy\u0142 na rosj\u0119 surowe sankcje i udzieli\u0142 ukrainie pomocy militarnej o warto\u015bci ponad 1 miliarda dolar\u00f3w ameryka\u0144skich.\n25 kwietnia 2023 joe biden og\u0142osi\u0142, \u017ce b\u0119dzie ubiega\u0142 si\u0119 o reelekcj\u0119 w wyborach prezydenckich w 2024.\n\n\n==== wizyty zagraniczne ====\n\n\n== wyniki wybor\u00f3w ==\n\nponi\u017cej wymienione zosta\u0142y wybory, w kt\u00f3rych joe biden wzi\u0105\u0142 czynny udzia\u0142.\n\n\n== kontrowersyjne wypowiedzi ==\nbiden bywa krytykowany w usa za tendencj\u0119 do wpadek j\u0119zykowych i gaf, czasem wykazuj\u0105cych brak wra\u017cliwo\u015bci rasowej. ca\u0142e artyku\u0142y po\u015bwi\u0119cone jego gafom by\u0142y publikowane mi\u0119dzy innymi w tygodniku \u201etime\u201d (top 10 joe biden gaffes), dzienniku \u201ethe guardian\u201d (\u2018i am a gaffe machine\u2019: a history of joe biden\u2019s biggest blunders) i tygodniku \u201enewsweek\u201d (joe biden\u2019s biggest gaffes: quotes, blunders that could hurt a 2020 presidential campaign).\nw 1977 roku joe biden stwierdzi\u0142, \u017ce post\u0119puj\u0105ca desegregacja sprawi, \u017ce jego dzieci dorosn\u0105 w rasowej d\u017cungli.\nw 2007 w czasie swojej kampanii wyborczej przed wyborami prezydenckimi w 2008 nazywa\u0142 jednego ze swoich konkurent\u00f3w, baracka obam\u0119, pierwszym mainstreamowym afroamerykaninem, kt\u00f3ry jest elokwentny, bystry, czysty i dobrze wygl\u0105da. jego s\u0142owa zosta\u0142y odebrane jako przejaw braku wyczucia.\nw 2010, gdy jako wiceprezydent wraz z prezydentem barackiem obam\u0105 uczestniczy\u0142 w konferencji prasowej dotycz\u0105cej s\u0142u\u017cby zdrowia, wyszepta\u0142 do prezydenta s\u0142owa b\u0119d\u0105ce wyrazem zachwytu, ale i zawieraj\u0105ce wulgaryzm. wypowiedziane przez niego zdanie by\u0142o cz\u0119sto komentowane w mediach.\nw 2019 w czasie spotkania z przedstawicielami asian & latino coalition w des moines w iowa powiedzia\u0142: biedne dzieci s\u0105 tak samo inteligentne, tak samo utalentowane, jak bia\u0142e dzieci. po chwili doda\u0142 jak bogate dzieci, czarne dzieci, azjatyckie dzieci, nie chodzi\u0142o mi o to, ale pomy\u015blcie, jak o tym my\u015blimy. po raz kolejny zarzucono mu brak wyczucia. w tym samym roku jego kontrkandydatka w prawyborach prezydenckich kamala harris okre\u015bli\u0142a jego wzmianki o pracy z senatorami opowiadaj\u0105cymi si\u0119 za segregacj\u0105 mianem bolesnych.\n\n\n== \u017cycie prywatne ==\njako student w trakcie wczas\u00f3w na bahamach pozna\u0142 neili\u0119 hunter, c\u00f3rk\u0119 w\u0142a\u015bciciela ma\u0142ej i taniej restauracji. pobrali si\u0119 27 sierpnia 1966, gdy biden by\u0142 jeszcze studentem. razem mieli tr\u00f3jk\u0119 dzieci: naomi christin\u0119, roberta huntera i josepha robinette\u2019a \u201ebeau\u201d iii, kt\u00f3ry wiele lat p\u00f3\u017aniej zosta\u0142 prokuratorem generalnym delaware.\n18 grudnia 1972, na kilka tygodni przed zaprzysi\u0119\u017ceniem bidena na pierwsz\u0105 kadencj\u0119 senack\u0105, jego \u017cona i dzieci mieli wypadek samochodowy, w trakcie podr\u00f3\u017cy po \u015bwi\u0105teczn\u0105 choink\u0119. neilia i naomi zgin\u0119\u0142y, a trzyletni beau i dwuletni robert hunter trafili do szpitala. biden przyzna\u0142, \u017ce rozwa\u017ca\u0142 w\u00f3wczas pope\u0142nienie samob\u00f3jstwa. w wychowywaniu dzieci pomaga\u0142a mu od tej pory siostra valerie, kt\u00f3ra wprowadzi\u0142a si\u0119 do niego na cztery lata. joe biden zosta\u0142 zaprzysi\u0119\u017cony na senatora 5 stycznia 1973, przy \u0142\u00f3\u017cku szpitalnym beau. nigdy nie przeprowadzi\u0142 si\u0119 do waszyngtonu jako senator. doje\u017cd\u017ca\u0142 do kongresu stan\u00f3w zjednoczonych z delaware poci\u0105giem.\ndwa i p\u00f3\u0142 roku po \u015bmierci neili, brat joego bidena um\u00f3wi\u0142 go na randk\u0119 w ciemno z jill jacobs, modelk\u0105 i studentk\u0105 ostatniego roku na wydziale j\u0119zyka angielskiego na university of delaware. jacobs i joe biden pobrali si\u0119 17 czerwca 1977. ich c\u00f3rka ashley zosta\u0142a pracownikiem socjalnym. gdy joe biden zosta\u0142 wiceprezydentem, jill by\u0142a pierwsz\u0105 drug\u0105 dam\u0105 stan\u00f3w zjednoczonych w historii, kt\u00f3ra pracowa\u0142a zawodowo. uczy\u0142a w tym czasie j\u0119zyka angielskiego w northern virginia community college.\n30 maja 2015 beau biden zmar\u0142 w wieku 46 lat na nowotw\u00f3r m\u00f3zgu.\njoe biden jest katolikiem.\n\n\n=== przyja\u017a\u0144 z johnem mccainem ===\nrodzina bidena jest zaprzyja\u017aniona z rodzin\u0105 zmar\u0142ego republika\u0144skiego senatora, johna mccaina. przyja\u017a\u0144 obu polityk\u00f3w zawi\u0105za\u0142a si\u0119 w czasie wsp\u00f3lnych podr\u00f3\u017cy w latach 70. xx wieku. biden zosta\u0142 p\u00f3\u017aniej powiernikiem c\u00f3rki senatora, meghan, gdy jej ojciec zmaga\u0142 si\u0119 z tym samym nowotworem, na kt\u00f3ry dwa lata wcze\u015bniej zmar\u0142 syn bidena. joe biden by\u0142 jedn\u0105 z os\u00f3b poproszonych przez mccaina o wyg\u0142oszenie mowy na jego pogrzebie.\n\n\n== odznaczenia i wyr\u00f3\u017cnienia ==\nmedal honoru wyspy ellis (usa) \u2013 1992,\norder zwyci\u0119stwa \u015bwi\u0119tego jerzego (gruzja),\norder krzy\u017ca ziemi maryjnej (estonia) \u2013 5 lutego 2004,\norder pakistanu (pakistan) \u2013 10 stycznia 2009,\nmedal za zaanga\u017cowanie (irak) \u2013 1 grudnia 2011,\nprezydencki medal wolno\u015bci z wyr\u00f3\u017cnieniem (usa) \u2013 12 stycznia 2017,\norder wolno\u015bci (ukraina) \u2013 23 sierpnia 2017,\ncz\u0142owiek roku tygodnika \u201etime\u201d \u2013 11 grudnia 2020.\n\n\n== uwagi ==\n\n\n== przypisy ==\n\n\n== linki zewn\u0119trzne ==\nstrona oficjalna"