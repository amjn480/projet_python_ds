"chile, formellt republiken chile (spanska: rep\u00fablica de chile), \u00e4r ett land i sydv\u00e4stra sydamerika, bel\u00e4get mellan stilla havet och anderna. landet gr\u00e4nsar till peru i norr, bolivia i nordost samt argentina i \u00f6ster och s\u00f6der om drakes sund. \u00e4ven n\u00e5gra \u00f6grupper i stilla havet, som desventuradas\u00f6arna, juan fern\u00e1ndez-\u00f6arna, sala y g\u00f3mez\u00f6n och p\u00e5sk\u00f6n tillh\u00f6r chile, ett omr\u00e5de som \u00e4r totalt 755 839 km\u00b2.\nchile g\u00f6r anspr\u00e5k p\u00e5 en del av antarktis kallad territorio chileno ant\u00e1rtico med en area p\u00e5 1 250 000 km\u00b2. landets st\u00f6rsta stad \u00e4r huvudstaden santiago de chile.\nchile \u00e4r medlem i f\u00f6renta nationerna sedan organisationens f\u00f6rsta b\u00f6rjan, och \u00e4r ett av de 51 ursprungliga medlemsl\u00e4nderna som grundade organisationen den 24 oktober 1945. chile \u00e4r \u00e4ven medlem i organization of american states, alalc, latinska unionen samt asia-pacific economic cooperation.\n\n\n== etymologi ==\ndet finns flera teorier om ursprunget till namnet chile. enligt 1600-talsf\u00f6rfattaren diego de rosales kallade inkaindianerna dalen vid aconcagua f\u00f6r \"chili\", efter en f\u00f6rvanskning av namnet p\u00e5 picuncha-h\u00f6vdingen tili, som h\u00e4rskade \u00f6ver omr\u00e5det vid den tid d\u00e5 inkaindianerna er\u00f6vrade omr\u00e5det p\u00e5 1400-talet. en annan teori pekar p\u00e5 likheten mellan aconcagua-dalen och dalen vid casma-floden i peru, d\u00e4r det fanns en by och en dal som hette chili.\nandra teorier s\u00e4ger att namnet kan h\u00e4rledas av ett ord fr\u00e5n ett indianskt ord som antingen betyder \"jordens slut\" eller \"m\u00e5sar\" fr\u00e5n mapuche-ordet chilli, n\u00e5got som kan betyda \"d\u00e4r landet slutar\", eller fr\u00e5n quechua-ordet \"chiri\", som betyder \"kall\" eller \"den djupaste platsen p\u00e5 jorden\". ytterligare ett f\u00f6rslag p\u00e5 namnets ursprung \u00e4r fr\u00e5n det onomatopoetiska \"cheeele-cheele\", vilket \u00e4r mapuchernas egna imitation av den gulvingade starens s\u00e5ng - en f\u00e5gel som lokalt kallas trile.\nde spanska conquistadorerna h\u00f6rde namnet fr\u00e5n inkaindianerna. de f\u00e5 som \u00f6verlevde fr\u00e5n diego de almagros f\u00f6rsta spanska expedition s\u00f6der om peru kallade sig sj\u00e4lva f\u00f6r \"m\u00e4nnen fr\u00e5n chilli\". almagro gav mapocho-dalen namnet \"chile\" och det \u00e4r d\u00e4rf\u00f6r som han har erk\u00e4nts som den person som b\u00f6rjade ge namnet spridning.\n\n\n== historia ==\n\n\n=== chiles fornhistoria ===\nf\u00f6re spanjorernas ankomst var chile bebott av olika nomadiska stamfolksgrupper. de \u00e4ldsta arkeologiska l\u00e4mningarna i landet har p\u00e5tr\u00e4ffats i monte verde, n\u00e4ra staden puerto montt och har daterats till 14 800 f.kr. andra fynd som har p\u00e5tr\u00e4ffats i grottan fell, en arkeologisk plats i eldslandet (chiles sydligaste bebodda plats), tyder p\u00e5 att den m\u00e4nskliga n\u00e4rvaron str\u00e4cker sig tillbaka till 7000 f.kr.\nklimatf\u00f6r\u00e4ndringar som intr\u00e4ffade cirka 6000 f.kr. f\u00f6r\u00e4ndrade m\u00e4nniskornas vanor drastiskt: atacama\u00f6knen formades och m\u00e5nga arter f\u00f6rsvann. ursprungsbefolkningen fick anpassa sig till ett varmare klimat och m\u00e5nga flyttade fr\u00e5n norr till kust- och centraldalen. i samband med detta grundades de st\u00f6rsta folkgrupperna: atacame\u00f1os och aymaras i norr, diaguitas i norte chico (\"lilla norr\"), changos p\u00e5 den norra kusten, mapuchefolk i centrala dalen, och chon, alacalufes samt onas och yaganes i patagonien.\n\nunder 1500-talet p\u00e5verkades ursprungsbefolkningens kultur av inkariket genom inkaledarnas pachakutiqexpeditioner som slutf\u00f6rdes under ledning av sapa inca huayna c\u00e1pac och sapa inca t\u00fapac yupanqui. inkafolket bredde ut sig s\u00f6derut \u00f6ver aymaras, atacame\u00f1o och diaguitas picunches omr\u00e5den och fick sin sydliga gr\u00e4ns vid norra delen av maulefloden (efter slaget vid maule mot mapuchefolket).\nsamtidigt som inkafolket bredde ut sig utvecklades en avancerad kultur med polynesiska karakt\u00e4r p\u00e5 p\u00e5sk\u00f6n (rapa nui). rapa nuis kultur utvecklade ett eget spr\u00e5k och skrivspr\u00e5k (som g\u00e5tt f\u00f6rlorat) och stora skulpturer (moais) byggdes. n\u00e5gon g\u00e5ng mellan 1600- och 1800-talen intr\u00e4ffade ett inb\u00f6rdeskrig som kom att utpl\u00e5na de flesta sp\u00e5r av denna civilisation.\nav de cirka 17 ursprungliga befolkningsgrupperna som fanns i chile har 11 f\u00f6rsvunnit. de som har \u00f6verlevt \u00e4r mapuche, aymara, quechua, rapa nui, huilliche och pehuenche.\n\n\n=== kolonialperioden ===\n1520 blev ferdinand magellan den f\u00f6rste europ\u00e9n som utforskade chile; omr\u00e5det magellans sund uppkallades efter honom.\nspanjorerna anl\u00e4nde till chile efter inkaimperiets fall 1535.\ndiego de almagro var den f\u00f6rste som skickades f\u00f6r att utforska landet men enligt egen utsago utan att finna n\u00e5got av v\u00e4rde. den 12 februari 1541 grundade pedro de valdivia santiago de nueva extremadura, och samma \u00e5r annekterade valdivia landet \u00e5t kastilien.\nefter att ha korsat floden b\u00edo-b\u00edo m\u00f6tte han ov\u00e4ntat motst\u00e5nd fr\u00e5n mapuchefolket, vilket ledde till araucokriget.\nvaldivia grundade flera st\u00e4der och bef\u00e4stningar i s\u00f6dra chile men stupade \u00e5r 1553 efter slaget vid tucapel n\u00e4r han stred mot mapuchefolkets ledare lautaro. mapuche-indianerna var den enda ursprungsbefolkningen i amerika som inte blev besegrade av spanjorerna.\nvid sekelskiftet utbr\u00f6t ett allm\u00e4nt uppror bland ursprungsbefolkningen under vilket alla st\u00e4der i chile s\u00f6der om b\u00edo-b\u00edofloden \u00f6delades. endast staden valdivia \u00e5teruppbyggdes, denna g\u00e5ng med starka bef\u00e4stningar. chile hade vid den tiden blivit besv\u00e4rande f\u00f6r myndigheterna i peru, som ansvarade f\u00f6r chile inf\u00f6r kungen. chile var l\u00e4nge en av de fattigaste kolonierna i amerika.\n\n\n=== sj\u00e4lvst\u00e4ndigheten ===\n\n\n==== tidig historia ====\n\u00e5r 1810 p\u00e5b\u00f6rjades sj\u00e4lvst\u00e4ndighetsprocessen i chile efter att landet hade varit en spansk koloni. efter slaget vid chacabuco den 12 februari 1817 med bernardo o'higgins och jos\u00e9 de san mart\u00edn blev chile ett \u00e5r senare officiellt sj\u00e4lvst\u00e4ndigt. bernardo o'higgins blev chiles f\u00f6rste politiske ledare (director supremo) och regerade mellan 1818 och 1822. detta blev startpunkten p\u00e5 en stolt demokrati-tradition, som endast avbr\u00f6ts under anarkin p\u00e5 1830- och 1930-talen.\nchile var ocks\u00e5 i krig mot bolivia och peru fr\u00e5n 1879 till 1884, i det som kallades stillahavskrigen (guerra del pacifico eller war of the pacific). chile vann kriget och kunde ut\u00f6ka sitt territorium med n\u00e4stan en tredjedel. bolivia blev utan kust och peru f\u00f6rlorade tre provinser (en provins av dessa \u00e5tergick till peru p\u00e5 1920-talet). efter kriget tog konflikten araucokriget (som p\u00e5g\u00e5tt i 300 \u00e5r) slut 1881.\np\u00e5sk\u00f6n hamnade under chilensk administration 1888.\n1958 valdes den oberoende h\u00f6gerkandidaten jorge alessandri med 31,6 procent. kort d\u00e4refter st\u00e4lldes denne inf\u00f6r det kaos som orsakats av jordb\u00e4vningen 1960, den kraftigaste som noterats i historien, vilket dock inte hindrade f\u00f6rverkligandet av fotbolls-vm 1962. h\u00f6gern fruktade en seger f\u00f6r presidentkandidaten salvador allendes unidad popular, varf\u00f6r man st\u00f6dde kristdemokraten eduardo frei montalva som valdes till president 1964; en valseger som stor del kunde tillskrivas ett omfattande st\u00f6d fr\u00e5n usa. trots tv\u00e5 reformf\u00f6rs\u00f6k, frihetsrevolution genom jordreformer och f\u00f6rstatligande av kopparn i slutet av hans mandattid, uppstod politiska sp\u00e4nningar som ledde till en serie av sammandrabbningar. den politiska oron fortsatte att stiga.\n\n\n==== chile under allende ====\n1970 blev v\u00e4nsterkandidaten salvador allende chiles president med 36,6 procent av r\u00f6sterna. allende kandiderade f\u00f6r en koalition av v\u00e4nsterpartier, unidad popular. han presenterade ett demokratiskt socialistiskt program som bland annat syftade till att socialisera en del st\u00f6rre industrier s\u00e5som koppargruvor samt satsningar p\u00e5 en offentlig sektor med sjukv\u00e5rd och utbildningsv\u00e4sende. att en v\u00e4nsterkandidat blivit vald till president i chile uppskattades inte av usa:s administration som hade politiska intressen i latinamerika och st\u00f6dde h\u00f6gern. dessutom \u00e4gdes en del av chiles koppargruvor av amerikanska bolag.\nallende initierade omfattande reformer, med kraftig h\u00f6jning av arbetarnas l\u00f6ner och f\u00f6rstatligande av delar av industrin, bankerna och koppargruvorna. spontana jord- och fabriksockupationer skr\u00e4mde m\u00e5nga. 1972 f\u00f6rs\u00e4mrades ekonomin v\u00e4sentligt, p\u00e5 grund av en l\u00e5ngt driven f\u00f6rdelningspolitik, tillsammans med hamstring, sabotage och uteblivna investeringar, i f\u00f6rening med omfattande destabiliseringsaktioner fr\u00e5n cia usa blockerade internationella krediter till chile, hindrade import av viktiga reservdelar och st\u00f6dde den extrema h\u00f6gern. 1973 \u00f6kade unidad popular sitt v\u00e4ljarst\u00f6d och fick 43 procent av r\u00f6sterna till parlamentet. inflationen n\u00e5dde 150 procent \u00e5r 1973.som en reaktion p\u00e5 propagandakampanjer fr\u00e5n cia st\u00e4ngde regeringen f\u00f6r en kort tid ett antal tidningar och tidskrifter.regeringen l\u00e4t militanta grupper som mir ostraffat ockupera jordegendomar, men allende hade aldrig full kontroll \u00f6ver sina egna anh\u00e4ngare och medarbetare. stora problem uppstod i landet bland annat till f\u00f6ljd av blockader och strejker. parlamentet, d\u00e4r nationella partiet (partido nacional) och kristdemokraterna samarbetade och hade en majoritet av platserna, antog den 22 augusti med 81 r\u00f6ster mot 47 en resolution som f\u00f6rklarade allenderegimen olaglig.\nresolutionen uppmanade ministrar, milit\u00e4rer och poliser att ta sitt ansvar och \u00e5terst\u00e4lla ordningen och r\u00e4tten. detta i sig var en uppmaning till statskupp. allende svarade med att j\u00e4mf\u00f6ra parlamentet med en cirkus, men noterade ocks\u00e5 att resolutionen innebar en uppmaning till milit\u00e4rkupp.\n\n\n==== milit\u00e4rkuppen ====\n\nden 11 september 1973 genomf\u00f6rdes en milit\u00e4rkupp ledd av generalen augusto pinochet, som var ideologiskt \u00e5t h\u00f6ger, med cia:s st\u00f6d. allende, som befann sig i det stormade presidentpalatset, dog samma dag. han befann sig inne i presidentpalatset d\u00e5 fientliga trupper var p\u00e5 v\u00e4g att inta huvudstaden. chiles r\u00e4ttsmedicinska verk bekr\u00e4ftade allendes sj\u00e4lvmord efter en obduktion. m\u00e5nga av de verksamma inom v\u00e4nstern avr\u00e4ttades, bland annat hela ledningen f\u00f6r kommunistpartiet.en milit\u00e4rdiktatur med pinochet som ledare inr\u00e4ttades och alla organisationer som inte kunde kontrolleras av juntan, med undantag av kyrkan, f\u00f6rbj\u00f6ds. att pinochet inledningsvis st\u00f6ddes av stora delar av medelklassen och m\u00e5nga kristdemokrater kan f\u00f6rklaras med att de trodde att diktaturen var en \u00f6verg\u00e5ende period som var n\u00f6dv\u00e4ndig f\u00f6r att \u00e5terst\u00e4lla status quo som r\u00e5dde f\u00f6re 1970. men de uppt\u00e4ckte snart att milit\u00e4ren hade egna politiska m\u00e5l och att ingen opposition till\u00e4ts.\n\n\n==== chile under pinochet ====\n\n\n===== brott mot m\u00e4nskliga r\u00e4ttigheter =====\nomedelbart efter kuppen startades en h\u00e4xjakt p\u00e5 oppositionella med omfattande brott mot de m\u00e4nskliga r\u00e4ttigheterna. enligt rettingrapporten och valechkommissionen d\u00f6dades under de f\u00f6ljande \u00e5ren minst 2 115 personer och minst 27 265 torterades, d\u00e4rav 88 barn. uppgifter publicerade 2009 anger att under \u00e5ren 1973\u20131990 blev omkring 3200 personer m\u00f6rdade och minst 50 000 utsatta f\u00f6r tortyr p\u00e5 grund av sina politiska \u00e5sikter. mellan 150 000 och 200 000 personer passerade n\u00e5gon g\u00e5ng juntans h\u00e4kten. oppositionen tvingades att g\u00e5 under jorden eller att g\u00e5 i exil. fast till exempel den samtida videlaregimen i argentina var flera g\u00e5nger mer blodbesudlad och dessutom mer kortlivad, s\u00e5 kom chile och pinochets namn att bli sinnesbilden f\u00f6r en h\u00e4nsynsl\u00f6s och korrumperad milit\u00e4rdiktator, en bild som bekr\u00e4ftades efter hans avg\u00e5ng, d\u00e5 stora tillg\u00e5ngar i banker i hongkong uppdagades.\nett exempel p\u00e5 kuppm\u00e4nnens brutalitet \u00e4r behandlingen av s\u00e5ngaren victor jara. dagen efter kuppen blev jara tillsammans med tusentals andra f\u00f6rd som f\u00e5nge till fotbollsarenan estadio chile (idag estadio victor jara). under de dagar som f\u00f6ljde blev jara upprepande g\u00e5nger slagen och torterad; benen i hans h\u00e4nder blev s\u00f6nderslagna s\u00e5v\u00e4l som hans revben. tidigt p\u00e5 morgonen den 16 september avr\u00e4ttades han med 41 kulspruteskott och dumpades p\u00e5 en v\u00e4g i utkanten av santiago. vicepresident carlos prats och utrikesminister orlando letelier m\u00f6rdades i exil i paraguay och usa, troligen av agenter fr\u00e5n dina, den milit\u00e4ra s\u00e4kerhetstj\u00e4nsten.\nunder 1980-talet lindrades situationen, samtidigt som ledande oppositionella fortsatte att uts\u00e4ttas f\u00f6r attentat. eduardo frei montalva, som genom sin misstroendef\u00f6rklaring i senaten mot allende utl\u00f6st h\u00e4ndelserna 1973, avled 1982, troligen f\u00f6rgiftad med senapsgas.\n\n\n===== f\u00f6r\u00e4ndrad ekonomisk politik =====\nefter att milit\u00e4ren tog \u00f6ver regeringsmakten 1973 sj\u00f6sattes en rad dramatiska ekonomiska reformer, men den chilenska ekonomin var fortsatt instabil m\u00e5nader efter kuppen. milit\u00e4rjuntan saknade kompetensen att sk\u00f6ta ekonomin och tillsatte d\u00e4rf\u00f6r en grupp ekonomer som utbildats i usa vid university of chicago, \u00e4ven kallade chicago boys. med finansiellt och ideologiskt st\u00f6d av usa, pinochet och internationella finansinstitutioner f\u00f6rordade chicago boys en ekonomisk politik baserad p\u00e5 laissez-faire och nyliberala marknadsprinciper samt en i \u00f6vrigt konservativ finanspolitik. politiken stod i stark kontrast till allendes ekonomiska program. chiles ekonomi f\u00f6r\u00e4ndrades drastiskt, fr\u00e5n att ha varit en isolerad ekonomi med stor statlig inblandning, till en avreglerad, \u00f6ppen ekonomi, d\u00e4r marknadskrafterna hade stor frihet att styra de flesta ekonomiska besluten. trots en utpr\u00e4glad v\u00e4nsterprofil fortsatte de ekonomiska reformerna under de efterf\u00f6ljande demokratiska regeringarna, och 2019 \u00e4r chile en av v\u00e4rldens mest avreglerade ekonomier p\u00e5 plats nitton i the economists rankning. inledningsvis ledde det till en ekonomisk depression med arbetsl\u00f6shet p\u00e5 20 procent och halverade reall\u00f6ner. chiles ekonomi genomgick b\u00e5de perioder av h\u00f6g tillv\u00e4xt (1977\u20131981 och 1984\u20131990) och av akut depression (1982\u20131983). under 1980-talet f\u00f6rb\u00e4ttrades ekonomin och chile var en av de mest framg\u00e5ngsrika l\u00e4nderna i sydamerika n\u00e4r pinochet eftertr\u00e4ddes av patricio aylwin, den f\u00f6rsta demokratiskt valde presidenten efter diktatur\u00e5ren.\n\n\n===== sociala konsekvenser =====\nden ekonomiska politiken som f\u00f6retr\u00e4ddes av chicago boys och som implementerades av milit\u00e4rjuntan innebar att flera ekonomiska indikatorer f\u00f6r chiles arbetarklass f\u00f6rs\u00e4mrades. mellan 1970 och 1989 genomf\u00f6rdes flera stora nedsk\u00e4rningar i den offentliga v\u00e4lf\u00e4rden och s\u00e4nkningar av l\u00f6ner. l\u00f6nerna sj\u00f6nk med \u00e5tta procent. st\u00f6d till familjer i form av barnbidrag var 1989 endast 28 procent av vad de varit 1970, och budgetanslagen till utbildning, h\u00e4lsov\u00e5rd och bost\u00e4der hade minskat i snitt med \u00f6ver 20 procent. den massiva \u00f6kningen av milit\u00e4ra utgifter (+120 procent) och nedsk\u00e4rningarna i de offentliga v\u00e4lf\u00e4rdstj\u00e4nsterna sammanf\u00f6ll med l\u00f6nes\u00e4nkningar och en stadigt \u00f6kande arbetsl\u00f6shet, som l\u00e5g p\u00e5 i genomsnitt 26 procent under den v\u00e4rldsomsp\u00e4nnande ekonomiska nedg\u00e5ngen 1982\u20131985, och n\u00e5dde s\u00e5 sm\u00e5ningom 30 procent.\nfr\u00e5n 1960-talet har chile f\u00f6rvandlats fr\u00e5n ett medelinkomstland med en moderat utvecklingsniv\u00e5 till att n\u00e4rma sig de mest utvecklade l\u00e4nderna. under diktatur\u00e5ren f\u00f6rb\u00e4ttrades flera sociala indikatorer. sp\u00e4dbarnsd\u00f6dligheten f\u00f6re fem \u00e5rs \u00e5lder minskade fr\u00e5n 66 till 26 barn 1975\u20131988 och den f\u00f6rv\u00e4ntade medellivsl\u00e4ngden \u00f6kade fr\u00e5n 65 till 72 \u00e5r under perioden 1975\u20131987 samtidigt som den sociala sektorns andel av de offentliga utgifterna \u00f6kade. andra indikatorer som f\u00f6rb\u00e4ttrades under perioden var tillg\u00e5ngen till rent vatten d\u00e4r chile h\u00f6rde till de l\u00e4nderna som gjorde snabbaste framstegen 1975\u20131988 liksom l\u00e4skunnighet.milit\u00e4rjuntan f\u00f6rlitade sig p\u00e5 st\u00f6det fr\u00e5n medelklassen, oligarkin, stora utl\u00e4ndska f\u00f6retag och utl\u00e4ndska l\u00e5n f\u00f6r att h\u00e5lla sig kvar vid makten.\n\n\n===== utbildningspolitik =====\nden 7 mars 1990 presenterades en utbildningspolitisk reform, ley organica constitucional de educacion (f\u00f6rfattningslagen f\u00f6r utbildning) (loce), som verkst\u00e4lldes 10 mars samma \u00e5r, den sista dagen f\u00f6r augusto pinochets sexton \u00e5r l\u00e5nga diktatur. reformen f\u00f6reskrev en avveckling av den offentliga skolan i chile. ekonomen manuel riesco har framf\u00f6rt att den nyliberala politiken sammantaget inneburit att andelen elever och studenter, i b\u00e5de offentliga och privata institutioner, i relation till hela befolkningen minskat fr\u00e5n 30 procent 1974 till 25 procent 1990. enligt riesco har chile halkat efter argentina och uruguay som b\u00e5da har en dubbelt s\u00e5 h\u00f6g elevt\u00e4ckning (64 procent), och skillnaden blir st\u00f6rre mot \u00e4nnu h\u00f6gre utvecklade l\u00e4nder som sydkorea som har en elevt\u00e4ckning p\u00e5 98 procent.\n\n\n===== internationellt =====\nchile hade l\u00e4nge haft ett sp\u00e4nt f\u00f6rh\u00e5llande till argentina och under falklandskriget 1982 gav man ett passivt st\u00f6d till storbritannien.\n\n\n===== efterspel =====\nen domare i chile beordrade i september 2009 att omkring 120 f\u00f6re detta milit\u00e4rer som misst\u00e4nks f\u00f6r politiska mord under augusto pinochets milit\u00e4rdiktatur ska gripas. vittnesm\u00e5l fr\u00e5n en f\u00f6re detta anst\u00e4lld inom s\u00e4kerhetstj\u00e4nsten har varit avg\u00f6rande n\u00e4r unders\u00f6kningsdomaren victor montiglio rekonstruerat vad som h\u00e4nde i de hemliga f\u00f6rh\u00f6rscentraler som sattes upp efter milit\u00e4rkuppen 1973. r\u00e4ttsprocessen \u00e4r den mest omfattande sedan chiles \u00e5terg\u00e5ng till demokrati. de flesta av de aktuella brotten begicks i samband med tre milit\u00e4ra operationer. den mest k\u00e4nda \u00e4r operation condor d\u00e4r chile samarbetade med s\u00e4kerhetstj\u00e4nsterna i argentina, bolivia och brasilien. de andra operationerna gick under kodnamnen \"colombo\" och \"conferencia\".\n\n\n==== \u00e5ter demokrati ====\nchiles konstitution antogs i en folkomr\u00f6stning 11 september 1980 med 67 procent av r\u00f6sterna. processen har beskrivits som mycket ovanlig och odemokratisk. den nya grundlagen tr\u00e4dde i kraft 11 mars 1981.\nden nya grundlagen stadgade att \u00f6verg\u00e5ng till demokrati skulle ske genom en ny folkomr\u00f6stning som skulle h\u00e5llas inom \u00e5tta \u00e5r, d\u00e5 juntans man skulle kandidera mot oppositionen i fria val. i denna omr\u00f6stning, som h\u00f6lls 5 oktober 1988 misslyckades pinochet med att bli omvald f\u00f6r en andra \u00e4mbetsperiod p\u00e5 \u00e5tta \u00e5r, med siffrorna 44 procent mot 56 procent. chilenarna valde en ny president och majoriteten av en tv\u00e5kammarkongress 14 december 1989. kristdemokraten patricio aylwin, kandidat f\u00f6r en koalition av 17 partier kallad concertaci\u00f3n, fick en absolut majoritet av r\u00f6sterna, 55 procent. president aylwin tj\u00e4nstgjorde mellan 1990 och 1994, som betraktas som en \u00f6verg\u00e5ngsperiod.\n1994 valdes eduardo frei ruiz-tagle till landets president. hans regering k\u00e4nnetecknas av en ekonomisk framg\u00e5ng tack vare \u00f6ppnandet av den chilenska marknaden f\u00f6r omv\u00e4rlden, men i slutet av hans regering blir landet pl\u00e5gat av en ny kris. samtidigt sker gripandet av pinochet i london och det g\u00f6r att de politiska skillnaderna mellan hans anh\u00e4ngare och motst\u00e5ndare \u00e5teruppst\u00e5r. pinochet \u00e5terv\u00e4nder efter tv\u00e5 \u00e5rs internering i den brittiska huvudstaden.\n\u00e5r 2000 valdes ricardo lagos, den tredje presidenten efter att demokratin \u00e5terinf\u00f6rts. anklagelser om korruption f\u00f6rv\u00e4rrar situationen i b\u00f6rjan av hans mandat, men sedan blir han v\u00e4ldigt popul\u00e4r, p\u00e5 grund av landets ekonomiska \u00e5terh\u00e4mtning. detta trots de omfattande klagom\u00e5len \u00f6ver arbetsl\u00f6shet, brottslighet, h\u00e4lsa och utbildning. lagos uppn\u00e5r niv\u00e5er av godk\u00e4nnande som uppn\u00e5r 75 procent av befolkningen i samband med internationellt deltagande i s\u00e4kerhetsr\u00e5det i fn och dess f\u00f6rkastande av invasionen av irak och undertecknandet av frihandelsavtal med eu, usa och sydkorea, bland annat.\n\ni presidentvalet i chile 2005\u20132006 segrade michelle bachelet med 53,5 procent av r\u00f6sterna i andra valomg\u00e5ngen. hon blev d\u00e4rmed den f\u00f6rsta kvinnliga presidenten i landets historia. n\u00e4sta presidentval gick av stapeln i december 2009\u2013januari 2010. valet vanns av sebasti\u00e1n pi\u00f1era med 51,6 procent \u00f6ver eduardo freis 48,4 procent i andra omg\u00e5ngen. pi\u00f1era var president fr\u00e5n \u00e5r 2010 till 2014. bachelet och pi\u00f1era har turats om som presidenter sedan bachelet tog \u00f6ver f\u00f6rsta g\u00e5ngen som president \u00e5r 2006. hon eftertr\u00e4ddes av pi\u00f1era som allts\u00e5 i sin tur l\u00e4mnade \u00f6ver presidentposten till bachelet \u00e5r 2014. i presidenvalet i chile 2017 segrade ex-presidenten och miljard\u00e4ren sebasti\u00e1n pi\u00f1era med klar marginal  och han gjorde comeback som president i chile i 2018. i december 2021  blev v\u00e4nsterpolitikern gabriel boric chiles n\u00e4sta president, han fick 55 procent av r\u00f6sterna mot 45 f\u00f6r motst\u00e5ndaren jos\u00e9 antonio kast. boric, 35 \u00e5r, blev chiles yngsta president hittills och den yngsta i latinamerika.\n\n\n== geografi ==\nchile \u00e4r ett l\u00e5ngsmalt land, skulle man str\u00e4cka chiles l\u00e4ngd fr\u00e5n nordligaste punkt till sydligaste, kan man j\u00e4mf\u00f6ra det med str\u00e4ckan moskva - madrid p\u00e5 den europeiska kontinenten.\nchile str\u00e4cker sig mellan anderna och stilla havet som en 430 mil l\u00e5ng landremsa. nordligaste stad \u00e4r arica, som ligger endast ett par kilometer fr\u00e5n gr\u00e4nsen till peru, medan staden punta arenas vid magellans sund \u00e4r den st\u00f6rsta staden i v\u00e4rlden p\u00e5 s\u00e5 sydlig breddgrad medan puerto williams \u00e4r chiles och v\u00e4rldens sydligaste stad totalt sett.\n\n\n=== topografi ===\nlandet domineras av andernas nord-sydliga parallellkedjor, d\u00e4r flera toppar n\u00e5r \u00f6ver 6 000 m. h\u00f6gsta berget \u00e4r ojos del salado (\"saltsj\u00f6-\u00f6gonen\") p\u00e5 6 879 meter \u00f6ver havet. floderna b\u00f6rjar h\u00f6gt uppe i anderna och har m\u00e5nga fall; den viktigaste \u00e4r b\u00edo-b\u00edo i centrala chile. l\u00e4ngsta floden \u00e4r loa, cirka 44 mil l\u00e5ng. vid kusten och i s\u00f6dra chile (patagonien) \u00e4r bergen l\u00e4gre. eldslandets h\u00f6ga berg l\u00e4ngst i s\u00f6der \u00e4r delvis glaci\u00e4rt\u00e4ckta. h\u00e4r utbreder sig en stor sk\u00e4rg\u00e5rd utanf\u00f6r det karga fjordlandskapet. vattnen kring kap horn h\u00f6r till v\u00e4rldens stormigaste. norra chile p\u00e5verkas av den kalla humboldtstr\u00f6mmen, som rinner fr\u00e5n s\u00f6der. den ger ett svalt och mycket torrt klimat. \u00f6kenregionen i norr \u00e4r rik p\u00e5 koppar och salpeter. relativt kalla havsstr\u00f6mmar och fuktiga v\u00e4stvindar ger stor nederb\u00f6rd i s\u00f6der, d\u00e4r skogen dominerar. mellersta chile \u00e4r ett b\u00f6rdigt jordbruksdistrikt med behagligt medelhavsklimat.\n\n\n=== klimat ===\nklimatet i chile \u00e4r tempererat men med stora variationer. man kan dela chile i fem olika zoner, i norr finns en \u00f6kenzon (atacama\u00f6knen) som tillh\u00f6r jordens torraste, n\u00e5got s\u00f6derut mellan st\u00e4derna copiap\u00f3 och illapel finns en halv\u00f6ken.\ni mellersta chile finns de viktigaste st\u00e4derna och den st\u00f6rsta delen av befolkningen. intensivt jordbruk bedrivs h\u00e4r tack vare b\u00f6rdig jord, regniga vintrar och torra, heta somrar. klimatet kan j\u00e4mf\u00f6ras med sydeuropas, med soliga somrar och nederb\u00f6rd i vintertid.\nsydzonen mellan st\u00e4derna concepci\u00f3n och puerto montt l\u00e4mpar sig f\u00f6r jordbruk, eftersom den \u00e4r rik p\u00e5 sj\u00f6ar.\nl\u00e4ngre ner i s\u00f6der finns stora sammanh\u00e4ngande skogsomr\u00e5den. l\u00e4ngst ner ligger r\u00e5kalla eldslandets \u00f6v\u00e4rld. det l\u00e5nga avst\u00e5ndet mellan norr och s\u00f6der med h\u00f6jdskillnaderna inom landet g\u00f6r att chiles klimat v\u00e4xlar.\n\n\n=== naturskydd ===\ndet finns aktiva vulkaner och det f\u00f6rekommer allvarliga jordb\u00e4vningar samt tsunamier. de kraftigaste jordb\u00e4vningarna hittills skedde 22 maj 1960 i valdivia (9,5), 3 mars 1985 utanf\u00f6r valpara\u00edso (8,0) samt 27 februari 2010 utanf\u00f6r concepci\u00f3n (8,8).\nn\u00e5gra av chiles milj\u00f6problem \u00e4r luft- och vattenf\u00f6roreningar samt en stor avverkning av skogen. landet har skrivit under avtal om f\u00f6rbud mot k\u00e4rnvapenprov och ratificerat kyotoprotokollet.\n\n\n== styre och politik ==\n\n\n=== konstitution och styre ===\nchile \u00e4r en konstitutionell republik. landets parlament \u2013 nationalkongressen \u2013 best\u00e5r en senat p\u00e5 80 ledam\u00f6ter och en andrakammare best\u00e5ende av en ledamot per cirka fem kommuner.\n\n\n=== administrativ indelning ===\n\nchile var fram till 2006 indelat i 13 regioner, d\u00e5 tv\u00e5 nya regioner tillkom los r\u00edos i s\u00f6dra chile (region xiv), och arica y parinacota i norra chile (region xv) (numreringen hoppade \u00f6ver region xiii). varje region har som h\u00f6gste statlige \u00e4mbetsman en intendent utn\u00e4mnd av republikens president. varje region \u00e4r indelade i provinser (till ett antal av 53), som i sin tur \u00e4r indelade i kommuner (ca 350). provinserna st\u00e5r under en guvern\u00f6r utn\u00e4mnd av presidenten, kommunerna under en borgm\u00e4stare vald av kommunmedlemmarna.\n\n\n=== politik ===\nchile hade till skillnad fr\u00e5n m\u00e5nga andra l\u00e4nder i sydamerika en l\u00e5ng demokratisk tradition f\u00f6re milit\u00e4rdiktaturen, som varade i 17 \u00e5r mellan 1973 och 1990. sedan 1990-talet har landet \u00e5ter demokratiskt styre.\nkonstitutionen f\u00f6reskriver delad makt. den \u00e4r delad mellan presidenten, som \u00e4r den verkst\u00e4llande makten, senaten med 38 senatorer som v\u00e4ljs av folket f\u00f6r en mandattid p\u00e5 \u00e5tta \u00e5r, och deputeradekammaren p\u00e5 120 medlemmar direktvalda genom allm\u00e4nna val. nationalkongressens b\u00e5da kamrar utg\u00f6r den lagstiftande makten.\ndessutom finns domstolar ledda av h\u00f6gsta domstolen, som \u00e4r en sj\u00e4lvst\u00e4ndig institution f\u00f6r \u00f6vervakning av r\u00e4ttvisan. hd utg\u00f6r den tredje statsmakten. men grundlagen \u00e4r fr\u00e5n 1980, fr\u00e5n diktaturtiden, och inneh\u00e5ller trots m\u00e5nga f\u00f6r\u00e4ndringar flera kontroversiella inslag.\n\n\n=== f\u00f6rsvar ===\n\n\n==== v\u00e4pnade styrkor ====\nf\u00f6rsvarsmakten i chile - fuerzas armadas de chile - best\u00e5r av arm\u00e9n - ej\u00e9rcito de chile - grundad 1810, marinen - armada de chile bildad 1818 och flygvapnet - fuerza a\u00e9rea de chile - bildat 1930. f\u00f6rsvarsmakten lyder under republikens president genom f\u00f6rsvarsministern. allm\u00e4n v\u00e4rnplikt f\u00f6r m\u00e4n finns och tj\u00e4nstg\u00f6ringsplikten omfattar 12\u201324 m\u00e5nader. chile \u00e4r ett av de l\u00e4nder i v\u00e4rlden som spenderar mest pengar p\u00e5 milit\u00e4rutrustning i relation till sin bnp (cirka 3,8 procent), runt 3240 miljoner dollar \u00e5rligen. en stor del av finansieringen utg\u00f6rs kopparexporten, d\u00e4r 10 procent av exporten g\u00e5r till milit\u00e4ren enligt konstitutionen.\narm\u00e9ns grundorganisation best\u00e5r av 45 000 soldater i sju divisioner och en arm\u00e9flygbrigad. mobiliseringsorganisationen best\u00e5r av 250 000 soldater. pansartrupperna \u00e4r utrustade med 140 stridsvagnar leopard 2a4, som tidigare tillh\u00f6rt tysklands f\u00f6rsvarsmakt.\nmarinen best\u00e5r av 13 000 sj\u00f6m\u00e4n och 5 000 marininfanterister. flottan har 66 ytstridsfartyg, varav 8 fregatter. huvudbas \u00e4r valpara\u00edso. de fyra ub\u00e5tarna \u00e4r baserade i talcahuano. marinflyget \u00e4r utrustat med transport- och fj\u00e4rrspaningsflyg samt attackhelikoptrar. marininfanteriet \u00e4r organiserat i fyra bataljonsstridsgrupper.\nflygvapnet best\u00e5r av 11 000 flygsoldater i fem flygflottiljer med flygbaser i respektive iquique, antofagasta, santiago, puerto montt och punta arenas. det finns ocks\u00e5 en flygbas p\u00e5 king george island i antarktis. general dynamics f-16 fighting falcon \u00e4r det viktigaste stridsflygplanet.\n* se \u00e4ven: milit\u00e4ra grader i chile\n\n\n==== polis ====\npolisv\u00e4sendet i chile \u00e4r tudelat, den \"vanliga\" ordningspolisk\u00e5ren utg\u00f6rs av \u2013 carabineros de chile (karabinj\u00e4rerna) - bildad 1927, som administrativt lyder under f\u00f6rsvarsdepartementet och operativt under inrikesministeriet. den civila kriminalpolisk\u00e5ren - polic\u00eda de investigaciones de chile (pich) \u2013 bildad 1933 och \u00e4r underst\u00e4lld den chilenska \u00e5klagarmyndigheten.\ndet finns \u00e4ven ett gendarmeri - gendarmeria de chile - bildat 1929, med ansvar f\u00f6r landets kriminalv\u00e5rd, som lyder under justitieministeriet.\n\nse \u00e4ven: tj\u00e4nstegrader i chiles f\u00f6rsvar och polis\n\n\n== ekonomi och infrastruktur ==\nchile \u00e4r en av v\u00e4rldens mest marknadsinriktade ekonomier karakteriserad av en stor utrikeshandel. chile r\u00e4knas till sydamerikas mest industrialiserade l\u00e4nder och industrivaror ger numera omkring 1/3 av exportinkomsterna. tidigare dominerade tillverkning av konsumtionsvaror, men den tunga industrin har byggts ut: j\u00e4rn- och st\u00e5lverk, skogsindustri och kemisk produktion. de l\u00e5nga avst\u00e5nden skapar problem, och kommunikationerna \u00e4r b\u00e4st utbyggda i centrala chile. i s\u00f6der spelar kustsj\u00f6fart och flyg en viktig roll. industrin f\u00f6rstatligades p\u00e5 1970-talet, vilket dock senare upph\u00e4vdes med undantag f\u00f6r gruvindustrin. milit\u00e4rregimen v\u00e4lkomnade utl\u00e4ndskt kapital och f\u00f6rde en utpr\u00e4glat nyliberal marknadspolitik. det ledde till en mycket snabb ekonomisk tillv\u00e4xt, och chile framh\u00f6lls som ett \"ekonomiskt under\" i latinamerika. men den oh\u00e4mmade marknadsekonomin resulterade ocks\u00e5 i ett v\u00e4xande antal fattiga och allt djupare samh\u00e4llsklyftor.chiles ekonomi \u00e4r en av latinamerikas starkaste och mest dynamiska ekonomier. den \u00e5rliga tillv\u00e4xten har legat mellan 4 och 5 procent de senaste \u00e5ren. mellan 1991 och 1997 var tillv\u00e4xten i bnp i genomsnitt 8 procent \u00e5rligen. landet har som f\u00f6rsta land i sydamerika blivit medlem i organisationen f\u00f6r ekonomiskt samarbete och utveckling, och har frihandelsavtal med bland annat mercosur, europeiska unionen, usa, kina, sydkorea och centralamerika. andra viktiga ekonomiska samarbeten \u00e4r asia-pacific economic cooperation, sydamerikanska nationernas union och mercosur.\narbetsl\u00f6sheten \u00e4r dock h\u00f6g (8 procent) med en human development index (levnadsstandard) som ligger i samma rankning som spanien.\nutl\u00e4ndska ekonomiexperter hade satt \u00e5r 2010 som \u00e5ret d\u00e5 chile blir ett i-land, men det ser inte ut att kunna uppfyllas s\u00e5 l\u00e4nge man inte f\u00e5r bukt med fattigdomen, som ligger p\u00e5 13,1 procent (2008). chile har dock minskat fattigdomen med 50 procent sista 15 \u00e5ren och \u00e4r l\u00e5ngt f\u00f6re alla andra latinamerikanska l\u00e4nder.\n\n\n=== n\u00e4ringsliv ===\n\n\n==== jord-,skogsbruk och fiske ====\njordbruket bedrevs p\u00e5 storgods fram till 1970-talet, d\u00e5 det f\u00f6rstatligades av socialisterna f\u00f6r att senare privatiseras av milit\u00e4rregimen. i centrala chile, som har medelhavsklimat, odlas frukt, vin, ris och gr\u00f6nsaker, s\u00f6derut bland annat vete och sockerbetor. h\u00e4r finns ocks\u00e5 stora boskapshjordar och l\u00e4ngst i s\u00f6der bedrivs f\u00e5ravel. skogsbruket (barrtr\u00e4d och inplanterad eukalyptus) \u00e4r betydande, liksom fisket. humboldtstr\u00f6mmen i norr \u00e4r ett av v\u00e4rldens rikaste fiskevatten; en stor del av f\u00e5ngsten exporteras som fiskmj\u00f6l (kreatursfoder).\ntrots att stora delar av landet utg\u00f6rs av ol\u00e4ndig bergsterr\u00e4ng eller torra \u00f6kenomr\u00e5den s\u00e5 bedrivs ett intensivt jordbruk. det \u00e4r fr\u00e4mst i dalarna mellan anderna och kustbergen som jordbruket bedrivs. jordbruket har vuxit i omfattning de senaste \u00e5ren och chile har g\u00e5tt fr\u00e5n att vara import\u00f6r av livsmedel till att bli en viktig export\u00f6r.\nvin- och fruktindustrin \u00e4r bland de viktigaste exportindustrierna.\n\n\n==== energi och r\u00e5varor ====\nchile \u00e4r ett mineralrikt land. det hade l\u00e4nge v\u00e4rldsmonopol p\u00e5 natursalpeter och landet h\u00f6r till de ledande kopparexport\u00f6rerna med omkring 25 procent av v\u00e4rldens k\u00e4nda reserver. molybden, j\u00e4rnmalm, guld, silver och mangan utvinns ocks\u00e5. landet har gott om vattenkraft och har dessutom en del kol, olja och naturgas. \nnaturtillg\u00e5ngar: koppar, timmer, j\u00e4rnmalm, nitrater, molybden, vattenkraft, guld, silver, tenn.\n\n\n==== industri ====\nlandet producerar exempelvis vin, vindruvor, \u00e4pplen, vattenmeloner, avokado och \u00f6vrig frukt, koppar, salpeter, invest, lax, bioteknik, design, kemi och tr\u00e4produkter.\n\n\n=== infrastruktur ===\n\n\n==== utbildning och forskning ====\nanalfabetism: 2,5 procent (2015)\nhos m\u00e4n: 2,4 procent (2015)\nhos kvinnor: 2,6 procent (2015)\n\n\n== befolkning ==\n\n\n=== demografi ===\n\n\n==== statistik ====\nbefolkningstillv\u00e4xt: 0,8 procent (2016)\nf\u00f6delsetal: 13,7 f\u00f6dslar per 1 000 inv\u00e5nare (2016)\nd\u00f6dlighet (hela befolkningen): 6,1 d\u00f6dsfall per 1 000 inv\u00e5nare (2016)\nsp\u00e4dbarnsd\u00f6dlighet: 6,7 d\u00f6dsfall per 1 000 levande f\u00f6dslar (2016)\nmanlig sp\u00e4dbarnsd\u00f6dlighet: 7,2 d\u00f6dsfall per 1 000 levande f\u00f6dslar (2016)\nkvinnlig sp\u00e4dbarnsd\u00f6dlighet: 6,2 d\u00f6dsfall per 1 000 levande f\u00f6dslar (2016)\nantal barn/kvinna: 1,81 (2016)\nbefolkningens median\u00e5lder: 29,6 \u00e5r (2016)\nm\u00e4ns median\u00e5lder: 32,9 \u00e5r (2016)\nkvinnors median\u00e5lder: 35,2 \u00e5r (2016)\nbefolkningens medellivsl\u00e4ngd vid f\u00f6dseln: 78,8 \u00e5r (2016)\nm\u00e4ns medellivsl\u00e4ngd vid f\u00f6dseln: 75,7 \u00e5r (2016)\nkvinnors medellivsl\u00e4ngd vid f\u00f6dseln: 81,9 \u00e5r (2016)\nungdomsarbetsl\u00f6shet: 16,1 procent (2013)\nhos m\u00e4n: 13,9 procent (2013)\nhos kvinnor: 19,2 procent (2013)siffror tagna fr\u00e5n the world factbook.\n\n\n==== urbanisering ====\nst\u00f6rre st\u00e4der, med folkm\u00e4ngd vid folkr\u00e4kningen 2002:\nsantiago de chile - 4 657 000, metr\u00f3poli de santiago 5 429 000 (ca 5,7 miljoner med f\u00f6rorter \u00e5r 2007)\npuente alto - 493 000 (f\u00f6rort till santiago)\nvi\u00f1a del mar - 287 000\nantofagasta - 285 000\nvalpara\u00edso - 263 000, gran valpara\u00edso 804 000\nsan bernardo - 238 000 (f\u00f6rort till santiago)\ntemuco - 227 000, gran temuco 261 000\nconcepci\u00f3n - 212 000, gran concepci\u00f3n 666 000\nrancagua - 207 000, med f\u00f6rorter 236 000\ntalca - 191 000\narica - 175 000\niquique - 164 000\ntalcahuano - 162 000 (ing\u00e5r i gran concepci\u00f3n)\npuerto montt - 153 000\ncoquimbo - 148 000 (ing\u00e5r i gran la serena)\nla serena - 148 000, gran la serena 296 000\nchill\u00e1n - 147 000, med f\u00f6rorter 166 000\nosorno - 160 000\nvaldivia - 128 000\nquilpu\u00e9 - 127 000\ncalama - 126 000\ncopiap\u00f3 - 126 000\nlos \u00e1ngeles - 118 000\npunta arenas - 116 000\nsan antonio - 83 000, med f\u00f6rorter 106 000\nquillota - 62 000, med f\u00f6rorter 129 000\n\n\n==== minoriteter ====\nen stor del av den ekonomiskt betydelsefulla \u00f6verklassen \u00e4r \u00e4ttlingar till invandrare fr\u00e5n bland annat baskien, tyskland, balkanhalv\u00f6n och mellan\u00f6stern. medelklassen h\u00e4rstammar fr\u00e5n blandningen av andalusier och indianer, speciellt araukaners. arbetarklassen \u00e4r fr\u00e4mst h\u00e4rstammar fr\u00e5n indianerna, men uppvisar sp\u00e5r av spanska anor. de flesta inv\u00e5narna bor i st\u00e4der i centrala chile, medan landets norra och s\u00f6dra delar \u00e4r glest befolkade. chiles urbefolkning, indianerna (bland annat inkafolk i norr och araukaner i mellersta chile) utg\u00f6r nu 2\u20133 procent av landets befolkning. eldsl\u00e4ndarna (selk'nam), som bodde l\u00e4ngst i s\u00f6der, \u00e4r utd\u00f6da.\n\n\n==== migration ====\nnettomigration: 0,3 migranter per 1 000 inv\u00e5nare (2016).\n\n\n=== spr\u00e5k ===\nspr\u00e5k: spanska (eller castellano. spanskan \u00e4r officiellt spr\u00e5k), mapudungun, engelska och tyska (i araucan\u00eda-regionen).\n\n\n=== religion ===\nde flesta chilenare r\u00e4knas som katoliker trots att stat och kyrka skildes \u00e5t 1925. i 2002 \u00e5rs unders\u00f6kning var cirka 7 853 428 chilenare \u00f6ver 14 \u00e5r katoliker, det vill s\u00e4ga n\u00e4stan 69,96 procent av befolkningen (2005 var det 62,8 procent).15,14 procent betraktar sig som evangelikala, 1,06 procent som jehovas vittnen, 0,92 procent som mormoner och 0,13 procent som judar.\n8,3 procent betraktade sig som ateister eller agnostiker och 4,39 procent n\u00e5got annat.\n\n\n=== h\u00e4lsa, \u00f6vriga befolkningsdata ===\nandel \u00f6verviktiga hos den vuxna befolkningen: 28,5 procent (2014)\nandel underviktiga barn under 5 \u00e5rs \u00e5lder: 0,4 procent (2014).\n\n\n== kultur ==\n\n\n=== massmedia ===\n\n\n==== press och f\u00f6rlag ====\nchile hade en tidning redan 1827, el mercurio de valpara\u00edso.\n\n\n==== radio och television ====\n\nchiles radiof\u00f6rbund archi grundades 1933, vilket g\u00f6r chilensk radio samtida med den svenska. det finns m\u00e5nga tv-kanaler. i sverige kan man se den internationella kanalen tv chile.\n\n\n=== konstarter ===\nefter milit\u00e4rkuppen l\u00e4mnade m\u00e5nga artister och f\u00f6rfattare chile. en av dem var isabel allende (brorsdotter till expresidenten) som i exil skrev boken andarnas hus (1982), vilken filmatiserades av dansken bille august 1993. \nde ursprungliga indiankulturerna \u00e4r s\u00e5 gott som utpl\u00e5nade, men fortfarande talas indianspr\u00e5k, fr\u00e4mst mapuche, av n\u00e5gra hundra tusen m\u00e4nniskor. de spanska kolonisat\u00f6rerna medf\u00f6rde sitt hemlands traditioner och stod op\u00e5verkade av indiankulturerna, och en frig\u00f6relse fr\u00e5n det europeiska beroendet intr\u00e4ffade p\u00e5 allvar f\u00f6rst i 1900-talets chile.\n\n\n==== musik och dans ====\nchiles nationaldans \u00e4r cueca, men det dansas ocks\u00e5 andra latinska danser i landet. \nunder diktaturtiden f\u00f6rbj\u00f6ds m\u00e5nga av folks\u00e5ngerna och en av genrens fr\u00e4msta artister v\u00edctor jara f\u00e4ngslades och torterades f\u00f6r att slutligen m\u00f6rdas av diktaturens hantlangare. musiken som kallas nueva canci\u00f3n har ofta ett radikalt politisk och ideologiskt inneh\u00e5ll och hade sitt ursprung i fattigkvarteren och bland studenterna vid universiteten. till chiles fr\u00e4msta folks\u00e5ngerskor h\u00f6r violeta parra som var som mest aktiv under 1950-talet. \u00e4ven claudio arrau var k\u00e4nd.\ninti-illimani och quilapay\u00fan \u00e4r tv\u00e5 andra grupper som spelar folkmusik och blev mycket popul\u00e4ra s\u00e5v\u00e4l p\u00e5 den inhemska som p\u00e5 den utl\u00e4ndska artistscenen.\n\n\n==== litteratur ====\nchile \u00e4r det enda land i latinamerika med tv\u00e5 nobelpristagare i litteratur, gabriela mistral och pablo neruda. den sistn\u00e4mnde dog kort efter milit\u00e4rkuppen.\nmed b\u00f6rjan vid milit\u00e4rkuppen br\u00e4nde diktaturen v\u00e4nsterb\u00f6cker och annan obekv\u00e4m litteratur. det sista st\u00f6rre bokb\u00e5let under diktaturen skedde 28 november 1986 i valpara\u00edso d\u00e5 n\u00e4stan 15 000 b\u00f6cker av nobelpristagaren gabriel garc\u00eda m\u00e1rquez och en politisk ess\u00e4 av den f\u00f6re detta presidentkandidaten teodoro petkoff fr\u00e5n venezuela br\u00e4ndes.\n\n\n=== traditioner ===\n\n\n==== helgdagar och h\u00f6gtider ====\nny\u00e5rsdagen, 1 januari\narbetarnas internationella dag, 1 maj\nslaget vid iquique, 21 maj\nst. petrus och paulus, 28 juni\njungfrun av berget karmel, 16 juli\njungfru maria, 15 augusti\nnationaldagen, 18 september\narm\u00e9ns dag, 19 september\ndia de la raza, 2:a m\u00e5ndagen i oktober\nprotestantiska kyrkans dag, sista fredagen i oktober\nalla helgons dag, 1 november\nbeb\u00e5delsedagen, 8 december\njuldagen, 25 december\nny\u00e5rsdagen, 31 december\nf\u00f6rsoningsdagen, f\u00f6rsta m\u00e5ndagen i september\n\n\n==== kultursymboler och viktiga personligheter ====\nisabel allende, f\u00f6rfattare\nv\u00edctor jara, s\u00e5ngare\ngabriela mistral, poet och nobelpristagare\npablo neruda, poet och nobelpristagare\nrosita serrano, s\u00e5ngerska.\nroberto matta, konstn\u00e4r.\nram\u00f3n vinay, operas\u00e5ngare\nver\u00f3nica villarroel, operas\u00e5ngerska\ncristina gallardo-dom\u00e2s(es), operas\u00e5ngerska\nrenato zanelli(es), operas\u00e5ngare\ngraciela araya(en), operas\u00e5ngerska\nclaudio arrau, pianist\nantonio sk\u00e1rmeta(es), f\u00f6rfattare\nroberto bola\u00f1o, f\u00f6rfattare\nalejandro jodorowsky, filmregiss\u00f6r, sk\u00e5despelare, f\u00f6rfattare, serieskapare\nvioleta parra, folks\u00e5ngerska\nnicanor parra, poet\nalejandro amen\u00e1bar, shilensk-spansk filmregiss\u00f6r\nra\u00fal ruiz, filmregiss\u00f6r\nandr\u00e9s wood(es), filmregiss\u00f6r\ntom araya, musiker, bland annat rockbandet slayer\nrodrigo andr\u00e9s gonz\u00e1lez espindola(en), musiker, basist i tyska punk/rockbandet die \u00e4rzte\npedro pascal, sk\u00e5despelare\n\n\n=== sport ===\nlandets st\u00f6rsta sport \u00e4r fotboll. chile har lyckats att kvala in till fotbolls-vm flera g\u00e5nger,\noch vann copa america 2015 och 2016. under de senare \u00e5ren har landet haft stora framg\u00e5ngar i tennis.\nde mest k\u00e4nda idrottarna genom tiderna i chile \u00e4r f\u00f6ljande:\n\nfotboll\nleonel s\u00e1nchez, m\u00e5lskytt i fotbolls-vm 1962\nel\u00edas figueroa, f\u00f6rsvarare under 70-talet\ncarlos caszely,\niv\u00e1n zamorano, spelare i chiles os-brons lag 2000\nmarcelo salas, spelare i serie a\npatricio y\u00e1\u00f1ez, deltog i matchen p\u00e5 maracana 1987 mot brasilien, d\u00e4r chile besegrade brasilien med 4-0\neduardo bonvallet, deltog i landslaget 1980.\nmat\u00edas fern\u00e1ndez, chilensk nyckelspelare\nalexis s\u00e1nchez\narturo vidaltennis\nmarcelo r\u00edos, sydamerikas f\u00f6rsta v\u00e4rldsetta i atp-touren.\nfernando gonz\u00e1lez, vann os-silver 2008, os-brons 2004 och guld i dubbel med\nnicol\u00e1s mass\u00fa, som ocks\u00e5 vann guld i 2004 \u00e5rs os-singelridsport\nalberto larraguibel, med h\u00e4sten huaso satte han 1949 v\u00e4rldsrekordet i h\u00f6jdhoppning med h\u00e4st. (2.47 m)\njos\u00e9 santos le\u00f3n(es) vinnare av triple crownboxning\nmartin vargas, slogs om vm-titeln 4 g\u00e5nger, bara f\u00f6r att f\u00f6rlora i samtliga matcher.\ncarlos cruzat(es), har varit v\u00e4rldsm\u00e4stare\narturo godoy(es), slogs tv\u00e5 g\u00e5nger om vm-titelnbilsport\neliseo salazar, k\u00f6rde formel-1 under 1970- och 1980-talen.schack\niv\u00e1n morovic(es), storm\u00e4starekanot\nmar\u00eda jos\u00e9 mailliard(es), v\u00e4rldsrekordinnehavare p\u00e5 enmanskajak c1 1000 m sedan 2023.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r chile.\npatagonien, chile, torres del paine (spanska)\nbilder fr\u00e5n chile"