"uppslagsordet \"palme\" leder hit. f\u00f6r andra personer med namnet palme, se palme (efternamn). f\u00f6r andra betydelser, se palme (olika betydelser) och olof palme (olika betydelser).sven olof joachim palme ([sv\u025bn \u02c8\u00fb\u02d0l\u0254f \u02c8joa\u02cck\u02b0im\u02c0 \u02c8p\u00e2l\u02d0m\u025b] ( lyssna)), f\u00f6dd 30 januari 1927 p\u00e5 \u00f6stermalm i stockholm, d\u00f6d 28 februari 1986 i stockholm, var en svensk socialdemokratisk politiker. han var sveriges statsminister 1969\u20131976 och fr\u00e5n 1982 fram till sin d\u00f6d 1986 samt ledde sveriges socialdemokratiska arbetareparti (sap) fr\u00e5n 1969 till sin d\u00f6d. under sin tid som oppositionsledare tj\u00e4nstgjorde han som s\u00e4rskild medlare f\u00f6r fn i iran\u2013irak-kriget. han var utbildad jurist.\npalme m\u00f6rdades den 28 februari 1986 p\u00e5 sveav\u00e4gen i stockholm. det var det f\u00f6rsta mordet i sitt slag i modern svensk historia. tidigare svenska statsledare som ocks\u00e5 blivit m\u00f6rdade var kungar som erik xiv och gustav iii.\n\n\n== biografi ==\n\n\n=== uppv\u00e4xt och familj ===\nolof palme f\u00f6ddes i svea artilleriregementes f\u00f6rsamling p\u00e5 \u00f6stermalm i stockholm och v\u00e4xte upp i familjens v\u00e5ning p\u00e5 \u00f6stermalmsgatan 36. hans f\u00f6r\u00e4ldrar var gunnar palme (1886\u20131934), verkst\u00e4llande direkt\u00f6r f\u00f6r f\u00f6rs\u00e4kringsbolaget thule, och elisabeth von knieriem (1890\u20131972), som var dotter till woldemar von knieriem och som f\u00f6ddes i livland men kom 1915 som flykting till sverige. farmodern hanna von born var av finlandssvensk adel.\nsom fyra\u00e5ring talade palme franska med sin barnsk\u00f6terska, tyska med sin mor och svenska med sina syskon. han talade \u00e4ven ryska med sina kusiner.[k\u00e4lla beh\u00f6vs] somrarna tillbringades p\u00e5 morf\u00f6r\u00e4ldrarnas g\u00e5rd skangal, tio mil nordost om riga. olof palmes syskon var cla\u00ebs palme (1917\u20132006), catharina palme nilz\u00e9n (1920\u20132002) och halvbrodern sture gunnarsson (1911\u20132005). olof palme var sonson till sven palme, verksam i samma f\u00f6rs\u00e4kringsbolag som palmes far, samt brorson till  historikern olof palme (1884\u20131918) och vidare kusin till sven ulric palme och syssling till ulf palme.\n\n\n=== utbildning och tidig karri\u00e4r ===\npalme tillbringade sina f\u00f6rsta skol\u00e5r i beskowska skolan p\u00e5 \u00f6stermalm i stockholm, d\u00e4r han b\u00f6rjade direkt i andra klass v\u00e5ren 1934. vid tio \u00e5rs \u00e5lder skrevs han in vid sigtuna humanistiska l\u00e4roverk. under \u00e5ren p\u00e5 sigtuna hade han ett stort idrottsintresse och spelade bandy som m\u00e5lvakt i samma lag som journalisten hemming sten. 1944 avlade han studentexamen med genomsnittsbetyget a och b\u00f6rjade d\u00e4refter skriva i svenska dagbladet. han skrev bland annat recensioner och reportage under signaturen soj (sven olof joachim). h\u00f6sten 1944 ryckte palme in till milit\u00e4rtj\u00e4nstg\u00f6ring vid sj\u00e4tte skvadronen vid norrlands dragonregemente (k 4) i ume\u00e5. han b\u00f6rjade sedan p\u00e5 aspirantskolan vid livregementets husarer (k 3) i sk\u00f6vde och blev efter n\u00e5gra m\u00e5nader sergeant och i november 1948 f\u00e4nrik i kavalleriets reserv.\nefter krigsslutet fortsatte palme sina studier i usa, d\u00e4r han 1948 blev bachelor of arts vid kenyon college. d\u00e4r tillh\u00f6rde han skollaget i fotboll. under sin akademiska studietid reste han runt i usa. han \u00e5terv\u00e4nde till sverige d\u00e4r han studerade juridik och avlade juristexamen vid stockholms h\u00f6gskola 1951. under sina studie\u00e5r d\u00e4r var palme medlem i socialdemokratiska studentklubben i stockholm (ssk). \u00e5r 1952 blev palme ordf\u00f6rande i sveriges f\u00f6renade studentk\u00e5rer, ett uppdrag han innehade under ett \u00e5r. \u00e5ren 1953\u20131954 arbetade han som f\u00f6rste byr\u00e5sekreterare vid f\u00f6rsvarsstaben i statsminister tage erlanders regering. sommaren 1955 genomgick palme en stridskurs f\u00f6r ryttartruppchefer och blev p\u00e5 ny\u00e5ret 1956 befordrad till l\u00f6jtnant i kavalleriets reserv.\npalme hade, enligt honom sj\u00e4lv, blivit socialdemokrat genom tre viktiga h\u00e4ndelser. den f\u00f6rsta av de tre h\u00e4ndelserna han avs\u00e5g var skattedebatten i stockholms konserthus 1947 mellan socialdemokraten ernst wigforss, h\u00f6gerpartiets jarl hjalmarson och folkpartiets elon andersson; den andra var usa-vistelsen 1948, d\u00e5 de stora klassklyftorna d\u00e4r uppdagades f\u00f6r honom. det tredje var en asien-resa 1953, n\u00e4r han st\u00e4lldes inf\u00f6r kolonialismens konsekvenser.\n\n\n=== statsr\u00e5d ===\n\u00e5r 1954 avancerade palme i regeringskansliet och blev sekreterare i statsr\u00e5dsberedningen, fram till 1961. \u00e5ren 1961\u20131963 var palme byr\u00e5chef d\u00e4r. han var styrelseledamot f\u00f6r abf 1955\u20131961. palme valdes in i riksdagens f\u00f6rsta kammare 1958\u20131968 f\u00f6r socialdemokraterna i j\u00f6nk\u00f6pings l\u00e4n, och i andra kammaren f\u00f6r stockholms stad 1969\u20131970. han satt i n\u00e4mnden f\u00f6r internationellt bist\u00e5nd (nib) 1962\u20131963, vuxenutbildningsdelegationen fr\u00e5n 1961 samt arbetsgruppen f\u00f6r svensk utlandshj\u00e4lp fr\u00e5n 1962. ett av hans f\u00f6rsta viktigare uppdrag var som ordf\u00f6rande f\u00f6r studiesociala utredningen 1959\u20131963 samt studiehj\u00e4lpsutredningen 1962\u20131963. palme satt i energir\u00e5det 1973\u20131976 och 1982 samt i barn- och ungdomsdelegationen 1982\u20131986.\npalme intr\u00e4dde i regeringen 19 november 1963 som konsultativt statsr\u00e5d i statsr\u00e5dsberedningen och 25 november 1965 uts\u00e5gs han till statsr\u00e5d och chef f\u00f6r kommunikationsdepartementet, f\u00f6r att d\u00e4refter avancera till posten som ecklesiastikminister 29 september 1967. palme blev s\u00e5lunda sveriges siste ecklesiastikminister eftersom departementet 1968 bytte namn till utbildningsdepartementet. d\u00e4refter titulerades han utbildningsminister. den 1 oktober 1969 valdes palme till ny partiordf\u00f6rande f\u00f6r socialdemokraterna efter tage erlander vid partikongressen i folkets hus i stockholm.\n\n\n=== statsminister ===\n\n\n==== f\u00f6rsta perioden (1969\u20131976) ====\n\nden 14 oktober 1969 tilltr\u00e4dde palme posten som sveriges statsminister. som statsminister gjorde han sig k\u00e4nd som kritiker av usa:s milit\u00e4ra intervention i vietnam. \nefter riksdagsvalet 1973 kunde palme sitta kvar som statsminister, men valet resulterade i den s\u00e5 kallade lotteririksdagen (s+vpk: 175 mandat; c+m+fp: 175 mandat). under mandatperioden 1973\u20131976 kunde regeringen palme \u00e4nd\u00e5 driva igenom n\u00e5gra betydelsefulla reformer, bland annat lagen om medbest\u00e4mmande i arbetslivet (mbl) och lagen om en allm\u00e4n f\u00f6r\u00e4ldraf\u00f6rs\u00e4kring. 1975 tr\u00e4dde den nya f\u00f6rfattningen i kraft, vilket bland annat innebar att monarkens uppgifter kraftigt beskars (till exempel vid regeringsbildningen). om sverige till namnet \u00e4nnu var en monarki, var det i praktiken snarast en republik. monarkins framtida status h\u00e4ngde d\u00e4rf\u00f6r, med palmes egna ord, bara p\u00e5 \"ett penndrag\".\n\n\n==== opposition ====\nefter valet 1976, d\u00e5 k\u00e4rnkraftsfr\u00e5gan kom i fokus och de borgerliga fick majoritet, tvingades socialdemokraterna och palme att avg\u00e5 (officiellt 8 oktober 1976). vid denna tid hamnade palme i stora bekymmer g\u00e4llande den s\u00e5 kallade geijeraff\u00e4ren, d\u00e4r han f\u00f6rst kraftfullt dementerade journalisten peter bratts uppgifter om geijers kontakter med en prostituerad f\u00f6r att d\u00e4refter offentligt vidg\u00e5 dem. valet 1979 innebar \u00e4nnu ett nederlag f\u00f6r socialdemokraterna eftersom man inte lyckades \u00e5terer\u00f6vra regeringsmakten, men palmes st\u00e4llning inom partiet var trots detta ohotad.\n\u00e5r 1980 uts\u00e5gs palme till fn:s medlare i iran\u2013irak-kriget. den 1 mars 1982 l\u00e4mnade palmekommissionen sin rapport om medlingen mellan iran och irak.\n\n\n==== andra perioden (1982\u20131986) ====\n\nefter socialdemokraternas valseger 1982 innehade han \u00e5ter statsminister\u00e4mbetet fr\u00e5n 8 oktober.\nsom socialdemokratisk statsminister hamnade palme i skarp konflikt med n\u00e4ringslivets f\u00f6retr\u00e4dare, d\u00e5 riksdagen 1983 besl\u00f6t om inf\u00f6randet av l\u00f6ntagarfonderna, som av dessa s\u00e5gs som ett s\u00e4tt att socialisera sveriges f\u00f6retag. \u00e5ren 1985\u20131986 uppstod \u00e4ven slitningar med ledande milit\u00e4rer (kommend\u00f6rkapten hans von hofsten med flera) som, med anledning av de f\u00f6rmodat sovjetiska ub\u00e5tskr\u00e4nkningarna, ans\u00e5g honom alltf\u00f6r svag i agerandet gentemot sovjetunionen, samtidigt som de f\u00f6rklarade att de saknade f\u00f6rtroende f\u00f6r honom personligen. palme sj\u00e4lv h\u00e4vdade att han verkade f\u00f6r freden.\n\n\n=== d\u00f6d ===\n\n\n==== mordet ====\n\npalme sk\u00f6ts p\u00e5 tunnelgatan vid sveav\u00e4gen, utanf\u00f6r aff\u00e4ren dekorima i centrala stockholm klockan 23.21 den 28 februari 1986 n\u00e4r han tillsammans med sin hustru lisbeth palme skulle ta en promenad hem efter att ha sett br\u00f6derna mozart p\u00e5 biografen grand. han f\u00f6rdes till sabbatsbergs sjukhus d\u00e4r han konstaterades d\u00f6d n\u00e4r ambulansen anl\u00e4nde klockan 00.06 den 1 mars 1986 och obducerades samma dag av milan valverius. den st\u00f6rsta svenska polisinsatsen i modern tid sattes in f\u00f6r att s\u00e5 snabbt som m\u00f6jligt f\u00f6rs\u00f6ka l\u00f6sa mordet. m\u00e5nga uppseendev\u00e4ckande turer f\u00f6ljde, skandaler och polisi\u00e4ra misslyckanden. m\u00e5nga menade att utredningsarbetet uppvisade stora brister i polisens s\u00e4tt att arbeta och att de mots\u00e4ttningar, som fanns mellan olika myndigheter och personer, f\u00f6rhindrade ett effektivt utredningsarbete.\n\n\n==== begravningen ====\nbegravningen \u00e4gde rum den 15 mars 1986. begravningsceremonin \u00e4gde rum i stockholms stadshus och var en s\u00e5 kallad borgerlig begravning. det var d\u00e4rf\u00f6r ingen pr\u00e4st som h\u00f6ll i begravningen och religi\u00f6sa symboler saknades. ett undantag kunde utg\u00f6ras av att en barnk\u00f6r sj\u00f6ng h\u00e4rlig \u00e4r jorden som \u00e4r en kristen psalm. i \u00f6vrigt ersattes religi\u00f6s symbolik med budskap om bland annat fred. bland de som h\u00f6ll tal fanns f\u00f6rutom kung carl xvi gustaf och statsminister ingvar carlsson \u00e4ven bland annat anna lindh som d\u00e5 representerade sveriges socialdemokratiska ungdomsf\u00f6rbund men \u00e4ven fn:s generalsekreterare javier p\u00e9rez de cu\u00e9llar och willy brandt som tidigare varit v\u00e4sttysklands f\u00f6rbundskansler och vid tillf\u00e4llet var ordf\u00f6rande f\u00f6r socialistinternationalen. i publiken fanns representanter f\u00f6r 120 l\u00e4nder. en anm\u00e4rkningsv\u00e4rd detalj var att v\u00e4sttysklands f\u00f6rbundskansler och \u00f6sttysklands ledare erich honecker satt bredvid varandra i publiken, vilket var mindre vanligt p\u00e5 den tiden. efter ceremonin i stadshuset transporterades kistan p\u00e5 en katafalk p\u00e5 stockholms gator fram till adolf fredriks kyrka d\u00e4r gravs\u00e4ttningen sedan \u00e4gde rum. gravs\u00e4ttningen skedde d\u00e4remot enligt kristen tradition och var allts\u00e5 inte borgerlig. den genomf\u00f6rdes av biskop krister stendahl och hans f\u00f6retr\u00e4dare lars carlzon. vid gravs\u00e4ttningen som \u00e4gde rum p\u00e5 kristet vis l\u00e4ste \u00e4ven b\u00f6ner upp.\n\n\n==== efterspel ====\ni december 1988 anh\u00f6lls christer pettersson som misst\u00e4nkt f\u00f6r mordet. denne d\u00f6mdes ocks\u00e5 i juli 1989 av stockholms tingsr\u00e4tt som skyldig. domen \u00f6verklagades och han frik\u00e4ndes i november samma \u00e5r av en enig hovr\u00e4tt. misstankarna mot pettersson kvarstod dock och resning beg\u00e4rdes av riks\u00e5klagaren i december 1997. denna beg\u00e4ran avslogs dock av sveriges h\u00f6gsta domstol den 28 maj 1998. vid en presstr\u00e4ff den 10 juni 2020 utpekades den avlidne stig engstr\u00f6m, som olof palmes troliga m\u00f6rdare av chefs\u00e5klagare krister petersson. petersson menade att det var sv\u00e5rt att komma f\u00f6rbi stig engstr\u00f6m som m\u00f6rdaren.mordet p\u00e5 sveriges statsminister blev ett nationellt trauma och en v\u00e4ckarklocka f\u00f6r svenskarna, att situationen i v\u00e4rlden hade f\u00f6r\u00e4ndrats. det p\u00e5verkade \u00e4ven andra l\u00e4nder som en p\u00e5minnelse om mordet p\u00e5 usa:s president john f. kennedy 1963. h\u00e4ndelsen kom under l\u00e5ng tid att s\u00e4tta sin pr\u00e4gel p\u00e5 samh\u00e4llsdebatten och vad som m\u00e5ste g\u00f6ras f\u00f6r att \u00f6ka l\u00e4ndernas s\u00e4kerhet mot olika typer av attentat mot enskilda personer i ledande st\u00e4llning och centrala samh\u00e4llsfunktioner.\nolof palme \u00e4r gravsatt bredvid sin hustru lisbeth p\u00e5 adolf fredriks kyrkog\u00e5rd i stockholm.\n\n\n== privatliv ==\nolof palme var 1949\u20131952 gift med jelena rennerov\u00e1 i ett sken\u00e4ktenskap f\u00f6r att ge henne m\u00f6jlighet att l\u00e4mna tjeckoslovakien efter pragkuppen; hon utbildade sig till l\u00e4kare och gifte om sig med rolf zetterstr\u00f6m. palme ingick nytt \u00e4ktenskap 9 juni 1956 med barnpsykologen lisbeth beck-friis och de bosatte sig i det d\u00e5 nybyggda radhusomr\u00e5det p\u00e5 tornedalsgatan 18 och efter 1969 i n\u00e4rliggande atlantisomr\u00e5det p\u00e5 l\u00f6v\u00e5ngersgatan 31 i v\u00e4llingby. \u00e5r 1983 flyttade familjen till v\u00e4sterl\u00e5nggatan 31 i gamla stan. olof och lisbeth palme fick tre s\u00f6ner: joakim, m\u00e5rten och mattias.\n\n\n== politiskt efterm\u00e4le ==\npalme var under sin karri\u00e4r en kontroversiell politiker som dominerade svensk politik under den senare delen av sitt liv. i vissa kretsar var han avskydd (man talar om s\u00e5 kallat \"palmehat\"), medan han var mycket popul\u00e4r bland andra. palme uppfattades som polariserande. han var en person som v\u00e4ckte starka k\u00e4nslor b\u00e5de f\u00f6r och emot s\u00e5v\u00e4l nationellt som inom den internationella politiken.\n\n\n=== utrikespolitik ===\npalme engagerade sig starkt f\u00f6r utvecklingsl\u00e4nderna. ett exempel p\u00e5 detta \u00e4r att under \u00e5ren 1965\u20131989 var 37% av alla officiella bes\u00f6k till och fr\u00e5n sverige med utvecklingsl\u00e4nder och 24 procent med v\u00e4steuropa. efter 1990 sj\u00f6nk antalet f\u00f6r tredje v\u00e4rlden-l\u00e4nder till 18 procent, medan utbytet med v\u00e4steuropa \u00f6kade till 60 procent.\npalme var uttalat kritisk mot diktaturer, s\u00e5som de kommunistiska regimerna i \u00f6steuropa:\n\n\"folkdemokratierna i \u00f6steuropa uppr\u00e4ttades en g\u00e5ng i h\u00e4gnet av den sovjetiska ockupationsmakten. dessa regimer hade inte n\u00e5got folkligt st\u00f6d. i den m\u00e5n en folklig legitimitet fanns, s\u00e5 gick den snabbt f\u00f6rlorad. dessa l\u00e4nder har sedan dess lidit av ekonomiska problem, politisk ofrihet och en stel byr\u00e5krati. n\u00e5gra framtidshopp utg\u00f6r de icke.\" \nhan s\u00e5g det dock som viktigt att ha en dialog \u00e4ven med dessa l\u00e4nder, f\u00f6r att m\u00f6jligg\u00f6ra f\u00f6r\u00e4ndring.\n\n\n==== vietnamkriget ====\n\nupptrappningen av de amerikanska krigsinsatserna i vietnam 1965 ledde i sverige, liksom m\u00e5nga andra l\u00e4nder, till demonstrationer under v\u00e5ren och sommaren mot kriget. den 30 juli 1965 h\u00f6ll palme, som d\u00e5 var konsultativt statsr\u00e5d samt tillf\u00f6rordnad utrikesminister i tage erlanders regering, ett tal vid den socialdemokratiska broderskapsr\u00f6relsens kongress i g\u00e4vle d\u00e4r han riktade h\u00e5rd kritik mot usa:s vietnampolitik. fr\u00e5n amerikanskt h\u00e5ll, liksom fr\u00e5n f\u00f6retr\u00e4dare f\u00f6r den borgerliga oppositionen i sverige, framf\u00f6rdes kritik mot palmes tal. folkpartiledaren bertil ohlin uttalade farh\u00e5gor f\u00f6r den svenska neutralitetspolitiken. \u00e4ven bland socialdemokrater riktades kritik, bland annat fr\u00e5n riksdagsledamoten kaj bj\u00f6rk som talade om f\u00f6renklingar, oklarheter och ensidigheter i palmes tal. efter det att debatten om inneb\u00f6rden av palmes tal tagit fart gick utrikesminister torsten nilsson och statsminister tage erlander ut och f\u00f6rklarade att vad palme sagt var regeringens uppfattning. palme skulle senare komma att h\u00e5rt kritisera usa i jultalet om hanoi 1972. ph\u1ea1m v\u0103n \u0111\u1ed3ng, premi\u00e4rminister i det kommunistiska nordvietnam och senare \u00e4ven i vietnam, beskrevs av palme som \"en vis och enkel man, som f\u00f6renar det b\u00e4sta i den asiatiska kulturen med det b\u00e4sta i den franska kulturen\".\n\n\n==== sovjetunionen ====\npalme var motst\u00e5ndare till kommunism. till exempel hade han under \u00e5ren 1949\u20131952 varit gift med jelena rennerov\u00e1 (senare gift med rolf zetterstr\u00f6m) fr\u00e5n tjeckoslovakien i ett sken\u00e4ktenskap med syfte att ge henne m\u00f6jlighet att l\u00e4mna sitt land efter kommunisternas kupp. senare kritiserade han warszawapaktens invasion av tjeckoslovakien 1968 och sovjetunionens invasion till afghanistan 1979.\nsom statsminister fick palme dock stundtals kritik, bland annat fr\u00e5n den borgerliga oppositionen, f\u00f6r vad kritikerna uppfattade som undfallenhet gentemot sovjetunionen. palme i sin tur kritiserade vid flera tillf\u00e4llen borgerliga politiker som han ans\u00e5g gick f\u00f6r l\u00e5ngt i sin kritik mot sovjetunionen. bland annat anklagade han dessa f\u00f6r att teckna \"dj\u00e4vulsbilder\" (av sovjetunionen) och bedriva \"hets mot sovjet\". under en utrikespolitisk debatt i riksdagen 1983 anklagade han f\u00f6retr\u00e4dare f\u00f6r moderaterna f\u00f6r att hemfalla \u00e5t \"den korst\u00e5gsanda i syfte att befria \u00f6steuropa som h\u00e4rskade p\u00e5 konservativt h\u00e5ll i v\u00e4st under det kalla kriget\". inf\u00f6r socialdemokraternas partikongress 1984 uttalade palme att \"vi sysslar inte med antisovjetism\".n\u00e4r aleksandr solzjenitsyn tilldelades nobelpriset i litteratur 1970 och inte kunde resa till stockholm f\u00f6r att motta priset, p\u00e5 grund av risken att han d\u00e5 skulle ber\u00f6vas sitt sovjetiska medborgarskap, v\u00e4grade palme att g\u00e5 med p\u00e5 ett f\u00f6rslag om att h\u00e5lla en ceremoni med prisutdelning p\u00e5 den svenska ambassaden i moskva. palme menade att en s\u00e5dan ceremoni kunde skada relationerna mellan sverige och sovjetunionen. palme fick f\u00f6r detta skarp kritik fr\u00e5n bland andra f\u00f6rfattaren vilhelm moberg (se vidare solzjenitsynaff\u00e4ren).\n\n\n==== kuba ====\nsom f\u00f6rste v\u00e4steuropeiske regeringschef f\u00f6retog palme i juni 1975 ett officiellt bes\u00f6k i kuba. den 29 juni 1975 h\u00f6ll han tillsammans med fidel castro ett tal inf\u00f6r hundratusentals m\u00e4nniskor i staden santiago de cuba. i sitt tal sa palme bland annat att \"vad kuba har l\u00e4rt oss \u00e4r att f\u00f6rtryckarna till slut st\u00f6rtas, att folkets krav ej kan f\u00f6rkv\u00e4vas\" (palme syftade h\u00e4r p\u00e5 fulgencio batistas regim, inte castros). talet avslutades med orden: \"leve v\u00e4nskapen mellan sverige och kuba! leve solidariteten mellan folken! leve det sj\u00e4lvst\u00e4ndiga och oberoende kuba!\". i en gemensam kommunik\u00e9 som utf\u00e4rdades dagen efter massm\u00f6tet meddelade palme och castro att samtalen hade pr\u00e4glats av \"stor sympati och \u00f6msesidig f\u00f6rst\u00e5else och att \u00e5sikts\u00f6verensst\u00e4mmelse i de fr\u00e5gor som behandlats r\u00e5dde\". i kommunik\u00e9n fanns \u00e4ven ett avsnitt d\u00e4r utvecklingen i vietnam (efter det kommunistiska makt\u00f6vertagandet i sydvietnam) samt i kambodja (under r\u00f6da khmererna) kommenterades. de tv\u00e5 ledarna uttalade d\u00e4r sin gl\u00e4dje \u00f6ver att frihetskampen f\u00f6r \"de vietnamesiska och kambodjanska\nfolken [...] hade kr\u00f6nts med seger\". r\u00f6da khmerernas makt\u00f6vertagande beskrevs som \"en stor seger f\u00f6r folkets r\u00e4tt att best\u00e4mma sitt eget \u00f6de\". p\u00e5 sommaren 1975 hade r\u00f6da khmererna utrymt de stora st\u00e4derna, deporterat ungef\u00e4r halva landets befolkning och inlett det folkmord i vilket n\u00e4ra tv\u00e5 miljoner m\u00e4nniskor m\u00f6rdades.\n\n\n==== \u00f6sttyskland ====\ni juni 1984 genomf\u00f6rde palme ett officiellt bes\u00f6k i \u00f6sttyskland (ddr), d\u00e4r han m\u00f6tte landets ledare erich honecker i stralsund. efter m\u00f6tet meddelade palme att \"med honecker fick jag mycket god kontakt. jag tror att han uppriktigt vill nedrustning\". varken i det tal som palme h\u00f6ll i anslutning till m\u00f6tet eller i samtal ledarna emellan uttalades dock n\u00e5gon kritik mot den \u00f6sttyska regimen eller bristen p\u00e5 m\u00e4nskliga fri- och r\u00e4ttigheter i landet, utan han fokuserade p\u00e5 nedrustning och internationell avsp\u00e4nning, vilket ledde till kritik mot palme i flera borgerliga ledarsidor.\n\n\n==== chile, spanien och grekland ====\npalme riktade vid flera tillf\u00e4llen stark kritik mot olika milit\u00e4rdiktaturer i bland annat latinamerika och sydeuropa, d\u00e4ribland spanien (under francisco franco), chile (under augusto pinochet) och grekland (under georgios papadopoulos). i ett av sina mest k\u00e4nda tal, som h\u00f6lls vid socialdemokraternas partikongress den 28 september 1975, f\u00f6rd\u00f6mde han francoregimen i spanien som \"dessa satans m\u00f6rdare\". bakgrunden var att regimen dagen innan l\u00e5tit avr\u00e4tta tre medlemmar av den v\u00e4pnade marxist-leninistiska gruppen frap samt tre medlemmar ur den baskiska separatistgruppen eta.\n\n\n==== mellan\u00f6stern och nordafrika ====\nvid socialdemokraternas partikongress 1969 st\u00e4llde sig partiet, efter ett f\u00f6rslag fr\u00e5n utrikesminister torsten nilsson, i praktiken neutralt i konflikten mellan israel och arabstaterna. den nya h\u00e5llningen motiverades med h\u00e4nsyn till gunnar jarrings uppdrag som medlare f\u00f6r fn i konflikten.\u00e4ven under jom kippurkriget 1973 valde regeringen palme en neutral h\u00e5llning, \u00e4ven om utrikesminister krister wickman i fn:s generalf\u00f6rsamling den 11 oktober 1973 gjorde uttalanden som av flera journalister tolkades som kritik av israel.i november 1974 tr\u00e4ffade palme, som f\u00f6rsta v\u00e4sterl\u00e4ndske regeringschef, den palestinske ledaren yassir arafat i algeriet. i april 1983 mottogs arafat av palme i stockholm tillsammans med anker j\u00f6rgensen och gro harlem brundtland.\ni samband med kriget mellan israel och libanon 1982 gick palme, som d\u00e5 var i opposition men tre m\u00e5nader senare skulle \u00e5terkomma som statsminister, till h\u00e5rt angrepp mot israel. i ett tal vid tco:s kongress den 1 juli 1982 j\u00e4mst\u00e4llde han israelernas behandling av palestinska barn vid flyktingl\u00e4gren i libanon med nazisternas behandling av judiska barn i f\u00f6rintelsel\u00e4gren under andra v\u00e4rldskriget.n\u00e4r sjuttio\u00e5rsjubileet av raoul wallenberg firades i israel i maj 1983 valde regeringen palme att inte skicka n\u00e5gon officiell svensk representation till firandet med motiveringen att en s\u00e5dan vore \"om\u00f6jlig\" eller \"olycklig\" eftersom sverige och wallenberg d\u00e5 kunde kopplas till israel som stat.1974 bes\u00f6kte abd as-salam jalloud, premi\u00e4rminister i muammar al-gaddafis libyen, sverige. palme beskrev d\u00e5 denne som \"min v\u00e4n jalloud\".i maj 1980 bes\u00f6kte palme iran, som sedan den islamiska revolutionen 1979 styrdes av en regim ledd av ruhollah khomeini, under ett tv\u00e5dagarsbes\u00f6k tillsammans med \u00f6sterrikes f\u00f6rbundskansler bruno kreisky och den spanske socialistledaren felipe gonz\u00e1lez. efter hemkomsten h\u00f6ll palme en presskonferens i riksdagen d\u00e4r han ber\u00e4ttade om sina intryck fr\u00e5n resan. palme sa d\u00e5 bland annat att khomeinis regim \"med pedantisk noggrannhet f\u00f6rs\u00f6ker bygga upp sina demokratiska institutioner\".de starka k\u00e4nslorna kring palmes person berodde till stor del p\u00e5 hans utrikespolitiska st\u00e4llningstaganden, till exempel f\u00f6r kuba under fidel castro, f\u00f6r chiles president salvador allende, mot den sovjetiska interventionen som slog ned pragv\u00e5ren, mot francoregimen i spanien (\"satans m\u00f6rdare\", som han kallade regimen) men ocks\u00e5 mot usa f\u00f6r dess inblandning i vietnamkriget. efter det ber\u00f6mda jultalet 1972, d\u00e5 han bland annat j\u00e4mf\u00f6rde bombningarna av hanoi med nazisternas illd\u00e5d i oradour-sur-glane, l\u00e4t vita huset ambassad\u00f6rsposten i stockholm st\u00e5 tom under en tid.\npalmes kontroversiella engagemang i sydafrikafr\u00e5gan, d\u00e4r han var p\u00e5 kollisionskurs med m\u00e5nga v\u00e4stliga regeringar (till exempel thatchers och reagans) samt en stor del av den svenska h\u00f6gern, har av m\u00e5nga konspirationsteoretiker kopplats till mordet.[k\u00e4lla beh\u00f6vs]\u00e5r 1983 bildade palme det s\u00e5 kallade sexnationsinitiativet. det utgjordes av stats- och regeringschefer fr\u00e5n sex l\u00e4nder och fem kontinenter som verkade f\u00f6r k\u00e4rnvapennedrustning. i detta ingick presidenter och premi\u00e4rministrar fr\u00e5n indien, grekland, argentina, mexiko och tanzania. f\u00f6rutom palme sj\u00e4lv, avl\u00f6st av ingvar carlsson, ingick indira gandhi och andreas papandreou i gruppen. arbetet upph\u00f6rde 1989 p\u00e5 grund av det f\u00f6r\u00e4ndrade politiska l\u00e4get mellan \u00f6st- och v\u00e4stblocken.\n\n\n==== motst\u00e5nd mot kolonialism och apartheid ====\nsverige hade redan p\u00e5 1960-talet, som f\u00f6rsta land i v\u00e4stv\u00e4rlden, b\u00f6rjat ge ekonomiskt st\u00f6d till olika antikolonialistiska befrielser\u00f6relser i afrika, bland annat anc i sydafrika, i namibia, rhodesia, angola, mocambique och guinea-bissau.\npalme var starkt kritisk mot apartheidregimen i sydafrika. f\u00f6rutom det ekonomiska st\u00f6det till motst\u00e5ndsr\u00f6relsen anc f\u00f6respr\u00e5kade han ocks\u00e5 ekonomiska sanktioner gentemot regimen. f\u00f6r denna politik fick han st\u00f6d i bland annat f\u00f6renta nationerna och i socialistinternationalen.\n\n\n=== socialdemokraternas opinionsst\u00f6d under olof palme ===\nunder palmes tid som partiordf\u00f6rande, fr\u00e5n 1969 till 1986, hade partiet b\u00e5de rekordh\u00f6ga och rekordl\u00e5ga opinionssiffror. under en kort period strax efter att han blivit vald till partiordf\u00f6rande \u00e5r 1969 visade en opinionsunders\u00f6kning fr\u00e5n sifo att partiet l\u00e5g p\u00e5 ovanligt h\u00f6ga 55 procent. en annan av sifos unders\u00f6kningar \u00e5r 1976 visade att partiet l\u00e5g p\u00e5 38 procent.palme fick under sin tid som partiordf\u00f6rande hantera mer turbulens och politiska motg\u00e5ngar \u00e4n sina f\u00f6retr\u00e4dare. redan under hans f\u00f6rsta valr\u00f6relse \u00e5r 1970 hade socialdemokraternas opinion p\u00e5verkats negativt av lkab-konflikten, som var en vild strejk vid det statliga gruvbolaget lkab i sverige. \u00e5r 1970 skulle dessutom komma att bli ett rekord\u00e5r f\u00f6r antalet vilda strejker i sverige med hela 125 stycken. denna till synes explosionsartade \u00f6kning av vilda strejker bidrog m\u00f6jligtvis ocks\u00e5 till att minska opinionen f\u00f6r socialdemokraterna. dessutom innebar den nya sp\u00e4rren till riksdagen p\u00e5 fyra procent att partiet f\u00f6rlorade cirka tv\u00e5 procentenheter till vpk (blocket som helhet f\u00f6rlorade 3 procent, men socialdemokraterna f\u00f6rlorade n\u00e4stan 5 procent), vilket garanterade det lilla partiets plats i riksdagen. i slut\u00e4ndan f\u00f6rlorade socialdemokraterna den egna majoriteten, men vann \u00e4nd\u00e5 tillsammans med kommunisterna \u00f6ver h\u00e4lften av r\u00f6sterna och 10 mandat \u00f6ver det borgerliga blocket. efter den vilda strejken p\u00e5b\u00f6rjade palme en personlig process med att utarbeta framtida reformer g\u00e4llande arbetslivet, som skulle forts\u00e4tta i flera \u00e5r fram\u00e5t. flera viktiga reformer blev dock f\u00e4rdiga f\u00f6rst till valr\u00f6relsen \u00e5r 1973.efter valet 1970 hade opinionen legat n\u00e4ra valresultatet f\u00f6r socialdemokraterna \u00e4nda till slutet p\u00e5 \u00e5r 1971 d\u00e5 man sj\u00f6nk ner mot 40 procent, och i b\u00f6rjan p\u00e5 \u00e5r 1972 sj\u00f6nk man under. detta sammanf\u00f6ll i takt med att de vilda strejkerna fortsatte och att inflationen \u00f6kade priserna p\u00e5 livsmedel.mellan slutet p\u00e5 \u00e5r 1973 till \u00e5r 1975 stiftades v\u00e4lk\u00e4nda reformer, trots ett d\u00f6dl\u00e4ge i riksdagen, speciellt reformer g\u00e4llande arbetsmilj\u00f6n och anst\u00e4llning s\u00e5som las, vilket gynnade partiets opinion starkt. under senare halv\u00e5ret 1974 och f\u00f6rsta halv\u00e5ret 1975 l\u00e5g socialdemokraterna tydligt runt 45 procent enligt sifo.socialdemokraterna fick dock \u00e4nd\u00e5 slutligen en f\u00f6rlust i riksdagsvalet \u00e5r 1976 som kom efter flera motg\u00e5ngar. s\u00e5som flera skandaler och aff\u00e4rer som haft sin b\u00f6rjan under det senare halv\u00e5ret \u00e5r 1975. ovanp\u00e5 detta s\u00e5 klubbade lo igenom f\u00f6rslaget om l\u00f6ntagarfonder som blev flitigt anv\u00e4nt som argument av dem borgerliga partierna att socialdemokraterna ville med tv\u00e5ng inf\u00f6ra socialism i sverige. dessutom s\u00e5 st\u00f6dde socialdemokraterna och s\u00e4rskilt palme sj\u00e4lvt, k\u00e4rnkraft till fullo, vilket var en energik\u00e4lla en stor del av v\u00e4ljarna hade en negativ attityd till. en ny borgerlig regering med centerpartiet, folkpartiet och moderaterna bildades. d\u00e4remot verkar unders\u00f6kningar fr\u00e5n sifo visa att socialdemokraterna borde ha haft h\u00f6g opinion och vunnit valet. sifo st\u00e4llde en direkt fr\u00e5ga till potentiella v\u00e4ljare inf\u00f6r valet; \"om ni j\u00e4mf\u00f6r thorbj\u00f6rn f\u00e4lldin och olof palme, vem tycker ni vore b\u00e4st som statsminister?\". svaren visade att gapet mellan palme och utmanaren \u00f6kat och att palme ledde stort inf\u00f6r valet 1976. sifo fr\u00e5gade i denna valr\u00f6relse liksom tidigare om hur goda id\u00e9er partierna f\u00f6rt fram. andelen v\u00e4ljare som svarade att socialdemokraterna f\u00f6rt fram \"mycket goda\" eller \"ganska goda\" id\u00e9er i valr\u00f6relsen 1976 var h\u00f6gre \u00e4n i valr\u00f6relsen 1973. andelen var ocks\u00e5 h\u00f6gre \u00e4n f\u00f6r n\u00e5got annat parti detta val. socialdemokraterna hade allts\u00e5 1976 i v\u00e4ljarnas \u00f6gon f\u00f6rt fram b\u00e4ttre id\u00e9er \u00e4n de borgerliga oppositionspartierna och hade den b\u00e4ttre statsministerkandidaten. \u00e4nd\u00e5 f\u00f6rlorade socialdemokraterna valet, vilket kan styrka argumentet att de slutgiltiga faktorerna som s\u00e4nkte partiet var kritiska sakfr\u00e5gor s\u00e5som l\u00f6ntagarfonder, skattepolitik samt k\u00e4rnkraftens framtid i sverige, och inte ideologi, d\u00e5 unders\u00f6kningarna \u00e4nd\u00e5 visade att mest potentiella v\u00e4ljare framf\u00f6r allt ans\u00e5g att socialdemokraterna f\u00f6rt fram b\u00e4st id\u00e9er av alla partier.under \u00e5ren 1977\u20131978 fl\u00f6t opinionen ofta \u00f6ver 48 procent f\u00f6r partiet, men b\u00f6rjade minska ju n\u00e4rmare riksdagsvalet \u00e5r 1979 man kom, och \u00e4ven detta val blev en f\u00f6rlust f\u00f6r det socialistiska blocket med endast 0,2 procentenheter f\u00e4rre r\u00f6ster \u00e4n det borgerliga blocket. detta m\u00f6jligtvis d\u00e5 k\u00e4rnkraften fortfarande var en viktig fr\u00e5ga f\u00f6r v\u00e4ljarna, och att harrisburgolyckan skedde ett par m\u00e5nader innan valet. dessutom hade vpk \u00e5r 1979 vuxit n\u00e5got ytterligare p\u00e5 bekostnad av socialdemokraternas v\u00e4ljare, kanske delvis d\u00e5 partiet var emot k\u00e4rnkraft till skillnad mot socialdemokraterna. efter folkomr\u00f6stningen 1980 avgjordes k\u00e4rnkraftens framtid i sverige och d\u00e4rmed blev k\u00e4rnkraftsfr\u00e5gan inte l\u00e4ngre ett hinder f\u00f6r socialdemokraterna, och \u00e5terigen fl\u00f6t opinionen \u00f6ver 48 procent och h\u00f6ll sig d\u00e4r omkring till 1982.\nsocialdemokraterna vann en stor seger i riksdagsvalet \u00e5r 1982 och fick till och med fler r\u00f6ster som ensamt parti \u00e4n vad hela det borgerliga blocket fick sammanlagt, med 0,6 procentenheters marginal, trots sitt kontroversiella f\u00f6rslag om l\u00f6ntagarfonder som ej var ett popul\u00e4rt f\u00f6rslag bland majoriteten av v\u00e4ljarna.[2] det ekonomiska l\u00e4get gav dock inte n\u00e5got utrymme f\u00f6r s\u00e5dana klassiska sociala reformer som m\u00e5nga v\u00e4ljare vant sig vid. opinionen f\u00f6r partiet h\u00f6ll sig dock stabil fortsatt kring valresultatet f\u00f6r partiet i ett \u00e5r efter valet. men d\u00e5 tv\u00e5 politiska stridigheter uppm\u00e4rksammades i media, dels rosornas krig, dels den mellan socialdemokraterna och vpk, s\u00e5 framstod arbetarr\u00f6relsen som splittrad \u2013 speciellt kring l\u00f6ntagarfonderna \u2013 och opinionen b\u00f6rjade sjunka.\n\u00e5ren 1983\u20131984 varierade opinionen kraftigt. den sj\u00f6nk successivt till strax under 40 procent, \u00f6kade sedan brant igen till 45 procent, f\u00f6r att slutligen \u00e5ter sjunka under 40 procent.\nunder hans sista valr\u00f6relse \u00e5r 1985 lyckades socialdemokraterna g\u00f6ra en brant \u00f6kning i opinionen, fr\u00e5n cirka 39 procent vid slutet av 1984, till cirka 45 procent redan i maj 1985, varefter opinionen l\u00e5g stabilt enligt sifo \u00e4nda fram till valet i september. partiet fick 44,7 procent av r\u00f6sterna i riksdagsvalet. opinionen h\u00f6ll sig sedan stabilt n\u00e4ra valresultatet f\u00f6r partiet \u00e4nda tills mordet p\u00e5 honom den 28 februari 1986.\n\n\n==== socialdemokraternas valresultat till riksdagen under olof palme ====\n\n\n== palme i media och kultur ==\npalme och ingvar carlsson kom att kallas \"erlanders pojkar\". n\u00e4r palme senare blev partiordf\u00f6rande kom ingvar carlsson och pierre schori att kallas \"palmes pojkar\". \u00e4ven lars hjalmarsson och anders ferm betraktades som palmes pojkar.\npalmes politiska g\u00e4rning hyllas i flera s\u00e5nger, bland annat \"p\u00e5 m\u00e4ster olofs tid\", skriven av den svenske viss\u00e5ngaren bj\u00f6rn afzelius, och \"to skud i stockholm\" av den danska rockmusikern lars lilholt. palmes politiska g\u00e4rningar kritiseras i flera s\u00e5nger av proggbandet freedom singers. den svenska hiphopgruppen looptroop spelade 1998 en l\u00e5t med namnet \"jag sk\u00f6t palme\" d\u00e4r de bland annat p\u00e5st\u00e5r att det var \"looptroopterrorister som sk\u00f6t statsministern\". l\u00e5ten \u00e4r en cover p\u00e5 den amerikanska gruppen non phixions l\u00e5t \"i shot reagan\".\npalme medverkade i en intervju i jag \u00e4r nyfiken \u2013 en film i gult (1967) och i barnprogrammet fr\u00e5n a till \u00f6 under 1970-talet. i avsnittet d\u00e4r det ok\u00e4nda ordet var demokrati medverkade palme med en f\u00f6rklaring.\nden 14 september 2012 hade dokument\u00e4rfilmen palme biopremi\u00e4r. den 25 december 2012 s\u00e4ndes f\u00f6rsta delen av tre i svt av en dokument\u00e4rserie om olof palme, som \u00e4r en f\u00f6rl\u00e4ngd version av dokument\u00e4rfilmen inneh\u00f6ll bland annat extramaterial.2012 anm\u00e4lde m\u00e5rten palme filmen call girl eftersom vissa ans\u00e5g att den sexk\u00f6pande statsministern som figurerar i filmen har likheter med olof palme. \u00e5talet lades ned efter att viss klippning av filmen gjordes.olof palme - en levande vilja: tal och intervjuer \u00e4r en ljudbok utgiven p\u00e5 cd med ett urval av palmes tal och intervjuer. sven ove hansson och kjell larsson har gjort urval ur svt:s arkiv, riksdagens arkiv och arbetarr\u00f6relsens arkiv och bibliotek. talboken gavs ut av olof palmes minnesfond i samband med 10-\u00e5rsminnet av hans d\u00f6d. vinsten fr\u00e5n f\u00f6rs\u00e4ljningen av talboken gick till fonden. ett urval av palmes tal finns p\u00e5 sidan olof palmes tal.\npalme finns avbildad p\u00e5 svenska frim\u00e4rken som utkom i april 1986.enligt mj\u00f6lkproducenten arla kunde palme inte svara p\u00e5 fr\u00e5gan vad en liter mj\u00f6lk kostade, varvid hasse och tage gjorde en klassisk monolog i revyn under dubbelg\u00f6ken fr\u00e5n 1979/80: \u201d2:15 kr f\u00f6r en liter mj\u00f6lk, det var det j\u00e4vligaste. det hade jag inte en a-aning om\u2026\u201d\n\n\n== organisationer, fonder och priser instiftade efter olof palme ==\nolof palmes minnesfond instiftades av olof palmes familj och den socialdemokratiska partistyrelsen f\u00f6r internationell f\u00f6rst\u00e5else och gemensam s\u00e4kerhet samt f\u00f6r att hedra hans minne.sedan 1987 utdelas olof palmepriset varje \u00e5r till dem som gjort insatser i olof palmes anda.\npalmes internationella center bildades 1992 av kf, lo och socialdemokraterna f\u00f6r att hedra hans minne. palmecentret arbetar i olof palmes anda f\u00f6r demokrati, m\u00e4nskliga r\u00e4ttigheter och fred.\n\n\n== priser, ordnar och utm\u00e4rkelser ==\ngummiudden (humanistiska f\u00f6reningen, stockholms universitet, 1976)\njawaharlal nehrus pris (postumt, 1986)\n1. klass av tjeckiska lejonets orden (postumt, 2000)\nsydafrikanska order of the companion of oliver tambo, supreme companion in gold (postumt, 2002)\n\n\n== palmes bost\u00e4der ==\npalmes radhus i v\u00e4llingby.\nv\u00e4sterl\u00e5nggatan 31, palmes v\u00e5ning i gamla stan.\n\n\n== gator och torg uppkallade efter olof palme ==\n\n\n=== sverige ===\nolof palmes gata, stockholm\nolof palmes gata, trollh\u00e4ttan\nolof palmes gata, ume\u00e5\nolof palmes gata, kalmar\nolof palmes plats, g\u00f6teborg\nolof palmes plats, malm\u00f6 (del av torg)\nolof palmes plats, s\u00f6dert\u00e4lje\nolof palmes plats, uppsala (plats vid uppsala centralstation)\nolof palmes torg, v\u00e4ster\u00e5s\nolof palmes torg, \u00f6rebro\nolof palmes v\u00e4g, kung\u00e4lv\nolof palmes gata, pite\u00e5\nolof palmes torg, sundsvall\nolof palmes park, v\u00e4stervik\n\n\n=== resten av v\u00e4rlden ===\n calle olof palme, buenos aires, argentina\n rue olof palme, charleroi, belgien\n olof palmes all\u00e9, \u00e5rhus, danmark\n olof palmes gade, k\u00f6penhamn, danmark\n calle olof palme, santo domingo, dominikanska republiken\n olof palme grove, stoke-on-trent, england\n boulevard olof palme, \u00e9merainville, frankrike\n boulevard olof palme, h\u00e9nin-beaumont, frankrike\n boulevard olof palme, pau, frankrike\n rue olof palme, clichy, frankrike\n rue olof palme, cr\u00e9teil, frankrike\n rue olof palme, montpellier, frankrike\n rue olof palme, rez\u00e9, frankrike\n \u03bf\u03b4\u03cc\u03c2 \u03bf\u03cd\u03bb\u03bf\u03c6 \u03c0\u03ac\u03bb\u03bc\u03b5 (od\u00f3s o\u00falof p\u00e1lme), aten, grekland\n \u03bf\u03b4\u03cc\u03c2 \u03bf\u03cd\u03bb\u03bf\u03c6 \u03c0\u03ac\u03bb\u03bc\u03b5 (od\u00f3s o\u00falof p\u00e1lme), thessaloniki, grekland\n olof palme marg, new delhi, indien\n olof palme park, sulaymaniyya, irak\n via olof palme, amelia, italien\n via olof sven palme, bitonto, italien\n via olof palme, nuoro, italien\n avenida olof palme, maputo, mo\u00e7ambique\n olof palmelaan, beverwijk, nederl\u00e4nderna\n olof palmelaan, utrecht, nederl\u00e4nderna\n olof palmelaan, zoetermeer, nederl\u00e4nderna\n olof palmeplein, amsterdam, nederl\u00e4nderna\n olof palmestraat, delft, nederl\u00e4nderna\n s.o.j. palmelaan, groningen, nederl\u00e4nderna\n \u0443\u043b\u0438\u0446\u0430 \u0443\u043b\u043e\u0444\u0430 \u043f\u0430\u043b\u044c\u043c\u0435 (\u00falitsa \u00falofa p\u00e1l'me), moskva, ryssland\n \u0443\u043b\u0438\u0446\u0430 \u0443\u043b\u043e\u0444\u0430 \u043f\u0430\u043b\u043c\u0435\u0430 (ulica ulofa palmea), belgrad, serbien\n calle olof palme, badajoz, spanien\n calle olof palme, las palmas de gran canaria, spanien\n calle olof palme, murcia, spanien\n pla\u00e7a d'olof palme, terrassa, spanien\n pla\u00e7a d'olof palme, valencia, spanien\n olof palme park\u0131, izmir, turkiet\n olof palme park\u0131, konya, turkiet\n olof palme park\u0131, dikili, turkiet\n olof-palme-allee, bonn, tyskland\n olof-palme-damm, kiel, tyskland\n olof-palme-platz, berlin, tyskland\n olof-palme-platz, n\u00fcrnberg, tyskland\n olof-palme-platz, stralsund, tyskland\n olof-palme-stra\u00dfe, augsburg, tyskland\n olof-palme-stra\u00dfe, bremen, tyskland\n olof-palme-stra\u00dfe, frankfurt am main, tyskland\n olof-palme-stra\u00dfe, leverkusen, tyskland\n olof-palme-stra\u00dfe, m\u00fcnchen, tyskland\n olof-palme-stra\u00dfe, rostock, tyskland\n olof-palme-stra\u00dfe, solingen, tyskland\n olof-palme-stra\u00dfe, wiesbaden, tyskland\n olof palme s\u00e9t\u00e1ny, budapest, ungern\n olof-palme-platz, traiskirchen, \u00f6sterrike\n olof-palme-platz, wiener neustadt, \u00f6sterrike\n\n\n== se \u00e4ven ==\nolof palmes tal\nregeringen palme i\nregeringen palme ii\npalme, sl\u00e4kt\n\n\n== referenser ==\n\n\n=== noter ===\n\n\n=== tryckta k\u00e4llor ===\nahlmark, per (1997), det \u00f6ppna s\u00e5ret: om massmord och medl\u00f6peri (1:a pocketupplagan), stockholm: timbro, isbn 91-7566-361-9, arkiverad fr\u00e5n ursprungsadressen  den 2016-09-10, https://web.archive.org/web/20160910120630/http://www.timbro.se/bokhandel/pdf/75663619.pdf, l\u00e4st 4 september 2015 \nberggren, henrik; forsell, jacob (2016), palme: ett liv i bilder, stockholm: max str\u00f6m, isbn 9789171263612 \nberggren, henrik (2010). underbara dagar framf\u00f6r oss: en biografi \u00f6ver olof palme. stockholm: norstedt. libris 11814508. isbn 978-91-1-301708-2 \nklas eklund: olof palme, i samlingsserien \"sveriges statsministrar under 100 \u00e5r\", bonniers 2010\npalme, olof (2009). vi ses igen, kamrater: tal och texter 1964-86. stockholm: murbruk. libris 11480368. isbn 978-91-977832-2-4 \n\u00f6stberg, kjell (2008). i takt med tiden: olof palme 1927-1969. stockholm: leopard. libris 10604790. isbn 9789173432085 \nweinehammar, paula (2007). olof palme och l\u00f6ntagarfonderna: en stude i r\u00f6relsesocialism och statssocialism i den svenska arbetarr\u00f6relsen. \u00f6rebro: univ. libris 10617656 \narvidsson, claes (2007). olof palme: med verkligheten som fiende. stockholm: timbro. libris 10281388. isbn 978-91-7566-539-9 \nbj\u00f6rk, gunnela (2006). olof palme och medierna (1. uppl.). ume\u00e5: bor\u00e9a. libris 10146157. isbn 91-89140-45-1 \nekengren, ann-marie (2005). olof palme och utrikespolitiken: europa och tredje v\u00e4rlden (1. uppl.). ume\u00e5: bor\u00e9a. libris 9994018. isbn 91-89140-41-9 \nmalm-andersson, ingrid; andersson, stellan (2001). olof palme: en bibliografi. hedemora: gidlund i samarbete med arbetarr\u00f6relsens arkiv och bibl. libris 8392102. isbn 91-7844-349-0 \n fakta om folkvalda: riksdagen ... 1985/1988. stockholm: riksdagens f\u00f6rvaltningskontor. 1986. sid. 219. libris 3619663. isbn 91-38-09226-3 \n olof palme: i sverige och v\u00e4rlden : ett urval artiklar ur dagens nyheter s\u00f6ndagen den 16 mars 1986. stockholm: dagens nyheter. 1986. libris 551344 \npeterson, thage g. (2002). olof palme som jag minns honom. stockholm: bonnier. libris 8560550. isbn 91-0-058042-2 \n\n\n== vidare l\u00e4sning ==\nberggren, henrik (2012). underbara dagar framf\u00f6r oss: en biografi \u00f6ver olof palme ([ny utg.]). stockholm: norstedt. libris 12029345. isbn 978-91-1-303577-2 \ngreider, g\u00f6ran (2012). ingen kommer undan olof palme ([ny utg.]). stockholm: ordfront. libris 12341660. isbn 978-91-7037-648-1 \nharrison, dick (2021). olof palme. historiska media. isbn 978-91-7789-484-1 \nruin, olof: s olof j palme i svenskt biografiskt lexikon (1992-1994)\n\u00f6stberg, kjell (2009). n\u00e4r vinden v\u00e4nde: olof palme 1969-1986. stockholm: leopard. libris 11361386. isbn 978-91-7343-217-7 \n\n\n== externa l\u00e4nkar ==\n wikimedia commons har media som r\u00f6r olof palme.\n\nolof palme intervjuas 1977 i svt (g\u00e4st hos hagge)\nolofpalme.org\nolof palmes bibliografi\nolof palmes internationella centrum\nolof palmes minnesfond och olof palmepriset\nsl\u00e4kten palme\nde stora misstagen under olof palme (archive).\nolof palme i libris\nsosialdemokratiet.no / historiske \u00f8yeblikk\n\nolof palme p\u00e5 internet movie database (engelska)"