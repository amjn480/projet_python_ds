"la nuova zelanda (in inglese new zealand; in m\u0101ori aotearoa) \u00e8 uno stato insulare dell'oceania, posto nell'oceano pacifico meridionale, formato da due isole principali, l'isola del nord e l'isola del sud, e da numerose isole minori come l'isola stewart e le isole chatham. il mar di tasman la separa dall'australia, situata circa 2000 km a nord-ovest; conta poco pi\u00f9 di 5 milioni di abitanti (al 2021), distribuiti su 267710 km\u00b2 (comprese le isole degli antipodi, auckland, bounty, campbell, chatham e kermadec); la capitale, che \u00e8 anche la citt\u00e0 a svolgere questo ruolo pi\u00f9 a sud del mondo, \u00e8 wellington, mentre la citt\u00e0 pi\u00f9 popolosa \u00e8 auckland. la vetta pi\u00f9 alta \u00e8 il monte cook.\nil nome nova zelanda, dalla provincia nederlandese della zelanda (olandese zeeland), il cui nome significa \"terra di mare\", fu coniato dai cartografi olandesi nel xvii secolo; tale nome venne in seguito anglicizzato da james cook in new zeland. aotearoa, cio\u00e8 \"(terra della) lunga nuvola bianca\" (ao: nuvola; tea: bianca; roa: lunga), \u00e8 invece l'antico nome dato dal popolo m\u0101ori all'odierna terra della nuova zelanda, dove giunsero vari secoli prima degli europei. secondo quanto si narra, l'isola settentrionale apparve ai primi colonizzatori appunto come una \"lunga nuvola bianca\" sull'orizzonte. ai tempi questa denominazione era usata solo per quest'isola, mentre l'estensione del toponimo all'intero arcipelago \u00e8 di uso pi\u00f9 recente.\nnel 2022, a seguito di una petizione popolare, \u00e8 tornata la possibilit\u00e0 concreta di ripristinare al paese il nome originario aotearoa.\n\n\n== storia ==\ni primi insediamenti umani in nuova zelanda risalgono a circa sette secoli fa, quando altri gruppi, probabilmente in una serie di ondate successive, vi giunsero tra il 1000 ed il 1300 d.c. nei secoli successivi, essi svilupparono una cultura propria fino a forgiare l'identit\u00e0 del popolo m\u0101ori.\nla popolazione era suddivisa in sottogruppi detti hapu, a volte alleati, a volte in lotta fra loro. in epoca successiva un nucleo di m\u0101ori lasci\u00f2 la nuova zelanda alla volta delle isole chatham, dando cos\u00ec vita a un'altra nuova cultura nota come moriori. secondo la tradizione fu kupe, leggendario navigatore, che scopr\u00ec le isole della nuova zelanda dove poi migrarono, dal ix secolo, le popolazioni m\u0101ori.\ni primi europei a visitare l'arcipelago furono gli olandesi della spedizione guidata da abel tasman nel 1642. molti membri dell'equipaggio vennero uccisi dai m\u0101ori e l'esito della spedizione fu tenuto segreto per evitare eventuali insediamenti della rivale compagnia inglese delle indie orientali. gli europei non fecero ritorno sulle isole fino all'arrivo dell'esploratore britannico james cook, che visit\u00f2 queste terre durante il suo primo viaggio del 1768-71. cook sbarc\u00f2 in nuova zelanda nel 1769 e mapp\u00f2 gran parte delle coste. qualche giorno dopo di lui, il francese jean-fran\u00e7ois de surville esplor\u00f2 anch'esso il nord della nuova zelanda.\ndopo la spedizione di cook, molte altre navi europee e americane sbarcarono sulle isole. gli europei erano soliti commerciare con i nativi, cedendo cibo europeo, armi e utensili in metallo in cambio di acqua fresca e cibo locale. l'introduzione della patata e del moschetto ebbe un notevole impatto sulla societ\u00e0 m\u0101ori. in particolare, l'uso dei moschetti modific\u00f2 i rapporti di forza tra le varie trib\u00f9, portando alle cosiddette \"guerre del moschetto\". inoltre, a partire dagli inizi del xix secolo, diverse missioni cristiane si stabilirono nel paese, convertendo gran parte dei m\u0101ori.\npreoccupato dalle mire espansionistiche francesi e dal modo disordinato con cui i bianchi stavano colonizzando le nuove terre, il governo britannico decise di inviare in nuova zelanda william hobson, al fine di reclamare la sovranit\u00e0 britannica e stipulare un trattato con i nativi.\nfu cos\u00ec che dal 1788 al 1840 la nuova zelanda fece formalmente parte del nuovo galles del sud.\nla vera svolta fu determinata dal trattato di waitangi, stipulato nella baia delle isole il 6 febbraio 1840. malgrado le discordie e i dubbi che si hanno sulle versioni in lingua m\u0101ori e in inglese, tale trattato \u00e8 considerato l'atto costitutivo della nazione neozelandese nonch\u00e9 una garanzia dei diritti dei m\u0101ori.\nin particolare, hobson scelse inizialmente okiato come capitale della nuova colonia, per poi trasferirsi ad auckland nel 1841.\na partire dal 1840 consistenti ondate di coloni europei giunsero in nuova zelanda. i m\u0101ori, inizialmente, si mostrarono desiderosi di commerciare con i bianchi (da loro chiamati pakeha) e, proprio grazie a questo tipo di attivit\u00e0, diverse trib\u00f9 riuscirono ad arricchirsi.\nla situazione cominci\u00f2 per\u00f2 a peggiorare quando, di fronte alla crescita degli insediamenti dei bianchi (stimolata dalla scoperta dell'oro, avvenuta nel 1861), i m\u0101ori cominciarono a temere di perdere il controllo della loro terra. tali contrasti portarono alle cosiddette guerre m\u0101ori, combattute tra gli anni sessanta e settanta dell'ottocento e che causarono ai m\u0101ori la perdita della gran parte delle loro terre.\n\nnel 1854 venne insediato il primo parlamento neozelandese, cosa che rappresent\u00f2 il primo passo verso l'autonomia del paese (tant'\u00e8 che ormai, verso la fine del secolo, la nuova zelanda poteva dirsi completamente autonoma dalla madrepatria).\nnel frattempo, nel 1863, il primo ministro alfred domett fece s\u00ec che la capitale venisse trasferita in una localit\u00e0 sullo stretto di cook, probabilmente al fine di impedire che l'isola del sud diventasse una colonia separata. alcuni commissari australiani - scelti per la loro neutralit\u00e0 - candidarono a questo ruolo wellington, grazie alla sua posizione centrale e al suo porto. fu cos\u00ec che il parlamento vi si insedi\u00f2 ufficialmente nel 1865.\nnel 1893 la nuova zelanda si distinse quale primo paese al mondo a riconoscere il diritto di voto alle donne. sempre in quel periodo, si ebbero diverse nazionalizzazioni e l'istituzione della pensione di vecchiaia: provvedimenti, questi, che diedero alla nuova zelanda una delle pi\u00f9 avanzate legislazioni sociali del tempo.\nil 26 settembre 1907 la nuova zelanda acquis\u00ec lo status di dominion, per poi diventare completamente indipendente nel 1947, anno in cui venne ratificato lo statuto di westminster del 1931 (va per\u00f2 detto che gi\u00e0 da molto tempo la gran bretagna aveva cessato di esercitare un ruolo attivo nel governo dell'ormai ex-colonia).\nvisti i legami con la gran bretagna, l'economia neozelandese speriment\u00f2 notevoli difficolt\u00e0 durante la grande depressione. ci\u00f2 port\u00f2 alla formazione del primo governo laburista, il quale opt\u00f2 per la creazione di un vasto welfare state e di un'economia orientata al protezionismo.\nva inoltre aggiunto che la nuova zelanda, vista la forte impronta lasciata dai coloni europei, si dimostr\u00f2 sempre un membro fedele dell'impero britannico. contingenti neozelandesi combatterono durante la seconda guerra boera e durante le due guerre mondiali; il governo neozelandese, infine, appoggi\u00f2 quello britannico durante la crisi di suez. in particolare, la partecipazione alla prima guerra mondiale valse al paese il mandato sulle samoa occidentali e su nauru.\nla nuova zelanda partecip\u00f2, inoltre, alla guerra di corea del 1950-1953, tra le forze onu ed entr\u00f2, nel 1955, nell'organizzazione del sud-est asiatico.\nnel 1961, vennero accolte le richieste di indipendenza delle isole samoa occidentali. nel 1965 le truppe neozelandesi furono inviate in appoggio al governo del vietnam del sud, durante la guerra del vietnam.\ndal punto di vista economico, il periodo successivo alla seconda guerra mondiale fu di grande prosperit\u00e0 per la nuova zelanda; proprio in quel momento, tuttavia, cominciarono a manifestarsi alcune pressanti questioni sociali. in primo luogo, i m\u0101ori incominciarono a trasferirsi nelle citt\u00e0 in cerca di occupazione. nel frattempo, gli stessi m\u0101ori cominciarono a sperimentare un risveglio della loro cultura ed a protestare sostenendo il mancato rispetto del trattato di waitangi. nel 1975 si istitu\u00ec un tribunale per indagare sulle presunte infrazioni del trattato.\nnel frattempo i tradizionali legami economici con la gran bretagna cominciarono ad allentarsi a causa dell'ingresso di quest'ultima nella comunit\u00e0 economica europea.\nnumerosi cambiamenti economici e sociali si verificarono nel corso degli anni ottanta durante il quarto governo laburista della storia del paese, soprattutto grazie all'allora ministro delle finanze roger douglas (tant'\u00e8 che solitamente le trasformazioni di quel periodo sono note come \"rogernomics\").\n\n\n== geografia ==\nla nuova zelanda ha una forma lunga e stretta. si estende per oltre 1600 km sul suo asse nord-nord-est; in entrambe le isole la costa occidentale non dista pi\u00f9 di 400 km da quella orientale. lo stretto di cook (che separa le due isole) \u00e8 22 km nel punto in cui le coste sono pi\u00f9 vicine.\n\n\n=== morfologia ===\n\ndal punto di vista fisico la nuova zelanda \u00e8 un arcipelago formato da due grandi isole\n(isola del nord e isola del sud), divise dallo stretto di cook, e da molte altre isole minori, in gran parte disabitate: l'isola stewart, la terza per estensione, pi\u00f9 le cosiddette isole esterne, ovverosia 9 arcipelaghi minori, 5 dei quali (a loro volta chiamati isole sub-antartiche neozelandesi) sono un patrimonio dell'umanit\u00e0 dell'unesco.\n\nentrambe le isole sono attraversate da catene montuose; l'isola del sud dalle alpi meridionali e l'isola del nord da catene di minore altezza. il monte cook (o aoraki in lingua m\u0101ori, ovvero \"che trapassa le nubi\") con i suoi 3754 m \u00e8 la vetta pi\u00f9 alta del paese ed \u00e8 situata al centro delle alpi neozelandesi. la nuova zelanda \u00e8 ancora ricca di molti vulcani attivi ed \u00e8 una zona con un rischio sismico molto elevato. la costa la cui lunghezza complessiva \u00e8 15134 km \u00e8 frastagliata nell'isola del nord mentre in quella del sud si presenta pi\u00f9 regolare.\n\n\n=== idrografia ===\n\nil territorio presenta numerosi corsi d'acqua che nascono dai rilievi, che sono per\u00f2 per la maggior parte molto brevi e discontinui, difficili da navigare: infatti sono frequentemente interposti, nel corso del fiume, laghi (spesso di origine vulcanica come il lago taupo) e cascate.\n\n\n=== clima ===\nla latitudine della nuova zelanda (da 34 a 47\u00b0 s) corrisponde all'incirca a quella dell'italia, nell'emisfero boreale. tuttavia il fatto di essere in mezzo all'oceano rende il clima diverso da quello italiano. le piogge sono pi\u00f9 intense e frequenti, poich\u00e9 essendo un'isola risulta naturalmente pi\u00f9 esposta a venti oceanici e precipitazioni. in generale, comunque, il clima \u00e8 temperato e marittimo, con temperature raramente minori di 0 \u00b0c e maggiori di 30 \u00b0c. la minima temperatura registrata in nuova zelanda fu di \u221221,6 \u00b0c (a otago), mentre la massima fu di 42,4 \u00b0c (a rangiora).\nfra le maggiori citt\u00e0, christchurch \u00e8 la pi\u00f9 asciutta, con solo 640 mm di acqua all'anno. auckland, la citt\u00e0 pi\u00f9 piovosa, ne riceve invece quasi il doppio.\nauckland, wellington e christchurch ricevono comunque una media di oltre 2 000 ore di sole all'anno. la parte meridionale dell'isola del sud ha un clima pi\u00f9 fresco e perturbato, con circa 1 400 \u2013 1 600 ore di sole, mentre la parte settentrionale dell'isola del sud \u00e8 la parte pi\u00f9 soleggiata e riceve circa 2 400 \u2013 2 500 ore di sole all'anno.\n\n\n=== citt\u00e0 principali ===\n\nle citt\u00e0 principali sono: wellington, christchurch, auckland, dunedin.\n\n\n=== similitudini con l'italia ===\ncuriosamente, la nuova zelanda ha una forma \"a stivale\" speculare a quella dell'italia, nell'opposto emisfero australe. dal south cape neozelandese alla zona a nord di auckland, c'\u00e8 quasi l'esatta distanza che esiste in italia tra il confine nord del trentino-alto adige e capo passero in sicilia, e quasi la stessa opposta latitudine (tra i 47 e i 36 gradi) ovviamente su opposti emisferi, una a sud e l'altra nord. la superficie complessiva neozelandese \u00e8 simile a quella italiana anche se inferiore, e pone la nuova zelanda al 75\u00ba posto tra gli stati per estensione, contro il 72\u00b0 occupato dall'italia.\n\n\n== societ\u00e0 ==\n\n\n=== popolazione ===\nal giugno 2016, la popolazione della nuova zelanda era stimata in 4 690 000 residenti, con un incremento annuo del 2,1% circa. il 73,0% degli abitanti si concentra nelle diciassette aree urbane con pi\u00f9 di 30 000 residenti e il 53,8% vive nei quattro maggiori agglomerati, auckland, christchurch, wellington e hamilton. la speranza di vita nel 2012 era di 84 anni per le donne e di 81,61 anni per gli uomini. grazie al tasso di fecondit\u00e0 di 2,1, piuttosto alto per un paese sviluppato, la popolazione \u00e8 relativamente giovane, con il 20% di abitanti sotto i 15 anni. tuttavia si prevede per i prossimi decenni un progressivo invecchiamento: si stima che nel 2050 i residenti potrebbero ammontare a 5,3 milioni, ma l'et\u00e0 media passerebbe da 36 a 43 anni e la percentuale di persone sopra i 59 anni crescerebbe dal 18% al 29%. per quanto riguarda la qualit\u00e0 della vita, le citt\u00e0 neozelandesi occupano le prime posizioni nelle classifiche mondiali. ad esempio, secondo il mercer quality of living survey del 2018, auckland \u00e8 la terza citt\u00e0 pi\u00f9 vivibile del mondo e wellington la quindicesima. la nuova zelanda \u00e8 il paese con il rapporto pecore-abitanti pi\u00f9 alto al mondo con ben 5,6 pecore ogni 1 abitante.\n\n\n=== etnie ===\nin base al censimento del 2018, la popolazione della nuova zelanda \u00e8 per il 71,8% di origine europea, principalmente inglese e scozzese, ma con consistenti minoranze tedesche, olandesi e italiane. il 16,5% della popolazione \u00e8 di etnia m\u0101ori. gli altri indigeni di etnia polinesiana sono il 9%, mentre gli asiatici sono il 15,3%. non deve stupire il fatto che la somma delle percentuali superi il 100%, poich\u00e9 molti neozelandesi si ritengono appartenenti a pi\u00f9 di un'etnia.\n\n\n=== religione ===\n\nsecondo il censimento del 2013, il 55,0% dei neozelandesi si dichiara religioso, di cui il 49,0% si identifica come cristiano (in continuo declino dal 54,16% nel 2006, a sua volta dal 58,92% nel 2001). un 41,9% (in continua ascesa: 34,65% nel 2006 e 29,64% nel 2001) indica di non credere in alcuna religione. i maggiori gruppi cristiani erano, per numero di aderenti, il cattolicesimo (12,6%), l'anglicanesimo (11,8%), il presbiterianesimo (8,5%) e altri cristiani non identificantisi in alcuna denominazione precisa (5,5%). le religioni m\u0101ori ringat\u016b e r\u0101tana (1,4%) sono di origine cristiana. l'immigrazione e i cambiamenti demografici delle decadi recenti hanno contribuito alla crescita di religioni di minoranza, come l'induismo (2,1%), il buddismo (1,5%), l'islam (1,2%) e il sikhismo (0,5%).\n\n\n=== lingue ===\nvi sono tre lingue ufficiali: inglese, m\u0101ori e lingua dei segni neozelandese (nzsl).\n\n\n=== ordinamento scolastico ===\ntasso di alfabetizzazione: 100%.\nstudenti universitari: 162 350.\nla scuola primaria, o elementare, \u00e8 per bambini da circa 5 a circa 11 anni. l\u2019istruzione \u00e8 suddivisa in tre cicli: infantile, biennale, quinquennale.universit\u00e0: otago (dunedin, 1869), canterbury (christchurch, 1873), victoria (wellington, 1897), auckland (1957), massey (palmerston north. 1963), waikato (hamilton, 1964).\n\n\n==== universit\u00e0 ====\nl'universit\u00e0 pi\u00f9 antica della nuova zelanda venne fondata nel 1869: si tratta dell'universit\u00e0 di otago, una delle pi\u00f9 importanti del paese.\n\n\n=== sistema sanitario ===\nil sistema sanitario \u00e8 pubblico e gratuito, tranne le visite del medico di base (gp \u2013 general practitioner). oltre al sistema pubblico esiste quello privato e le assicurazioni private sono abbastanza diffuse. queste non alterano in alcun modo le prestazioni delle strutture pubbliche, ma per lo pi\u00f9 rimborsano le spese delle visite ai gp e le prestazioni presso centri privati.\n\n\n=== legislazione lgbt ===\n\n\n== politica ==\n\nla nuova zelanda \u00e8 una monarchia parlamentare, facente parte del commonwealth, con a capo il sovrano britannico.\n\n\n=== costituzione ===\nla costituzione della nuova zelanda (constitution of new zealand), si caratterizza dalle leggi e principi che costituiscono il corpo politico del regno. a differenza di molte altre nazioni, la nuova zelanda non dispone di un unico documento costituzionale. il constitution act del 1986 comprende solo una parte della costituzione peraltro non modificata, insieme a una raccolta di statuti (atti del parlamento), al trattato di waitangi, alle decisioni dei tribunali, alle convenzioni non scritte, ecc.\n\n\n=== ordinamento dello stato ===\nper quanto riguarda il potere esecutivo, il governo della nuova zelanda \u00e8 retto da un governatore generale, nominato dal sovrano, che nomina a sua volta il primo ministro.\nper quanto riguarda il potere legislativo, \u00e8 invece attribuito a un parlamento unicamerale composto da 120 membri, eletti a suffragio universale diretto per tre anni. sette seggi sono riservati alla comunit\u00e0 ma\u014dri.\ninfine il potere giudiziario, potere indipendente espressamente riconosciuto dal constitution act del 1986, si divide in 4 livelli di giurisdizione:\n\ncorti distrettuali\nalte corti\ncorti d'appello\ncorte suprema (cui \u00e8 affidata la giustizia costituzionale)\n\n\n==== capo dello stato ====\n\nla nuova zelanda \u00e8 una monarchia parlamentare facente parte del commonwealth. il sovrano del regno unito di gran bretagna e irlanda del nord, attualmente carlo iii, \u00e8 pertanto anche re della nuova zelanda, rappresentato da un governatore generale.\n\n\n==== primo ministro ====\n\nil primo ministro della nuova zelanda \u00e8 il capo del governo del paese e leader del partito o coalizione con la maggioranza nel parlamento della nuova zelanda.\ndal 27 novembre 2023 , il primo ministro \u00e8 christopher luxon, del partito nazionale della nuova zelanda.\n\n\n==== parlamento della nuova zelanda ====\n\nil parlamento detiene il potere legislativo. ha una struttura monocamerale, dopo l'abolizione del consiglio legislativo. \u00e8 composto dal monarca e dalla camera dei rappresentanti, composta da 120 eletti con un sistema misto: in parte proporzionale, in parte maggioritario. si riunisce nella capitale, wellington.\n\n\n=== suddivisioni amministrative ===\n\ni primi coloni europei divisero il paese in province; queste furono abolite nel 1876, anno in cui il governo fu completamente centralizzato. nel 1989 il governo locale fu completamente riorganizzato e fu instaurato un sistema di governo basato su due livelli: le regioni e le autorit\u00e0 territoriali. la nuova zelanda ha 16 regioni (di cui 12 sono governate da un consiglio regionale eletto dal popolo, e 4 governate dalle autorit\u00e0 territoriali) e 74 autorit\u00e0 territoriali 16 delle quali sono distretti urbani, 58 sono distretti rurali ai quali si aggiungono le isole chatham.\nquattro delle autorit\u00e0 territoriali (una citt\u00e0 e tre distretti) e le isole chatham sono nel contempo delle regioni, sono quindi definite come autorit\u00e0 unitarie. le autorit\u00e0 territoriali non sono una suddivisione delle regioni, esistono quindi delle autorit\u00e0 territoriali il cui territorio fa parte di pi\u00f9 di una regione. sono dipendenze esterne della nuova zelanda, con autonomia interna, le isole cook (235 km\u00b2, 18 000 abitanti), le isole tokelau (10 km\u00b2, 2 000 abitanti) e l'isola niue.\nnella prima tabella \u00e8 presente l'elenco delle regioni, nella seconda la suddivisione geografica.* l'asterisco contrassegna le autorit\u00e0 unitarie.\n**il doppio asterisco indica che il dato risale al 2001\n\n\n== economia ==\n\nprodotto interno lordo a parit\u00e0 di potere d'acquisto: 185,8 miliardi di $ (63\u00ba posto della classifica mondiale) che corrispondono a 29 491 $ pro capite (31\u00ba posto della classifica mondiale).bilancia dei pagamenti: \u22125,2 miliardi di $.inflazione: 1,6%disoccupazione: 6,4%.\nla valuta utilizzata in nuova zelanda \u00e8 il dollaro neozelandese.\ndal 1984, diversi governi hanno fatto grandi riforme strutturali, trasformando l'economia protezionista e regolamentata in una liberalizzata e abbracciando il libero scambio. questi cambiamenti sono conosciuti come rogernomics e ruthanasia dal nome dei ministri economici di allora, roger douglas e ruth richardson. la recessione indotta dal crollo dell'ottobre 1987, unita allo shock delle riforme, ha portato a un aumento della disoccupazione nel paese, che ha raggiunto il 10% della popolazione attiva nei primi anni novanta. le riforme e un contesto economico regionale molto favorevole hanno permesso all'economia di riprendersi rapidamente durante gli anni novanta, con la disoccupazione che \u00e8 scesa al 4%. tuttavia, il pil pro capite \u00e8 sceso del 10% rispetto alla media ocse negli anni novanta e la povert\u00e0 \u00e8 aumentata. la nuova zelanda \u00e8 il secondo paese dell'ocse in cui le disparit\u00e0 di reddito sono aumentate maggiormente dalla seconda met\u00e0 degli anni ottanta.\n\n\n== ambiente ==\n\n\n=== flora ===\nnell'isola del nord le principali forme arboree sono di tipo felciforme. molto diffuse anche le acacie, in particolare le mimose.\nper proteggere il paese dalla fragilit\u00e0 del suo ecosistema cos\u00ec particolare e irripetibile al mondo, viene attuato un controllo molto forte alla dogana, che adempie al suo compito con grande rigidit\u00e0, e con gli anni sono stati istituite delle zone a tutela degli animali e della vegetazione dove non \u00e8 possibile toccare nulla n\u00e9 modificare il paesaggio in alcun modo. la nuova zelanda conta infatti un altissimo numero di parchi nazionali, istituiti a partire dal 1887, che al loro interno offrono ai turisti la contemplazione delle meraviglie che racchiudono attraverso i tanti percorsi di trekking, pensati e organizzati proprio per regalare gli scorci migliori e le vedute pi\u00f9 spettacolari.\noltre a queste risorse, la nuova zelanda possiede moltissimi parchi forestali, riserve marine e parchi storici e di conservazione che sono in grado di dare una visione a trecentosessanta gradi delle attrazioni culturali e naturali del paese, unico al mondo per il rispetto e la coscienza ecologica che ha sviluppato nel corso degli anni dopo i disastri sfiorati nei secoli scorsi o alcune estinzioni di fauna peculiare causate dalla leggerezza dell'uomo. la rarit\u00e0 e la singolarit\u00e0 che si trovano in questo luogo di alcune specie di animali, soprattutto di uccelli, sono qualcosa di eccezionale che va assolutamente preservato.\n\n\n=== fauna ===\n\nl'animale simbolo della nuova zelanda \u00e8 il kiwi, una sorta di uccello preistorico notturno, senza ali, e con un caratteristico becco che utilizza per cercare cibo nel terreno. l'evoluzione ha portato quest'animale a ridursi di dimensioni, diventando grande circa quanto un gatto; tuttavia non sono diminuite le dimensioni delle sue uova che quindi appaiono sproporzionate rispetto al corpo.\nin nuova zelanda non vi sono specie endemiche di mammiferi. gli unici mammiferi trovati dai primi m\u0101ori furono alcuni pipistrelli provenienti probabilmente dall'australia. i coloni provenienti dall'australia introdussero una specie di opossum per sfruttarne in termini commerciali la pregiata pelliccia. tuttavia, il vorace opossum ha sconvolto l'equilibrio faunistico del paese, causando anche l'estinzione di oltre 1300 specie di uccelli e mettendo a rischio di estinzione lo stesso kiwi , poich\u00e9 l'opossum ne attacca gli adulti e ne divora le uova. i neozelandesi sono freneticamente attivi nel tentativo di estirpare gli oltre 70 milioni di esemplari di opossum, prima che compromettano ulteriormente l'ecosistema locale. per questa ragione ogni iniziativa che preveda l'eliminazione fisica degli opossum, viene etichettata in nuova zelanda come \"ecologica\". \nhuberia brounii \u00e8 una specie endemica di formica, tipica della nuova zelanda, di difficile osservazione e pertanto poco conosciuta.\nun rapporto del governo pubblicato nel 2019 dice che quasi 4.000 specie in nuova zelanda sono minacciate di estinzione. secondo l'associazione ambientalista. forest e bird, questi risultati catastrofici sono dovuti a \"decenni di procrastinazione e negazione\".\n\n\n==== specie alloctone ====\nin nuova zelanda, l'uomo ha introdotto diversi animali alloctoni; un classico esempio \u00e8 la vespa comune (vespula vulgaris), che si \u00e8 naturalizzata ed \u00e8 diventata una specie invasiva. a causa degli inverni miti, alcune colonie di vespula vulgaris superano l'inverno, dando vita a sciami piuttosto numerosi e nidi molto grandi e pericolosi.\n\n\n=== parchi ===\n\ncirca il 30% del territorio \u00e8 protetto.\ntrattati ambientali: ramsar (protezione zone umide), cites, basilea (rifiuti tossici), protocollo di montr\u00e9al (emissioni di cfc), cbd (biodiversit\u00e0), protocollo di ky\u014dto (effetto serra).\n\n\n== cultura ==\n\n\n=== letteratura ===\nnei confini della nuova zelanda e fuori, \u00e8 aperto il dibattito sull'esistenza di una letteratura neozelandese autoctona e autonoma. se gli studiosi si trovano concordi sull'esistenza di quest'ultima, non lo sono altrettanto sulla questione di un periodo di primario sviluppo, quindi la discussione \u00e8 completamente aperta.\ngli stessi scrittori nati e cresciuti in nuova zelanda, dato il forte legame con la terra d'origine, tendono a ricondurre la loro opera all'interno di pi\u00f9 vasti filoni: paradigmatico l'esempio di katherine mansfield, esponente del modernismo e dan davin.\naltri, invece, sono convinti dell'esistenza di una salda e forte tradizione letteraria nella nuova zelanda, e si ritengono orgogliosamente protagonisti di questo fenomeno: la pi\u00f9 importante di tutti \u00e8 janet frame, autrice di famose novelle e romanzi. altri autori di rilievo sono frank sargeson, witi ihimaera, patricia grace, rowley habib e keri hulme. da segnalare anche ngaio marsh, importante esponente del filone classico del romanzo poliziesco.\naltrettanto importante \u00e8 la tradizione poetica, ampiamente rappresentata da figure come james k. baxter (1926-1972), a.r.d. fairburn (1904-1957), sam hunt (1946-).\n\n\n=== musica ===\nla nuova zelanda, in quanto colonia britannica, sub\u00ec fortemente l'influenza della musica inglese: nei primi anni sessanta, in seguito alla cosiddetta british invasion, nacquero moltissimi gruppi che ne imitavano lo stile e il look. pochissimi di questi conobbero un successo che andasse oltre i confini nazionali, ma contribuirono enormemente a far emergere il neonato panorama musicale neozelandese. con la diffusione a livello mondiale della musica hard rock, si moltiplicarono gruppi e band che si rifacevano a quel sound; tra questi sicuramenti i pi\u00f9 importanti sono gli human instinct, il supergruppo blues costituito dal virtuoso della chitarra billy te kahika, formalmente conosciuto come billy t.k., di origine m\u0101ori; oppure i dragon, o gli hello sailor. questi gruppi furono gli aprifila di quella che sarebbe poi diventata una vera e propria esplosione musicale intorno alla met\u00e0 degli anni settanta, quando incontrarono successo e fama gruppi come gli split enz, bandiera del rock nazionale, capitanati dall'eclettico tim finn, oppure quella che venne in seguito denominata la scena del dunedin sound.\nil dunedin sound prende diretta ispirazione dalla musica punk giunta in nuova zelanda sul finire degli anni settanta influenzata per\u00f2 anche dal sound di gruppi non punk come velvet underground o the stooges; fra gli esponenti pi\u00f9 rappresentativi ci furono the clean, the bats, the chills, e in misura minore gruppi come tall dwarfs, the verlaines, this kind of punishment o jps experience. nei primi anni ottanta incomincia a nascere anche una scena hip hop, i cui esponenti furono in gran parte di origini m\u0101ori. in particolare, l'hip hop indigeno m\u0101ori, assieme a quello polinesiano, ha dato vita a un genere musicale specifico, noto come urban pasifika. sempre nei primi anni ottanta si afferma anche il compositore new age david parsons. la scena post-rock, noise-rock e psichedelica neozelandese degli anni novanta ha dato i natali a gruppi e artisti commercialmente di nicchia ma molto famosi fra gli appassionati come the dead c e roy montgomery.\nper quanto riguarda il panorama rock neozelandese di inizio millennio, hanno raggiunto una buona notoriet\u00e0 internazionale i gruppi garage rock the datsuns, e indie pop the veils e the brunettes, ma soprattutto la giovanissima cantante pop lorde che grazie al successo del singolo royals nel 2013 si afferma fra le artiste di maggior successo a livello mondiale. lorde detiene anche il record di vendite a livello internazionale fra gli artisti neozelandesi, con oltre 15 milioni di singoli e pi\u00f9 di 2 milioni di album venduti.\n\n\n=== teatro, cinema e televisione ===\n\nuna peculiarit\u00e0 della nuova zelanda sono i magnifici paesaggi, quasi surreali. infatti, questi paesaggi sono diventati scenari di grandi film fantasy, come ad esempio il signore degli anelli, le cronache di narnia e serie tv come la spada della verit\u00e0 e the shannara chronicles.\nnata a mount albert (auckland), lucy lawless \u00e8 un'attrice e cantante neozelandese, celebre per xena - principessa guerriera, serie televisiva andata in onda dal 1995 al 2001 e girata in nuova zelanda. sempre neozelandese \u00e8 anche la fantasmagorica serie hbo flight of the conchords. grazie alla trilogia de il signore degli anelli di peter jackson, lo stato ha visto incrementare fortemente il proprio settore turistico: per questo, a pochi mesi di distanza dall'uscita in sala de lo hobbit - un viaggio inaspettato, la zecca ha annunciato il conio di nuove monete raffiguranti i personaggi di tolkien, corredate di scritte in rune elfiche, per un valore compreso tra l'1 e i 10 dollari neozelandesi.\njane campion, importante regista neozelandese, ha vinto il leone d\u2019oro al festival del cinema di venezia e la palma d'oro al festival di cannes 1993 con il film lezioni di piano, ambientato in nuova zelanda alla met\u00e0 del xix secolo. da segnalare inoltre niki caro, la regista diventata conosciuta per il film maori la ragazza delle balene (2002).\nil celebre regista canadese james cameron si \u00e8 trasferito in nuova zelanda per girare i sequel di avatar.\n\n\n=== patrimoni dell'umanit\u00e0 ===\n\ndiversi siti neozelandesi risultano iscritti nella lista dei patrimoni dell'umanit\u00e0 dell'unesco.\n\n\n=== scienza e tecnologia ===\n\n\n==== la nascita della fisica nucleare ====\nuno dei pi\u00f9 importanti scienziati neozelandesi fu ernest rutherford, premio nobel per la chimica nel 1908, considerato il padre della fisica nucleare e in suo onore venne battezzato l'elemento chimico del rutherfordio.\n\n\n==== contributi all'aviazione moderna ====\nnel campo dell'aviazione la nuova zelanda si \u00e8 distinta con jean batten, che nel 1936 effettu\u00f2 il primo volo in solitaria nel tratto che collega l'inghilterra alla nuova zelanda.\n\n\n==== la nuova zelanda nello spazio ====\n21 gennaio 2018: viene lanciato humanity star, il primo satellite neozelandese, con un razzo vettore nazionale, l'electron.\n\n\n== sport ==\n\n\n=== rugby ===\n\nlo sport nazionale della nuova zelanda \u00e8 il rugby a 15. vi venne importato dal regno unito negli anni settanta del xix secolo e in pochi anni divenne popolarissimo, tanto che nel 1884 la prima nazionale effettu\u00f2 un tour in europa e nel 1905, a causa di un refuso di un giornalista inglese dell'epoca, assunse il soprannome di all blacks, divenuto in seguito un marchio di fabbrica della selezione, e che divenne la base per gli appellativi di altre selezioni sportive del paese (black ferns, la nazionale femminile di rugby; tall blacks, la nazionale maschile di pallacanestro; all whites, la nazionale di calcio; black sticks, la nazionale femminile di hockey su prato).\nl'attivit\u00e0 rugbistica (maschile e femminile) \u00e8 governata dalla new zealand rugby union; la nazionale maschile vanta tre titoli di campione del mondo (1987, 2011, 2015) e due finali, perse nel 1995 e nel 2023 contro il sudafrica.\nal pari di quella maschile, anche la nazionale femminile \u00e8 stata pi\u00f9 volte campione del mondo, avendo vinto il titolo nel 1998, 2002, 2006 e 2010, 2022.\nl'attivit\u00e0 di club \u00e8 divisa in campionati provinciali, regolati dalle 26 unions provinciali che compongono la federazione nazionale; le rappresentative di queste ultime competono nel campionato nazionale, attualmente diviso in national provincial championship, il primo livello, e heartland championship. tra le federazioni provinciali che si sono aggiudicate il maggior numero di titoli figurano quelle di auckland (16) e canterbury (11); da segnalare tra le altre federazioni di rilievo quelle di wellington (4 titoli), otago e waikato (2 ciascuna).\nal pi\u00f9 alto livello professionistico la nuova zelanda ha cinque franchise, espressione di aggregazioni delle varie unions provinciali, che annualmente competono nel super rugby, campionato aperto a squadre sudafricane, australiane e, dal 2016, anche argentine e giapponesi; in tale torneo le squadre neozelandesi si sono imposte, fino all'edizione 2016, in 14 occasioni su 21: sette volte con i crusaders, tre volte con i blues, due volte con i chiefs e una volta ciascuno con gli highlanders e gli hurricanes, rendendo la nuova zelanda l'unica ad aver vinto almeno un'edizione con ogni franchigia.\ntra i giocatori neozelandesi pi\u00f9 famosi che la storia di tale sport ricordi, figurano sir wilson whineray, kevin skinner, sir colin meads, graham mourie, sean fitzpatrick, sir john kirwan, jonah lomu, richie mccaw e dan carter.\n\n\n=== vela ===\nnegli ultimi 20 anni la nuova zelanda si \u00e8 imposta a livello mondiale anche nella vela e in particolare nella competizione della america's cup. nel 1995 il team neozelandese, rappresentate il royal new zealand yacht squadron, ha vinto la competizione portando il trofeo ad auckland. sono state disputate due edizioni della america's cup in nuova zelanda nel 2000 e nel 2003, in quest'ultima l'imbarcazione neozelandese \u00e8 stata battuta cosicch\u00e9 il trofeo dopo otto anni di permanenza ha lasciato auckland. il 26 giugno 2017 il team neozelandese ha riconquistato l'america's cup nelle acque di bermuda, la 35\u00aa edizione, sconfiggendo per 7 regate a 1 il defender americano oracle team usa. al passaggio vittorioso dell'imbarcazione kiwi sulla linea del traguardo della nona regata in programma (in quanto i neozelandesi partecipavano con un handicap di un punto dovuto ai precedenti round robin) una sfida ufficiale al royal new zealand yacht squadron (il club per il quale gareggia tnz, la coppa america \u00e8 formalmente una competizione per yacht club) \u00e8 stata presentata dal presidente dello yc sicilia agostino randazzo a nome di patrizio bertelli, presente a bermuda, e del team luna rossa.\n\n\n=== calcio ===\n\u00e8 in crescita anche la popolarit\u00e0 del calcio. dal 1970 si gioca un campionato nazionale per club, chiamato nzfc dove le squadre pi\u00f9 prestigiose sono l'auckland city e il waitakere united, vincitrici di ben tredici edizioni di nzfc e di undici edizioni della ofc champions league. la nazionale di calcio della nuova zelanda partecipa alle qualificazioni per i campionati mondiali di calcio nella confederazione oceaniana dell'ofc. nella sua storia si \u00e8 qualificata due volte a una fase finale del mondiale: spagna 1982, venendo eliminata, per\u00f2, gi\u00e0 al primo turno e a sudafrica 2010, con lo stesso esito ma conquistando 3 pareggi uno dei quali con l'italia, campione del mondo in carica, per 1 a 1. ha inoltre conquistato per ben 5 volte il titolo di campione nella coppa d'oceania e il capocannoniere con 33 reti \u00e8 chris wood.\n\n\n=== motori ===\nera neozelandese il pilota e fondatore dell'omonimo marchio di automobili sportive e da corsa bruce mclaren. tra gli sportivi neozelandesi pi\u00f9 importanti, sono da annoverare anche i piloti denis hulme, vincitore del campionato mondiale di formula 1 nel 1967 e scott dixon, vincitore del campionato irl/indycar series nel 2003, nel 2008, nel 2013, nel 2015, nel 2018 e nel 2020, e vincitore della 500 miglia di indianapolis nel 2008. earl bamber e brendon hartley nel 2017 hanno trionfato insieme nel campionato del mondo endurance e alla 24 ore di le mans con porsche. sempre con porsche, bamber ha vinto anche l'edizione 2015 della 24 ore di le mans, mentre nello stesso anno hartley ha conquistato il suo primo mondiale endurance. da citare anche nick cassidy, campione supergt nel 2017 e superformula nel 2019, scott mclaughlin, vincitore delle ultime due edizioni del campionato australiano supercars, e liam lawson, pilota del red bull junior team e talento promettente nelle categorie minori alla f1. nel motociclismo lo sportivo neozelandese che si \u00e8 maggiormente distinto \u00e8 hugh anderson, vincitore di quattro titoli mondiali, due nella classe 50cc (1963 e 1964) e due nella classe 125cc (1963 e 1965). nel motocross ci sono diversi piloti tra i quali spicca ben townley campione del mondo mx2 nel 2004. anche nei rally la nuova zelanda ha una figura importante, si tratta del giovane hayden paddon, pilota che in forza al team hyundai si sta facendo notare nel world rally championship. nel 2016 ha vinto il rally d'argentina.\n\n\n=== softball ===\naltro sport in cui la nuova zelanda primeggia \u00e8 il softball, con ben 6 titoli mondiali vinti fra gli uomini e uno fra le donne.\n\n\n=== rugby a 7 e rugby league ===\naltre discipline sportive di grande importanza sono il rugby a 7 (campione del mondo nel 2001, nel 2013 e 2018) e il rugby league (campione del mondo nel 2008).\n\n\n=== canottaggio ===\ndi grande importanza per la nuova zelanda \u00e8 anche il canottaggio; mah\u00e9 drysdale tra gli altri ha ottenuto cinque successi nei campionati mondiali.\n\n\n=== giochi olimpici ===\n\nla prima medaglia d'oro olimpica per la nuova zelanda fu vinta da ted morgan, nel pugilato, ai giochi olimpici di amsterdam 1928.\nla prima medaglia olimpica per la nuova zelanda fu ottenuta nel canottaggio con clarence hadfield d'arcy, medaglia di bronzo ad anversa 1920.\n\n\n=== altri sport ===\naltri sport di rilievo sono il cricket, il polo, il lacrosse e l'hockey su prato. fra le donne \u00e8 molto popolare il netball, gioco simile alla pallacanestro. di ottimo livello anche il ciclismo, in particolare su pista: la nuova zelanda ha un'ottima tradizione nell'inseguimento a squadre (sia maschile sia femminile, con medaglie in coppa del mondo e olimpiche). nel mondo degli scacchi spicca il grande maestro murray chandler, affiliato alla federazione neozelandese di scacchi. infine, l'alpinismo neozelandese pu\u00f2 annoverare edmund hillary, che scal\u00f2 per primo il monte everest la mattina del 29 maggio 1953, impresa compiuta assieme allo sherpa tenzing norgay.\n\n\n== tradizioni ==\n\n\n=== gastronomia ===\n\nla nuova zelanda integra nella propria gastronomia, piatti m\u0101ori, britannici e asiatici. la cucina \u00e8 influenzata da tutte le etnie che fanno parte della popolazione. non si pu\u00f2 inoltre trascurare un accenno alla vasta scelta di vini, prodotti dalla fiorente attivit\u00e0 vitivinicola, in piena ascesa. le specialit\u00e0 pi\u00f9 note possono suddividersi in due famiglie principali: originarie m\u0101ori e non.\nnella cucina m\u0101ori i cibi sono solitamente cotti in forni interrati, riempiti opportunamente con brace calda. vista l'attivit\u00e0 geotermica molto diffusa nel paese, anticamente essa veniva sfruttata per la cottura dei cibi. maiale, pollo, agnello e pecora sono le carni cucinate nell'hangi, come contorno invece l'immancabile kumara (patata dolce), cipolle, cavolo, patate, carote e zucca. tutto pu\u00f2 essere aggiunto di taro, una pianta polinesiana, che avvolto conferisce un gradevole gusto piccante.\nle costolette di agnello sono molto diffuse anche nella cucina kiwi non m\u0101ori e vengono solitamente consumate accompagnate dalla deliziosa salsa di menta.\nun'altra specialit\u00e0 largamente diffusa nel paese \u00e8 il fish and chips, una tradizione importata dal regno unito, ma la disponibilit\u00e0 di altre variet\u00e0 di pesce rende il f&c neozelandese vagamente diverso al gusto. solitamente si tratta di dentice.\ni mitili giganti di coromandel sono un altro eccellente piatto da provare. cucinati solitamente bolliti e aromatizzati, anche con curry.\nla parte forse realmente sviluppata in tutta la nazione \u00e8 quella dei dolci, e in particolare la pavlova e l'afghan.\nla pavlova, sulla cui origine per anni c'\u00e8 stata una discussione con i cugini australiani, \u00e8 una torta con una base di meringa, spesso coperta con panna e sempre servita con fragole tagliate e kiwi a fettine.\nl'afghan \u00e8, invece, un biscotto a base di cioccolato, farina, zucchero e burro di varie misure.\n\n\n== ricorrenze nazionali ==\n\n\n=== festivit\u00e0 ===\nle festivit\u00e0 sono legate principalmente alla cristianit\u00e0: l'assunzione, 15 agosto; tutti i santi, 1\u00ba novembre; l'immacolata concezione, 8 dicembre; natale, 25 dicembre; santo stefano, 26 dicembre; pasqua, in una data mobile.\nle feste pubbliche sono: capodanno, il 1\u00ba gennaio; la festa del lavoro che cade nel quarto luned\u00ec di ottobre; la festa nazionale, il 6 febbraio.\nfestivit\u00e0 molto importante inoltre \u00e8 quella del sovrano trooping the colour\n\n\n== inno ==\nla nuova zelanda adotta ufficialmente due inni nazionali: god save the king e god defend new zealand.\n\n\n== fusi orari ==\nla nuova zelanda \u00e8 situata a utc+12 ma fanno eccezione le isole chatham poste a est dello stato (che a differenza delle cook e dell'isola di niue nella polinesia, non sono dipendenze) le quali osservano utc+12:45. nella stagione estiva (cio\u00e8 la nostra invernale) invece si aggiunge un'ora in pi\u00f9 per entrambi. la nuova zelanda \u00e8 11 ore avanti rispetto all'italia, ma per la non contemporaneit\u00e0 dei cambi dell'ora solare e legale, ci sono 10 ore di differenza quando c'\u00e8 l'ora legale in italia (e solare in nuova zelanda).\n\n\n== note ==\n\n\n== bibliografia ==\ncarolyn bain, neal bedford, paul harding - nuova zelanda - lonely planet, edt, 2003 (guida turistica)\nmarco moretti - nuova zelanda - clupguide, 2000 (guida turistica)\n\n\n== voci correlate ==\nautorit\u00e0 territoriali della nuova zelanda\ncitt\u00e0 della nuova zelanda\neconomia della nuova zelanda\nguerre del moschetto\nfiumi della nuova zelanda\nisole della nuova zelanda\nmontagne della nuova zelanda\npolitica della nuova zelanda\nregioni della nuova zelanda\nrelazioni bilaterali tra australia e nuova zelanda\nzelanda\n\n\n== altri progetti ==\n\n wikisource contiene una pagina su nuova zelanda\n wikiquote contiene citazioni di o su nuova zelanda\n wikizionario contiene il lemma di dizionario \u00abnuova zelanda\u00bb\n wikinotizie contiene notizie di attualit\u00e0 su nuova zelanda\n wikimedia commons contiene immagini o altri file su nuova zelanda\n wikivoyage contiene informazioni turistiche su nuova zelanda\n\n\n== collegamenti esterni ==\n\n sito ufficiale, su govt.nz. \n nuova zelanda, su treccani.it \u2013 enciclopedie on line, istituto dell'enciclopedia italiana. \n nuova zelanda, in dizionario di storia, istituto dell'enciclopedia italiana, 2010. \n nu\u00f2va zelanda, su sapere.it, de agostini. \n(it, de, fr) nuova zelanda, su hls-dhs-dss.ch, dizionario storico della svizzera. \n(en) warren moran, conrad alexander blyth, keith sinclair, raewyn dalziel, william hosking oliver e jack vowles, new zealand, su enciclopedia britannica, encyclop\u00e6dia britannica, inc. \n(en) nuova zelanda, su the encyclopedia of science fiction. \n(en) nuova zelanda, in catholic encyclopedia, robert appleton company. \n scheda della nuova zelanda dal sito viaggiare sicuri. url consultato il 29 marzo 2018 (archiviato dall'url originale il 7 gennaio 2007). - sito curato dal ministero degli esteri e dall'aci"