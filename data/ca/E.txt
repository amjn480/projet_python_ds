La E és la cinquena lletra de l'alfabet català i segona de les vocals. El seu nom és e.


== Fonètica ==
Es pronuncia /e/ en tot el territori i depenent de la paraula en concret es pot pronunciar /ε/ a qualsevol lloc del domini lingüístic menys en el català septentrional. Aquesta lletra marca la isoglossa entre el dialecte occidental i l'oriental, ja que el primer sempre es pronuncia /e/ en posició àtona mentre que en l'altre es pronuncia com a /ə/. A les illes balears pot arribar a prendre el valor de /ə/ fins i tot en posició tònica, característica que es creu que abans podia tenir tot el parlar oriental. En xipella es pot pronunciar /i/ en alguns plurals i en alguerès sempre es pronuncia /a/ en posició àtona.
Quan seguint les normes d'accentuació s'ha de marcar que la e és tònica es marcarà È è quan es pronunciï /ε/ i É é quan es pronunciï /e/. Tot i que la pronunciació en un sentit o altre pot variar segons el dialecte des del diccionari d'en Pompeu Fabra que està força normativitzat i admès com s'ha d'escriure cada mot dependentment de cada paraula. Només els valencians posen en qüestió algunes paraules deguda a la diferent pronunciació de la e tònica al català occidental, [e], del català oriental, [ɛ]. Aquestes diferències afecten paraules del tipus com francés/francès, cinqué/cinquè o conéixer/conèixer, etc. Val a dir que els balears mai veuen reflectit en l'escriptura quan han de pronunciar /ə/ tònica i quan no.


== Significats de la lletra E ==
Bioquímica: En majúscula símbol de l'àcid glutàmic. Existeix la vitamina E.
Física: en majúscula símbol de l'energia. En minúscula s'usa per referir-se als electrons i com a símbol de la constant de càrrega elèctrica elemental.
Lingüística: S'usa per indicar "electrònic", en el sentit que es fa a través d'Internet, com a e-mail. A part, és la lletra més comuna del francès. Hi ha una llengua parlada a la Xina amb aquest nom.
Matemàtiques: Nombre e, nombre irracional que serveix de base pels logaritmes neperians.
Música: Correspon al mi en la notació musical germànica.
Nutrició: Indica producte alimentari aprovat per la Unió Europea. Se segueix d'un guió i el número del producte.
SI: En majúscula símbol d'exa.
Vehicles: indica que venen d'Espanya. A les carreteres designa les rutes europees.


== Símbols derivats o relacionats ==

Viccionari