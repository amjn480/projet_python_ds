"dorsz atlantycki (gadus morhua), nazywany r\u00f3wnie\u017c dorszem lub w\u0105t\u0142uszem \u2013 drapie\u017cna ryba morska, najwi\u0119kszy z przedstawicieli rodziny dorszowatych; gatunek w\u0119drowny wyst\u0119puj\u0105cy w p\u00f3\u0142nocnej cz\u0119\u015bci oceanu atlantyckiego i w morzach p\u00f3\u0142nocnej europy.\nw polsce mianem dorsza okre\u015bla si\u0119 zwykle trzy podgatunki dorsza atlantyckiego, z kt\u00f3rych najbardziej znanym jest dorsz ba\u0142tycki (g. morhua callarias) nazywany tak\u017ce pomuchl\u0105. spokrewnione z dorszem atlantyckim s\u0105: dorsz pacyficzny (g. macrocephalus), ogak (g. ogac), jak i dorsze arktyczne z rodzaju arctogadus.\njako \u0142atwo dost\u0119pna i po\u017cywna ryba \u0142owna dorsz mia\u0142 du\u017ce znaczenie w rozwoju cywilizacji wybrze\u017cy p\u00f3\u0142nocnego atlantyku, b\u0119d\u0105c \u201echlebem powszednim\u201d wielu spo\u0142ecze\u0144stw. dla przemys\u0142u\nrybnego wielu kraj\u00f3w ci\u0105gle jest jedn\u0105 z najwa\u017cniejszych po\u0142awianych ryb. w konkurencji o jego malej\u0105ce zasoby dochodzi\u0142o do mi\u0119dzynarodowych konflikt\u00f3w. dzi\u015b dorsz sta\u0142 si\u0119 symbolem niezr\u00f3wnowa\u017conego rybo\u0142\u00f3wstwa \u2013 ze wzgl\u0119du na prze\u0142owienie, szczeg\u00f3lnie populacji w zachodnim atlantyku oraz w morzu p\u00f3\u0142nocnym i ba\u0142tyku, ten jeszcze niedawno powszechny gatunek jest nara\u017cony na wygini\u0119cie. w polsce jego po\u0142owy i zarz\u0105dzanie s\u0105 g\u0142\u00f3wnym problemem rybo\u0142\u00f3wstwa i wa\u017cnym tematem politycznym.\n\n\n== budowa ==\ncia\u0142o dorsza jest wyd\u0142u\u017cone, w przekroju poprzecznym owalne. g\u0142owa du\u017ca, szeroka, z wyd\u0142u\u017conym pyskiem, na podbr\u00f3dku znajduje si\u0119 pojedynczy, dobrze rozwini\u0119ty w\u0105s. oparta na symetrycznym szkielecie p\u0142etwa ogonowa jest pionowo \u015bci\u0119ta lub lekko wkl\u0119s\u0142a. wyst\u0119puj\u0105 trzy wyra\u017anie oddzielone p\u0142etwy grzbietowe i dwie \u2013 r\u00f3wnie\u017c wyra\u017anie oddzielone \u2013 p\u0142etwy odbytowe. odcinek od kraw\u0119dzi pyska do pierwszej p\u0142etwy grzbietowej jest mniejszy ni\u017c 1/3 d\u0142ugo\u015bci ca\u0142kowitej (tl). pierwsza p\u0142etwa odbytowa zaczyna si\u0119 dok\u0142adnie pod pocz\u0105tkiem drugiej p\u0142etwy grzbietowej. p\u0142etwy brzuszne po\u0142o\u017cone przed p\u0142etwami piersiowymi. w p\u0142etwach nie wyst\u0119puj\u0105 promienie twarde. wyra\u017anie uwidoczniona, jasna linia boczna jest \u0142ukowato wygi\u0119ta ponad p\u0142etwami piersiowymi i zachodzi na g\u0142ow\u0119. ca\u0142e cia\u0142o pokrywaj\u0105 drobne, g\u0142\u0119boko wro\u015bni\u0119te \u0142uski cykloidalne.\nstosunkowo du\u017cy otw\u00f3r g\u0119bowy znajduje si\u0119 w po\u0142o\u017ceniu ko\u0144cowym, z doln\u0105 szcz\u0119k\u0105 nieco kr\u00f3tsz\u0105 od g\u00f3rnej. oczy \u015bredniej wielko\u015bci, oko\u0142o 1/2 d\u0142ugo\u015bci pyska. p\u0119cherz p\u0142awny du\u017cy i dobrze rozwini\u0119ty.\n\n\n=== ubarwienie ===\nubarwienie dorszy jest uzale\u017cnione od podgatunku oraz od barw przewa\u017caj\u0105cych w ich miejscach wyst\u0119powania. grzbiet ciemny, od br\u0105zowego do zielonkawego lub szarooliwkowego, boki nieco ja\u015bniejsze, brzuch bia\u0142y. grzbiet, wierzch g\u0142owy i boki usiane s\u0105 licznymi ciemnymi plamkami. p\u0142etwy ciemne, szarooliwkowe, czasami na p\u0142etwach grzbietowych pojawiaj\u0105 si\u0119 ciemniejsze, sko\u015bne pasma. t\u0119cz\u00f3wka srebrzysta lub z\u0142otawa.\n\n\n=== rozmiary i wiek ===\nmaksymalna d\u0142ugo\u015b\u0107 cia\u0142a dorsza atlantyckiego wed\u0142ug cohena (1990) si\u0119ga 2 m, a dorsza ba\u0142tyckiego \u2013 1,3 m. eschmeyer i herald (1983) oraz robins i ray (1986) powo\u0142uj\u0105 si\u0119 na 183-centymetrowy rekord d\u0142ugo\u015bci dorsza atlantyckiego, jednak przeci\u0119tna d\u0142ugo\u015b\u0107 cia\u0142a jest znacznie mniejsza, u dorsza \u017cyj\u0105cego w morzu p\u00f3\u0142nocnym wynosi 30\u201380 cm, a w ba\u0142tyku 30\u201370 cm. przeci\u0119tna masa to 0,8\u20132 kg, maksymalna mo\u017ce wynosi\u0107 40 kg. bigelow i schroeder (1953) potwierdzaj\u0105 96-kilogramowego (211 funt\u00f3w) dorsza z populacji zachodnioatlantyckiej.\nw\u0119dkarski rekord polski wagowy: 28,90 kg przy 137 cm (1997)dorsz w atlantyku ro\u015bnie najszybciej w czerwcu, a najwolniej w pa\u017adzierniku i listopadzie. szybko\u015b\u0107 wzrostu zale\u017cy od temperatury wody, ale przede wszystkim od dostatku po\u017cywienia, g\u0142\u00f3wnie gromadnika.\nrozmiary poszczeg\u00f3lnych osobnik\u00f3w zale\u017c\u0105 od ich wieku, gdy\u017c ryby rosn\u0105 przez ca\u0142e swoje \u017cycie. dorsz mo\u017ce prze\u017cy\u0107 ponad 20 lat, czego maj\u0105 dowodzi\u0107 analizy warstw rocznych w otolicie.\n\n\n== podgatunki i ich wyst\u0119powanie ==\nw\u015br\u00f3d populacji dorsza atlantyckiego wyr\u00f3\u017cnia si\u0119 podgatunki i rasy r\u00f3\u017cni\u0105ce si\u0119 od siebie rozmieszczeniem geograficznym, trasami i odleg\u0142o\u015bciami w\u0119dr\u00f3wek, rozmiarami, ubarwieniem, morfologi\u0105 p\u0119cherza p\u0142awnego, a tak\u017ce preferencjami \u015brodowiskowymi:\n\ngadus morhua morhua (linnaeus, 1758) \u2013 podgatunek nominatywny, zamieszkuje p\u00f3\u0142nocn\u0105 cz\u0119\u015b\u0107 oceanu atlantyckiego oraz zachodni\u0105 cz\u0119\u015b\u0107 oceanu lodowatego. wyst\u0119puje w morzu p\u00f3\u0142nocnym, w okolicach islandii, grenlandii i nowej fundlandii i w zachodniej cz\u0119\u015bci morza ba\u0142tyckiego.\ngadus morhua callarias (linnaeus, 1758) \u2013 dorsze w ba\u0142tyku wyr\u00f3\u017cnia si\u0119 jako podgatunek g. m. callarias \u2013 dorsz ba\u0142tycki, z kaszubskiego nazywany pomuchl\u0105. spotykany jest od cie\u015bnin du\u0144skich do zatoki botnickiej. dorsze ba\u0142tyckie odznaczaj\u0105 si\u0119 mniejszymi rozmiarami cia\u0142a i przystosowaniem do w\u00f3d o mniejszym zasoleniu. opisane by\u0142y po raz pierwszy przez linneusza pod nazw\u0105 gadus callarias. s\u0105 podgatunkiem niemigruj\u0105cym.\ngadus morhua kildinensis (derjugin, 1920) \u2013 dorsz kildy\u0144ski \u2013 trzeci z wyr\u00f3\u017cnionych taksonomicznie podgatunk\u00f3w opisany zosta\u0142 oryginalnie jako g. callarias kildinensis przez konstantina michai\u0142owicza derjugina w 1920. wyst\u0119puje skrajnie nielicznie jedynie w ma\u0142ym jeziorze mogilnoje na wyspie kildin w pobli\u017cu p\u00f3\u0142wyspu kolskiego w morzu barentsa. jest podgatunkiem reliktowym, przystosowanym do egzystencji w tych warstwach wody jeziora, kt\u00f3re odznaczaj\u0105 si\u0119 niskim stopniem zasolenia, a kt\u00f3re le\u017c\u0105 mi\u0119dzy g\u00f3rn\u0105 warstw\u0105 zawieraj\u0105c\u0105 wod\u0119 s\u0142odk\u0105 i warstw\u0105 przydenn\u0105 bogat\u0105 w siarkowod\u00f3r. warstwy wody s\u0142onej pochodz\u0105 z czas\u00f3w, kiedy jezioro by\u0142o cz\u0119\u015bci\u0105 morza barentsa. oko\u0142o x wieku straci\u0142o ono kontakt z wodami morza przez powstanie naturalnej tamy, kt\u00f3ra zablokowa\u0142a tym samym populacj\u0119 dorsza w jeziorze. pomimo tego, \u017ce ryba by\u0142a ju\u017c znana na pocz\u0105tku xix w. derjugin by\u0142 pierwszym, kt\u00f3ry opisa\u0142 podgatunek systematycznie. por\u00f3wnuj\u0105c g. m. kildinensis z g. m. morhua rosyjski hydrobiolog zauwa\u017cy\u0142 r\u00f3\u017cnice zabarwienia cia\u0142a, jak i og\u00f3lnie mniejsze rozmiary dorsza kildinensis, kt\u00f3ry dopasowa\u0142 si\u0119 do warunk\u00f3w panuj\u0105cych w ma\u0142ym i do\u015b\u0107 p\u0142ytkim jeziorze mogilnoje.ze wzgl\u0119du na reliktowy charakter podgatunku, w 1997 g. m. kildinensis zosta\u0142 wpisany do czerwonej ksi\u0119gi gatunk\u00f3w zagro\u017conych rosyjskiej federacji i oznaczony najwy\u017csz\u0105 kategori\u0105 rzadko\u015bci. od 1998 znajduje si\u0119 tak\u017ce w czerwonej ksi\u0119dze gatunk\u00f3w zagro\u017conych organizacji iucn.w wypadku podgatunku nominatywnego g. m. morhua badania wykazuj\u0105 daleko id\u0105ce zr\u00f3\u017cnicowanie genetyczne stad zar\u00f3wno u wybrze\u017cy ameryki p\u00f3\u0142nocnej, jak i we wschodnim atlantyku. w ba\u0142tyku dochodzi do mieszania si\u0119 podgatunk\u00f3w g. m. morhua i g. m. callarias w basenie arkony, w kt\u00f3rym odbywa si\u0119 ich wiosenne i letnie tar\u0142o.\n\n\n== \u015brodowisko wyst\u0119powania ==\nw odr\u00f3\u017cnieniu od skrajnie nielicznego podgatunku g. m. kildinensis, kt\u00f3ry \u017cyje w zupe\u0142nie innych warunkach \u015brodowiskowych, zwi\u0105zanych z wodami jeziora mogilnoje, habitat pozosta\u0142ych podgatunk\u00f3w dorsza to morza i oceany. dorsz jest gatunkiem euryhalicznym, to znaczy, znosz\u0105cym r\u00f3\u017cny stopie\u0144 zasolenia wody. istniej\u0105 jednak obszary w ba\u0142tyku, np. zatoka botnicka, w kt\u00f3rych ze wzgl\u0119du na zbyt niskie zasolenie dorsz nie wyst\u0119puje. temperatury optymalne dla \u017cycia i rozrodu to 2-7 \u00b0c. m\u0142ode dorsze przebywaj\u0105 w p\u0142ytkich, przybrze\u017cnych wodach, osobniki doros\u0142e przebywaj\u0105 na otwartym morzu. zazwyczaj dorsz przebywa na g\u0142\u0119boko\u015bci do 220 m, ale czasami schodzi nawet na 600 m. zazwyczaj \u017ceruje przy dnie, czasami r\u00f3wnie\u017c w toni. wiosn\u0105 dorsz \u017ceruje na g\u0142\u0119binach, przez reszt\u0119 roku spotka\u0107 go mo\u017cna na otwartych wodach. zazwyczaj trzyma si\u0119 w mniejszych lub wi\u0119kszych \u0142awicach.\n\n\n== biologia ==\ndorsz jest drapie\u017cnikiem. \u017cywi si\u0119 g\u0142\u00f3wnie rybami z rodziny \u015bledziowatych, babkowatych, makrelami, narybkiem ryb dorszowatych, skorupiakami (np. krylem p\u00f3\u0142nocnym), w morzach subarktycznych gromadnikami, a nawet g\u0142owonogami. powszechny jest kanibalizm \u2013 im wi\u0119kszy okaz, tym cz\u0119\u015bciej od\u017cywia si\u0119 m\u0142odymi swojego gatunku, maj\u0105cymi do 3 lat i mierz\u0105cymi do 40 cm. pogo\u0144 za rybami u\u0142atwia mu wrzecionowaty kszta\u0142t cia\u0142a znamionuj\u0105cy dobrych p\u0142ywak\u00f3w. silnie zbudowany i uz\u0119biony pysk jest przystosowany do chwytania zdobyczy, a dobrze rozwini\u0119ty w\u0105sik na podbr\u00f3dku pomaga przy penetracji dna.\nmimo drapie\u017cnego stylu \u017cycia dorsz atlantycki r\u00f3wnie\u017c jest jednym z ogniw pokarmowych w\u015br\u00f3d innych drapie\u017cnik\u00f3w (np. dla \u017car\u0142acza b\u0142\u0119kitnego, kolenia pospolitego czy kongera).\nw ba\u0142tyku dojrza\u0142o\u015b\u0107 p\u0142ciow\u0105 samce osi\u0105gaj\u0105 po 2-3. roku \u017cycia, a samice po 3-4. roku \u017cycia. w morzu p\u00f3\u0142nocnym dorsz dojrzewa p\u0142ciowo w 5-6. roku, a w morzu barentsa w 8-12. roku \u017cycia. tar\u0142o w ba\u0142tyku odbywa si\u0119 w g\u0142\u0119bokich wodach (g\u0142\u0119bia bornholmska) \u2013 gdzie zasolenie jest wi\u0119ksze, co zapewnia ikrze p\u0142ywalno\u015b\u0107 \u2013 od marca do sierpnia z nasileniem w kwietniu-czerwcu. ko\u0142o nowej fundlandii nasilenie tar\u0142a trwa od grudnia do marca, ko\u0142o islandii od marca do czerwca. pojedyncza, doros\u0142a, du\u017ca samica dorsza mo\u017ce z\u0142o\u017cy\u0107 od 0,5 mln do nawet 9 mln jaj, kt\u00f3re unosz\u0105 si\u0119 nast\u0119pnie swobodnie w wodzie. po 15-20 dniach wyl\u0119gaj\u0105 si\u0119 z nich larwy d\u0142ugo\u015bci ok. 4 mm i rozpoczynaj\u0105 \u017cerowanie w wodach pelagialnych nadal unoszone pr\u0105dem wody. po 3 miesi\u0105cach m\u0142ode dorsze osi\u0105gaj\u0105 d\u0142ugo\u015b\u0107 3\u20136 cm i przystosowuj\u0105 si\u0119 do przydennego trybu \u017cycia. w tym okresie u m\u0142odych, migruj\u0105cych dorszy atlantyckich rozpoczyna si\u0119 w\u0119dr\u00f3wka pokarmowa na p\u0142ytkie wody, gdzie \u017cywi\u0105 si\u0119 bezkr\u0119gowcami. osobniki doros\u0142e wykonuj\u0105 d\u0142ugie w\u0119dr\u00f3wki na tarliska, a po okresie godowym z tarlisk na \u017cerowiska.\n\n\n=== znaczenie dorsza w ekosystemach morskich ===\nw ekosystemach dorsz odgrywa znacz\u0105c\u0105 rol\u0119 jako drapie\u017cnik dominuj\u0105cy ni\u017csze pi\u0119tra piramidy troficznej. jego znikni\u0119cie ze szczytu \u0142a\u0144cucha pokarmowego wskutek prze\u0142owienia doprowadza do zmian w strukturze piramidy (kaskada troficzna): podczas gdy populacje fok, mniejszych gatunk\u00f3w ryb, kraba \u015bnie\u017cnego i krewetki p\u00f3\u0142nocnej powi\u0119kszy\u0142y si\u0119, zmniejszy\u0142y si\u0119 ilo\u015bci drobnego zooplanktonu, a co za tym idzie zwi\u0119kszy\u0142y ilo\u015bci fitoplanktonu. dorsz jest zatem naturalnym hamulcem zakwit\u00f3w alg tak\u017ce w ba\u0142tyku. w zwi\u0105zku z tym upadek populacji dorsza jest obok zmian klimatycznych g\u0142\u00f3wn\u0105 przyczyn\u0105 g\u0142\u0119bokich przemian w ekosystemach morskich p\u00f3\u0142nocnego atlantyku.\n\n\n== znaczenie dorsza w historii cywilizacji zachodniej ==\nw swojej ksi\u0105\u017cce po\u015bwi\u0119conej dorszowi mark kurlansky twierdzi, \u017ce to w\u0142a\u015bnie dzi\u0119ki tej rybie zosta\u0142a odkryta ameryka p\u00f3\u0142nocna. z jednej strony suszony na mrozie dorsz mia\u0142 ju\u017c w x i xi wieku ogromne znaczenie jako prowiant wiking\u00f3w podczas ich d\u0142ugodystansowych wypraw \u0142odziami po p\u00f3\u0142nocnym atlantyku, do islandii, grenlandii i w ko\u0144cu nowej fundlandii. z drugiej strony popyt na dorsza w \u015bredniowiecznej europie mia\u0142 si\u0119 przyczyni\u0107 do dalekich wypraw rybackich bask\u00f3w i anglik\u00f3w w obfituj\u0105ce dorszem akweny u wschodnich wybrze\u017cy nowej fundlandii, wypraw maj\u0105cych miejsce jeszcze przed (ponownym) odkryciem ameryki przez krzysztofa kolumba.fakt, \u017ce europa dowiedzia\u0142a si\u0119 o istnieniu ameryki dopiero od kolumba, kurlansky t\u0142umaczy profesjonalizmem: podczas gdy odkrywcy og\u0142aszali swoje odkrycia, rybacy nie zdradzali \u201eswoich miejsc\u201d.\nzachowa\u0142y si\u0119 dokumenty, kt\u00f3re wskazuj\u0105 na to, \u017ce rybacy dorsza z angielskiego bristolu mogli odkry\u0107 now\u0105 fundlandi\u0119 w latach 80. xv wieku. na pewno przyczynili si\u0119 do poznania p\u00f3\u0142nocnego atlantyku, szukaj\u0105c w tym czasie jak najlepszych zak\u0105tk\u00f3w na po\u0142\u00f3w dorsza. jako \u0142atwo dost\u0119pne i bogate w bia\u0142ko \u017ar\u00f3d\u0142o po\u017cywienia ryba odegra\u0142a znacz\u0105c\u0105 rol\u0119 w pierwszej fali kolonizacji nowo odkrytych teren\u00f3w p\u00f3\u0142nocnej ameryki. w p\u00f3\u017aniejszym czasie dorsz by\u0142 regularnym po\u017cywieniem niewolnik\u00f3w pracuj\u0105cych na plantacjach obu ameryk, a popyt na niego i handel przyczyni\u0142y si\u0119 do dobrobytu w takich regionach jak nowa fundlandia.\no powszechno\u015bci dorsza na sto\u0142ach spo\u0142ecze\u0144stw p\u00f3\u0142nocnoatlantyckich \u015bwiadczy wydana w usa w 1858 roku encyklopedia cyclopedia of commerce and commercial navigation (en. encyklopedia handlu i nawigacji handlowej), zawieraj\u0105ca lakoniczny opis dorsza: dorsz \u2013 gatunek ryby, znany tak powszechnie, \u017ce nie potrzeba go opisywa\u0107. jest niewyobra\u017calnie p\u0142odna. leewenhoek doliczy\u0142 si\u0119 w jednym dorszu 9.384 tys. jaj \u2013 liczba, kt\u00f3ra skazuje na niepowodzenie wszystkie starania cz\u0142owieka, zupe\u0142nego wy\u0142owienia tej ryby.\n\n\n== po\u0142owy ==\ndorsz jest obok szprota i \u015bledzia gatunkiem najliczniej po\u0142awianym przez floty rybackie pa\u0144stw unii europejskiej i najbardziej cennym. w 2004 roku z\u0142owiono 70 tys. ton dorsza, co stanowi prawie 10% ca\u0142kowitej ilo\u015bci ryb z\u0142owionych przez ue (735 tys. ton). jest to jednak tylko u\u0142amek wielko\u015bci po\u0142ow\u00f3w lat 60. xx wieku. \u0142owiska p\u00f3\u0142nocnego atlantyku dostarcza\u0142y wtedy od 2 do 4 mln ton tej ryby rocznie, zanim wyniki zacz\u0119\u0142y drastycznie spada\u0107 w nast\u0119pnych dekadach.\nw ba\u0142tyku po\u0142owy dorsza w latach 1950-1970 waha\u0142y si\u0119 w granicach 120-170 tys. ton rocznie, w tym polskie rybo\u0142\u00f3wstwo osi\u0105ga\u0142o 35-60 tys. ton. jeszcze lata 80. okre\u015bla si\u0119 jako \u201ez\u0142ote\u201d dla polskiego rybo\u0142\u00f3wstwa ze szczytem 120 tys. ton. od roku 2002 oficjalnie deklarowane po\u0142owy polskich rybak\u00f3w w ba\u0142tyku znajduj\u0105 si\u0119 na poziomie poni\u017cej 20 tys. ton. pomimo tego polskie rybo\u0142\u00f3wstwo osi\u0105ga\u0142o najlepsze wyniki po\u0142owowe dorsza ze wszystkich kraj\u00f3w nadba\u0142tyckich.\ndo po\u0142ow\u00f3w dorsza w ba\u0142tyku stosuje si\u0119 przede wszystkim w\u0142oki denne, ale tak\u017ce denne sieci skrzelowe i w niekt\u00f3rych miejscach w\u0142oki g\u0142\u0119binowe.\n\n\n== konflikty mi\u0119dzynarodowe zwi\u0105zane z po\u0142owami ==\nw latach 70. xx wieku wielko\u015b\u0107 po\u0142ow\u00f3w dorsza zacz\u0119\u0142a spada\u0107, a rywalizacja o zmniejszaj\u0105ce si\u0119 populacje dorsza przyj\u0119\u0142a rozmiary powa\u017cnych spor\u00f3w mi\u0119dzynarodowych. pomi\u0119dzy wielk\u0105 brytani\u0105 a islandi\u0105 dosz\u0142o do wojen dorszowych, w kt\u00f3rych dochodzi\u0142o do zrywania sieci, taranowania statk\u00f3w i wymiany strza\u0142\u00f3w. w 1983 roku dosz\u0142o do spi\u0119\u0107 pomi\u0119dzy du\u0144skimi rybakami a brytyjsk\u0105 ochron\u0105 wybrze\u017ca. grenlandia wyst\u0105pi\u0142a w 1985 roku ze wsp\u00f3lnoty europejskiej po tym, jak jej wody terytorialne obfituj\u0105ce dot\u0105d w dorsza zosta\u0142y prze\u0142owione (g\u0142\u00f3wnie przez floty rybackie pa\u0144stw wsp\u00f3lnoty europejskiej, przede wszystkim niemieck\u0105 i brytyjsk\u0105), a jej rz\u0105d nie doszed\u0142 do porozumienia z innymi krajami wsp\u00f3lnoty w sprawach limit\u00f3w po\u0142owowych w tych wodach. w latach 90. xx wieku dosz\u0142o r\u00f3wnie\u017c do spi\u0119\u0107 pomi\u0119dzy kanadyjsk\u0105 ochron\u0105 wybrze\u017ca i rybakami hiszpa\u0144skimi \u0142owi\u0105cymi w wodach nowej fundlandii. bogactwo tych w\u00f3d w dorsza by\u0142o legendarne, ale po niezr\u00f3wnowa\u017conym rybo\u0142\u00f3wstwie xx wieku dosz\u0142o i w nich do za\u0142amania si\u0119 populacji. doprowadzi\u0142o to do zatrzymania po\u0142ow\u00f3w w tych obszarach, do upadku rybo\u0142\u00f3wstwa nowofundlandzkiego i ca\u0142ej struktury gospodarczej regionu. pomimo zakazu po\u0142ow\u00f3w stada dorsza nowofundlandzkiego do tej pory nie zregenerowa\u0142y si\u0119.\n\n\n== problemy z dorszem nowofundlandzkim ==\ntrwa debata szukaj\u0105ca odpowiedzi na pytanie, dlaczego populacja dorsza u wybrze\u017cy nowej fundlandii po pi\u0119tnastu latach zakazu po\u0142ow\u00f3w do tej pory nie zregenerowa\u0142a si\u0119. istnieje kilka g\u0142\u00f3wnych hipotez:\n\nfoki \u2013 po za\u0142amaniu si\u0119 populacji dorsza w latach 90. kolejni kanadyjscy ministrowie ochrony \u015brodowiska zezwalali na masowe polowania na foki, podejrzane przez rybak\u00f3w i niekt\u00f3rych polityk\u00f3w o zniszczenie populacji dorsza. bezpo\u015bredni zwi\u0105zek pomi\u0119dzy drapie\u017cnictwem i wzrostem liczebnym fok a zanikiem dorsza okaza\u0142 si\u0119 jednak spekulatywny, gdy\u017c powi\u0105zania w ekosystemach morskich s\u0105 tak bardzo skomplikowane, \u017ce badania naukowe nie potwierdzi\u0142y go dot\u0105d jednoznacznie. w rzeczywisto\u015bci redukcja populacji fok nie przynios\u0142a rezultat\u00f3w.\nprze\u0142owienie \u2013 w\u015br\u00f3d naukowc\u00f3w panuje jednomy\u015blno\u015b\u0107 co do tego, \u017ce prze\u0142owienie, wywo\u0142ane przez z\u0142e zarz\u0105dzanie po\u0142owami, w kt\u00f3rym \u015brodki ochronne zastosowano za p\u00f3\u017ano i w dodatku nieodpowiednie, jest g\u0142\u00f3wn\u0105 przyczyn\u0105 nag\u0142ego spadku liczebno\u015bci dorsza u wybrze\u017cy ameryki p\u00f3\u0142nocnej. do\u015bwiadczenia wykazuj\u0105 poza tym, \u017ce odbudowa zredukowanych populacji zale\u017cy w wi\u0119kszym stopniu od infrastruktury zarz\u0105dzania po\u0142owami i od kontekstu socjalno-ekonomicznego, a nie tylko od kalkulacji wielko\u015bci stad. dzi\u015b przyjmuje si\u0119 jednak, \u017ce prze\u0142owienie nie by\u0142o jedyn\u0105 przyczyn\u0105.\nzmiany klimatyczne \u2013 nowsze badania zdaj\u0105 si\u0119 wskazywa\u0107 na wi\u0119ksz\u0105 rol\u0119 zmian klimatycznych na za\u0142amanie si\u0119 stad dorsza i podkre\u015blaj\u0105 wp\u0142yw tych zmian na ca\u0142y \u0142a\u0144cuch pokarmowy. ten nie tylko zmieni\u0142 swoj\u0105 struktur\u0119 troficzn\u0105 \u2013 wielko\u015b\u0107 og\u00f3lnej biomasy (zooplanktonu i ryb) w ekosystemie atlantyku zmniejszy\u0142a si\u0119 drastycznie. tu naukowcy przypuszaj\u0105, \u017ce prze\u0142owienie przyczyni\u0142o si\u0119 tylko do szybszego spadku liczebnego populacji dorsza, kt\u00f3ry w wolniejszym tempie i tak by nast\u0105pi\u0142. w zwi\u0105zku z tym ostrzegaj\u0105 przed oczekiwaniami szybkiej poprawy stan\u00f3w populacji ryby i sugeruj\u0105 okre\u015blanie plan\u00f3w zarz\u0105dzania po\u0142owami na d\u0142u\u017csze okresy czasu. inne badania z morza p\u00f3\u0142nocnego wykazuj\u0105 natomiast, \u017ce dorsz wcale nie omija swoich akwen\u00f3w, kt\u00f3re sta\u0142y si\u0119 cieplejszymi. a \u015bredni wzrost temperatury wody u wybrze\u017cy grenlandii (2,5 \u00b0c w ci\u0105gu 10 lat) przyczyni\u0142 si\u0119 nawet do lepszej kondycji tamtejszej, r\u00f3wnie\u017c przetrzebionej, populacji.g\u0142\u00f3d \u2013 zwi\u0105zana ze zmianami klimatycznymi i wywo\u0142an\u0105 przez prze\u0142owienie redukcj\u0105 og\u00f3lnej biomasy w p\u00f3\u0142nocno-zachodnim atlantyku jest hipoteza, \u017ce dorsze nowofundlandzkie nie potrafi\u0105 odbudowa\u0107 swoich populacji, poniewa\u017c cierpi\u0105 na g\u0142\u00f3d. do argumentacji, \u017ce wielko\u015b\u0107 populacji wszystkich gatunk\u00f3w ryb znajduje si\u0119 na zredukowanym przez rybo\u0142\u00f3wstwo poziomie, kt\u00f3ry nie jest w stanie od\u017cywi\u0107 dorastaj\u0105ce dorsze, przy\u0142\u0105czy\u0142 si\u0119 ju\u017c kanadyjski departament rybo\u0142\u00f3wstwa.wniosek jaki nasuwa si\u0119 z dotychczasowych do\u015bwiadcze\u0144 z dorszem nowofundlandzkim jest taki, \u017ce wy\u0142owiona poni\u017cej pewnego krytycznego momentu populacja nie jest w stanie odbudowa\u0107 si\u0119 w szybkim tempie ze wzgl\u0119du na jednoczesny z\u0142y stan ca\u0142ych ekosystem\u00f3w morskich stoj\u0105cych pod presj\u0105 zmian klimatycznych.\n\n\n== stan populacji w ba\u0142tyku ==\ncorocznie w czerwcu mi\u0119dzynarodowa rada bada\u0144 morza (ices), niezale\u017cna organizacja badawcza zrzeszaj\u0105ca naukowc\u00f3w z 20 kraj\u00f3w, przekazuje ue raporty m.in. o stanie populacji dorsza w wodach europejskich i og\u0142asza swoje doradcze stanowisko w kwestiach po\u0142ow\u00f3w. ices rozr\u00f3\u017cnia w ba\u0142tyku dwie odr\u0119bne populacje dorsza w zale\u017cno\u015bci od r\u00f3\u017cnych p\u00f3r tar\u0142a i dla cel\u00f3w zarz\u0105dzania: populacj\u0119 zachodni\u0105 i wschodni\u0105 (na zach\u00f3d i wsch\u00f3d od bornholmu).\nw 2006 roku ich sytuacja wygl\u0105da\u0142a nast\u0119puj\u0105co:\n\npopulacja w ba\u0142tyku zachodnim (cie\u015bniny du\u0144skie i basen arkony):zdoln\u0105 do rozrodczo\u015bci biomas\u0119 (ssb) szacowano na 23 tys. t.\nmas\u0119 biologicznie krytyczn\u0105 okre\u015bla si\u0119 w\u0142a\u015bnie na tym poziomie, 23 tys. t.stado skategoryzowano dlatego jako prze\u0142owione. ices radzi\u0142 ograniczenie po\u0142ow\u00f3w na rok 2007 do 20.500 t.\n\npopulacja w ba\u0142tyku wschodnim (akweny na wsch\u00f3d od bornholmu)zdoln\u0105 do rozrodczo\u015bci biomas\u0119 (ssb) szacowano na poni\u017cej 100 tys. t.\nmas\u0119 biologicznie krytyczn\u0105 szacuje si\u0119 na 160 tys. ton. poni\u017cej tej granicy ilo\u015b\u0107 doros\u0142ych ryb mo\u017ce powa\u017cnie spa\u015b\u0107, a stado dozna\u0107 kolapsu.\nw zwi\u0105zku z tym stado by\u0142o na historycznie niskim, krytycznym poziomie i nie by\u0142o wskaz\u00f3wek, \u017ceby ssb si\u0119 zwi\u0119ksza\u0142a.\njedynym ja\u015bniejszym punktem by\u0142 rocznik 2003 dorsza, kt\u00f3ry prze\u017cy\u0142 w dobrym stanie w por\u00f3wnaniu z rocznikami poprzednich 15 lat. dorsz w ba\u0142tyku dojrzewa do rozrodczo\u015bci i staje si\u0119 interesuj\u0105cym dla rybo\u0142\u00f3wstwa w wieku 3-5 lat. to znaczy, ze rocznik 2003 ma potencja\u0142, aby przyczyni\u0107 si\u0119 do wzrostu ssb, je\u015bli si\u0119 go nie prze\u0142owi.\nb\u0142\u0119dne dane z raport\u00f3w po\u0142ow\u00f3w by\u0142y znacznym problemem w zarz\u0105dzaniu rybo\u0142\u00f3wstwem przez kilka lat. naukowcy z ices przypuszczaj\u0105, \u017ce po\u0142owy by\u0142y o 35-45% wi\u0119ksze jak zg\u0142aszane. o t\u0119 wysoko\u015b\u0107 poprawili teraz swoje szacunki populacji. ale istnieje dlatego te\u017c du\u017ca niepewno\u015b\u0107 szacunk\u00f3w wielko\u015bci wszystkich rocznik\u00f3w.ices radzi\u0142 ue ca\u0142kowite zaniechanie po\u0142ow\u00f3w wschodnioba\u0142tyckiego dorsza w 2007 roku.\nnieznacznie wy\u017cej (ok. 150 tys. t) szacuje stan liczebny dorsza we wschodnim ba\u0142tyku morski instytut rybacki (mir). polscy naukowcy uzasadniaj\u0105 to uwzgl\u0119dnieniem wy\u017cszego poziomu nieraportowanych po\u0142ow\u00f3w w swoich obliczeniach.\nraport ices z 8 czerwca 2007 roku potwierdzi\u0142 nadal pogarszaj\u0105ce si\u0119 stany populacji dorsza w morzu p\u00f3\u0142nocnym, kattegacie, wschodnim ba\u0142tyku i kanale la manche. wed\u0142ug bada\u0144 organizacji dorsz cierpi na ma\u0142\u0105 zdolno\u015b\u0107 rozrodcz\u0105. nadal jest niewiele m\u0142odych ryb, daj\u0105cych szans\u0119 na odbudow\u0119 stad. w zwi\u0105zku z tym na rok 2008 naukowcy postulowali zaprzestanie po\u0142ow\u00f3w dorsza w tych wodach i ograniczenie po\u0142ow\u00f3w w ba\u0142tyku zachodnim do najwy\u017cej 13 500 ton.\nnajnowsze raporty mi\u0119dzynarodowej rady bada\u0144 morza z 2019 potwierdzaj\u0105, \u017ce liczebno\u015b\u0107 wschodniego stada dorsza znajduje si\u0119 poni\u017cej wszelkich krytycznych punkt\u00f3w odniesienia. ponadto potwierdzone zosta\u0142y naukowo obserwacje, \u017ce rozmiar ryb ulega stopniowemu zmniejszeniu (doros\u0142e maj\u0105 tylko 20 cm), podczas gdy dorsz w morzu ba\u0142tyckim mo\u017ce maksymalnie osi\u0105gn\u0105\u0107 nawet 1,3 m. w efekcie ices zaleci\u0142a znaczn\u0105 redukcj\u0119 po\u0142ow\u00f3w dorszy w ba\u0142tyku, a na 2020 rok zarekomendowa\u0142a ca\u0142kowite wstrzymanie po\u0142ow\u00f3w dorszy na wsch\u00f3d od bornholmu. w efekcie komisja europejska wprowadzi\u0142a zakaz po\u0142ow\u00f3w wschodniego stada ba\u0142tyckiego dorsza od 23 lipca 2019 do ko\u0144ca roku, przed\u0142u\u017cony nast\u0119pnie na rok 2020 i kolejne a\u017c do 2023.\n\n\n== zarz\u0105dzanie dorszem w morzu ba\u0142tyckim ==\n\n\n=== organy administracyjne ===\nkwestiami zwi\u0105zanymi z po\u0142owami dorsza w ba\u0142tyku zajmowa\u0142a si\u0119 od 1974 roku za\u0142o\u017cona w gda\u0144sku mi\u0119dzynarodowa komisja rybo\u0142\u00f3wstwa morza ba\u0142tyckiego (ibsfc). w 1999 roku opracowa\u0142a ona strategi\u0119 zarz\u0105dzania dorszem i zaleca\u0142a na podstawie bada\u0144 nad jego populacj\u0105 przeprowadzanych przez mi\u0119dzynarodow\u0105 rad\u0119 bada\u0144 morza (ices) roczne wielko\u015bci ca\u0142kowitych dopuszczalnych po\u0142ow\u00f3w (tac). obecnie po\u0142owy dorsza na ba\u0142tyku s\u0105 regulowane dwustronnie pomi\u0119dzy uni\u0105 europejsk\u0105 a rosj\u0105.\nunia zarz\u0105dza bezpo\u015brednio po\u0142owami swych pa\u0144stw cz\u0142onkowskich w ramach wsp\u00f3lnej polityki rybo\u0142\u00f3wstwa. tu dane naukowych monitoring\u00f3w analizuje naukowy, techniczny i ekonomiczny komitet ds. rybo\u0142\u00f3wstwa (stecf), kt\u00f3ry jest jednostk\u0105 operacyjn\u0105 komisji europejskiej. na podstawie jego analiz komisja wydaje ramowe zalecenia, a rada ds. rolnictwa i rybo\u0142\u00f3wstwa podejmuje ostateczne decyzje (np. wyznacza limity na po\u0142owy ryb). prace komisji wspiera ponadto w obszarze ba\u0142tyku za\u0142o\u017cony w 2006 roku regionalny komitet doradczy morza ba\u0142tyckiego (bs rac). respektowanie limit\u00f3w kontroluje, przy wsp\u00f3\u0142pracy z krajowymi inspektoratami, wsp\u00f3lnotowa agencja kontroli rybo\u0142\u00f3wstwa (cfca).\nsprawami dorsza w polsce zajmuje si\u0119 departament rybo\u0142\u00f3wstwa, kt\u00f3ry do roku 2007 by\u0142 jednostk\u0105 administracyjn\u0105 ministerstwa rolnictwa i rozwoju wsi. trwa projekt przeniesienia departamentu do ministerstwa gospodarki morskiej. kontrol\u0105 rybo\u0142\u00f3wstwa zajmuj\u0105 si\u0119 podlegaj\u0105ce ministerstwu okr\u0119gowe inspektoraty rybo\u0142\u00f3wstwa morskiego. funkcj\u0119 naukowo-doradcz\u0105 spe\u0142nia przede wszystkim, r\u00f3wnie\u017c nadzorowany przez ministerstwo, morski instytut rybacki (mir) z siedzib\u0105 w gdyni.\n\n\n=== komisja europejska: d\u0142ugoterminowy plan odbudowy dorsza ba\u0142tyckiego ===\nw 2006 roku komisja europejska przedstawi\u0142a radzie ds. rybo\u0142\u00f3wstwa propozycj\u0119 wieloletniego planu zarz\u0105dzania dorszem w morzu ba\u0142tyckim. jego celem jest odbudowa populacji i stopniowe obni\u017canie \u015bmiertelno\u015bci po\u0142owowej. ich osi\u0105gni\u0119cie ma umo\u017cliwi\u0107 eksploatacj\u0119 dorsza w ramach zr\u00f3wnowa\u017conego rozwoju gospodarki rybnej. do instrumentarium planu nale\u017c\u0105:\n\ncoroczne dopasowywanie ca\u0142kowitych dopuszczalnych po\u0142ow\u00f3w uwzgl\u0119dniaj\u0105c cel obni\u017cenia wska\u017anika \u015bmiertelno\u015bci po\u0142owowej o 10% rocznie.\nwstrzymywanie po\u0142ow\u00f3w na okres wiosenno-letni, od 15 marca do 14 maja w zachodnim ba\u0142tyku i od 15 czerwca do 14 wrze\u015bnia w ba\u0142tyku na wsch\u00f3d od wyspy bornholm.\nwstrzymanie po\u0142ow\u00f3w w dodatkowych okresach (oko\u0142o 30 dni w roku), kt\u00f3re maj\u0105 by\u0107 wyznaczone przez pa\u0144stwa cz\u0142onkowskie.\nwstrzymanie po\u0142ow\u00f3w w g\u0142\u0119bi bornholmskiej, gda\u0144skiej i gotlandzkiej w okresie od 1 maja do 31 pa\u017adziernika.\ninne dodatkowe \u015brodki techniczne, np. reguluj\u0105ce wielko\u015b\u0107 oczek w sieciach albo ograniczaj\u0105ce liczb\u0119 port\u00f3w, w kt\u00f3rych po\u0142owy dorsza powy\u017cej 750 kg mog\u0105 by\u0107 roz\u0142adowane.\n\n\n=== krytyka rady ds. rybo\u0142\u00f3wstwa i rybak\u00f3w ===\nw zwi\u0105zku z pogarszaj\u0105cym si\u0119 stanem populacji dorsza w ba\u0142tyku komisja oskar\u017cy\u0142a w 2007 rad\u0119 ds. rybo\u0142\u00f3wstwa o wydawanie zezwole\u0144 na kwoty po\u0142owowe, kt\u00f3re przekraczaj\u0105 wyra\u017anie te uwa\u017cane przez naukowc\u00f3w z ices za \u201ebezpieczne\u201d dla populacji. dodatkowo komisja oskar\u017cy\u0142a samych rybak\u00f3w o k\u0142usownictwo: kontrole unijne wykaza\u0142y np. \u017ce szczeg\u00f3lnie polscy rybacy zani\u017cali w latach 2005-2006 notorycznie w swoich deklaracjach dane o ich po\u0142owach dorsza o prawie 50%. konsekwencj\u0105 tego jest wchodz\u0105cy w \u017cycie 9 lipca 2007 roku i trwaj\u0105cy do ko\u0144ca roku zakaz po\u0142ow\u00f3w dorsza dla polskich rybak\u00f3w wydany przez komisj\u0119 europejsk\u0105.\n\n\n=== zarz\u0105dzanie dorszem w polsce ===\nw polsce ujawnione wykroczenia rybak\u00f3w doprowadzi\u0142y do zaostrzenia regulaminu i kontroli po\u0142ow\u00f3w dorsza w 2007 roku. w ramach krajowego programu dzia\u0142a\u0144 w zakresie kontroli po\u0142ow\u00f3w dorsza:\n\nwyznaczono 14 port\u00f3w na roz\u0142adunek po\u0142ow\u00f3w dorsza przekraczaj\u0105cych 750 kg masy;\nnaznaczono zg\u0142aszanie wej\u015b\u0107 i wyj\u015b\u0107 na poszczeg\u00f3lne obszary morza ba\u0142tyckiego;\nzaostrzono procedury inspekcji na l\u0105dzie i morzu, kt\u00f3rymi nadzoruj\u0105 okr\u0119gowe inspektoraty rybo\u0142\u00f3wstwa morskiego w gdyni, s\u0142upsku i szczecinie.na po\u0142owy dorsza w ba\u0142tyku statki rybackie musz\u0105 otrzyma\u0107 specjalne pozwolenie. w 2007 roku wydano je 620 polskim statkom. te mia\u0142y nie \u0142owi\u0107 dorsza w lipcu i sierpniu, jak i w dodatkowych 81 dniach, z kt\u00f3rych wi\u0119ksz\u0105 cz\u0119\u015b\u0107 rybacy mogli wyznaczy\u0107 sami (najcz\u0119\u015bciej dni sztormu). ze wzgl\u0119du na to, \u017ce polscy rybacy osi\u0105gn\u0119li w czerwcu 2007 roku przypadaj\u0105c\u0105 im kwot\u0119 po\u0142ow\u00f3w na ca\u0142y rok we wschodnim ba\u0142tyku (10,8 tys. ton) po wliczeniu nieraportowanych wy\u0142adunk\u00f3w ujawnionych przez zaostrzone kontrole, okres po\u0142owowy na rok 2007 zosta\u0142 zmieniony przez komisj\u0119 europejsk\u0105 na rzecz ca\u0142kowitego zakazu po\u0142ow\u00f3w z dniem 9 lipca do ko\u0144ca roku. postanowienie komisji i dane z dzia\u0142a\u0144 kontrolnych zakwestionowa\u0142 \u00f3wczesny minister ds. rybo\u0142\u00f3wstwa rafa\u0142 wiechecki, kt\u00f3ry zamierza pozwa\u0107 komisj\u0119 europejsk\u0105 do trybuna\u0142u sprawiedliwo\u015bci wsp\u00f3lnot europejskich i pozostawi\u0107 rybakom decyzj\u0119 o dalszych po\u0142owach dorsza jesieni\u0105 po letnim okresie ochronnym. ci podj\u0119li w ko\u0144cu \u2013 podczas obrad w ustce 19 wrze\u015bnia 2007 \u2013 jednomy\u015blnie decyzj\u0119 o wznowieniu po\u0142ow\u00f3w i tym samym doprowadzili do konfrontacji z komisj\u0105. polscy inspektorzy wykryli nast\u0119pnie pierwsze przypadki \u0142amania unijnego zakazu po\u0142owu dorsza.\n\n\n=== krytyka zarz\u0105dzania dorszem w ba\u0142tyku ===\norganizacje rybackie \u2013 tworz\u0105ce koalicj\u0119 sztabu kryzysowego rybo\u0142\u00f3wstwa polskiego prowadz\u0105 fundamentaln\u0105 krytyk\u0119 zarz\u0105dzania po\u0142owami dorsza w ba\u0142tyku przez ue. uwa\u017caj\u0105, \u017ce zarz\u0105dzanie to jest patologi\u0105 administracyjno-naukow\u0105: instytucje badawcze i ue kompromituj\u0105 si\u0119, gdy\u017c opieraj\u0105 swoje szacunki wielko\u015bci stad dorsza i kwoty po\u0142owowe na informacjach o po\u0142owach, kt\u00f3re zdaniem organizacji s\u0105 zani\u017cane przez administracje kraj\u00f3w cz\u0142onkowskich. sztab kryzysowy odrzuca tym samym zarzuty o k\u0142usownictwo polskich rybak\u00f3w t\u0142umacz\u0105c, \u017ce nieprawdziwe deklaracje faktycznych po\u0142ow\u00f3w s\u0105 wynikiem zdegenerowanego systemu \u201eoficjalnego\u201d rejestru po\u0142ow\u00f3w i szacowania po\u0142ow\u00f3w. zdaniem sztabu restrykcyjny program ochrony dorsza jest niepotrzebny, szkodliwy i kosztowny. w zwi\u0105zku z tym organizacje rybackie krytykuj\u0105 przede wszystkim kwoty po\u0142owowe wskazuj\u0105c na zwi\u0105zane z tym zagro\u017cenie dla egzystencji polskiej floty rybackiej. poza tym kwestionuj\u0105 te\u017c podzia\u0142 stad dorsza w ba\u0142tyku na zachodnie i wschodnie w ramach zarz\u0105dzania i uwa\u017caj\u0105 ten podzia\u0142 za motywowany politycznie. stanowisko sztabu kryzysowego nie jest jednak popierane przez wszystkie organizacje, co doprowadza do wyst\u0105pie\u0144 pojedynczych zrzesze\u0144 z koalicji.\norganizacje proekologiczne \u2013 greenpeace czy wwf zarzucaj\u0105 unii, tu przede wszystkim radzie ministr\u00f3w ds. rybo\u0142\u00f3wstwa, \u017ce jej polityka rybo\u0142\u00f3wstwa nie przyczynia si\u0119 do poprawy stan\u00f3w populacji dorsza w ba\u0142tyku, lecz wr\u0119cz przeciwnie, umo\u017cliwia niezr\u00f3wnowa\u017cone i nielegalne po\u0142owy tego gatunku. do krytyki wyra\u017conej przez komisj\u0119 europejsk\u0105 wobec zbyt wysokich limit\u00f3w po\u0142owowych i niedeklarowania faktycznych wielko\u015bci po\u0142ow\u00f3w greenpeace dodaje tak\u017ce niedostateczne metody kontroli i egzekwowanie zbyt niskich kar za wykroczenia wobec postanowie\u0144 unijnych. zdaniem wwf ju\u017c sama propozycja wieloletniego planu po\u0142ow\u00f3w dorsza w ba\u0142tyku przedstawiona przez komisj\u0119 europejsk\u0105 jest ma\u0142o konkretna, gdy\u017c nie zawiera jasnych wskaz\u00f3wek w jaki spos\u00f3b i kiedy odbudowa\u0107 stada dorsza, jak i nie okre\u015bla r\u00f3wnie\u017c jak nale\u017cy dostosowa\u0107 flot\u0119 do zmniejszonych dochod\u00f3w podczas odbudowy populacji dorsza. dla organizacji najwi\u0119kszym problemem jest nadmierny potencja\u0142 po\u0142owowy flot rybackich na ba\u0142tyku, a jego mo\u017cliwym rozwi\u0105zaniem jest system zarz\u0105dzania, kt\u00f3rego g\u0142\u00f3wn\u0105 koncepcj\u0105 jest regulacja nak\u0142adu po\u0142owowego w oparciu o model: potencja\u0142 po\u0142owowy (kw)/dni po\u0142owowe. poza tym system ten powinien pozwala\u0107 na wy\u0142adunek wszystkich po\u0142ow\u00f3w uzyskanych w czasie dni po\u0142owowych.\n\n\n== dorsz w w\u0119dkarstwie morskim ==\nbardzo du\u017c\u0105 popularno\u015bci\u0105 cieszy si\u0119 dorsz w w\u0119dkarstwie morskim w danii i niemczech. w polsce w ostatnich latach r\u00f3wnie\u017c przyby\u0142o ofert na w\u0119dkarskie po\u0142owy dorsza w ba\u0142tyku. dorsz jako okaza\u0142a ryba cieszy w\u0119dkarzy.\nwyprawy na dorsza budz\u0105 jednak kontrowersje. w\u0119dkarzy \u0142owi\u0105cych z kutr\u00f3w obowi\u0105zuje limit po\u0142owu 7 sztuk dorsza w ci\u0105gu doby, ale inspektoraty rybo\u0142\u00f3wstwa przyznaj\u0105, \u017ce kontrole tych limit\u00f3w s\u0105 trudne, a profesjonalni rybacy, sami ograniczeni limitami, zarzucaj\u0105 w\u0119dkarzom wyra\u017ane przekraczanie tych limit\u00f3w. do tej pory brak jest statystyk dotycz\u0105cych faktycznych po\u0142ow\u00f3w w\u0119dkarskich dorsza na ba\u0142tyku. istniej\u0105 tylko szacunkowe dane z 2004 roku, kt\u00f3re opieraj\u0105 si\u0119 na liczbie zarejestrowanych w\u0119dkuj\u0105cych (prawie 50 tys.) i na \u015bredniej masie po\u0142owu dorszy przypadaj\u0105cej na w\u0119dkuj\u0105cego (3,5 kg) \u2013 t\u0119 drug\u0105 ustalono podczas trzech rejs\u00f3w kontrolnych pracownik\u00f3w morskiego instytutu rybackiego. na tej podstawie szacunkowa wielko\u015b\u0107 polskich po\u0142ow\u00f3w w\u0119dkarskich dorszy w 2004 r. wynosi\u0142a 174 t.\n\n\n== u\u017cytkowanie i kuchnia ==\nmi\u0119so dorsza jest bia\u0142e, smakuje raczej neutralnie i mo\u017cna je przyrz\u0105dza\u0107 w r\u00f3\u017cnoraki spos\u00f3b. w wielu krajach europejskich dorsz jest podstawowym sk\u0142adnikiem potraw. w angielskiej potrawie fish and chips u\u017cywa si\u0119 g\u0142\u00f3wnie dorsza. w portugalii i brazylii ryba ta jest podawana w wigili\u0119 i w inne dni postu, zast\u0119puj\u0105c mi\u0119so. bacalhau jest tam jedn\u0105 z potraw narodowych. r\u00f3wnie\u017c w tradycji kulinarnej chorwacji dorsz odgrywa rol\u0119 podobn\u0105 do karpia w polsce. wa\u017cn\u0105 pozycj\u0119 dorsz zajmuje w kuchniach: francuskiej, hiszpa\u0144skiej i baskijskiej. dorsza sprzedaje si\u0119 cz\u0119sto w formie suszonej ryby, sztokfisza, zar\u00f3wno w wymienionych krajach, jak i w niemczech (stockfisch), wielkiej brytanii (stockfish) i w norwegii (t\u00f8rrfisk). tak zakonserwowanego rozmi\u0119kcza si\u0119 przed przyrz\u0105dzeniem przez d\u0142u\u017cszy okres w wodzie.\nponiewa\u017c dorsz by\u0142 ryb\u0105 powszechnie dost\u0119pn\u0105, potrawy z niego by\u0142y po\u017cywieniem ubogich, a tak\u017ce potraw\u0105 zast\u0119puj\u0105c\u0105 mi\u0119so w dniach katolickiego postu. dzisiaj status dorsza jako potrawy zmienia si\u0119 ze wzgl\u0119du na zmniejszaj\u0105ce si\u0119 po\u0142owy i jego rosn\u0105c\u0105 cen\u0119.\nw\u0105troba dorsza jest smaczna i spo\u017cywa si\u0119 j\u0105 jako specja\u0142 dodawany do ziemniak\u00f3w albo jako past\u0119 do chleba. jest szczeg\u00f3lnie ceniona w rosji. opr\u00f3cz walor\u00f3w smakowych podkre\u015bla si\u0119 to, \u017ce jest bogata w witaminy i wielonienasycone kwasy t\u0142uszczowe. zawiera 65% t\u0142uszczu, z kt\u00f3rego wyrabia si\u0119 tran, stosowany jako lek (np. w leczeniu dny moczanowej albo w zapobieganiu cukrzycy).\nodpady powstaj\u0105ce w przetw\u00f3rstwie dorsza s\u0142u\u017c\u0105 do produkcji m\u0105czki rybnej.\nmi\u0119so dorsza, jak i kilku innych ryb, zawiera alergeny, np. parwalbumin\u0119 gad c i, zaliczane do najpowa\u017cniejszych alergen\u00f3w pokarmowych. spo\u017cycie zar\u00f3wno m\u0105czki rybnej, jak i surowego albo przegotowanego mi\u0119sa mo\u017ce wywo\u0142a\u0107 powa\u017cne reakcje alergiczne u cz\u0142owieka.\n\n\n== hodowla ==\nhodowla dorsza znajduje si\u0119 jeszcze w pocz\u0105tkowym stopniu rozwoju. od ko\u0144ca lat 90. istniej\u0105 farmy dorsza w norwegii, a w ostatnich latach powsta\u0142y farmy w szkocji, islandii i niemczech. podczas gdy hodowla w niemczech ma dotychczas za cel wzbogacenie dzikich populacji morza p\u00f3\u0142nocnego m\u0142odymi dorszami, w norwegii i szkocji hoduje si\u0119 dorsza ju\u017c komercyjnie. co prawda do tej pory dorsza hodowlanego mo\u017cna rzadko spotka\u0107 w handlu ze wzgl\u0119du na jeszcze ma\u0142\u0105 rentowno\u015b\u0107 jego hodowli \u2013 fao ocenia wysoko\u015b\u0107 sprzeda\u017cy na 2500 t \u2013 jednak w obliczu gin\u0105cych populacji dzikiego dorsza, wielu ekspert\u00f3w przewiduje boom tej formy akwakultury. hodowcy norwescy zamierzaj\u0105 dostarcza\u0107 za kilka lat setki tysi\u0119cy ton dorsza.\npierwsze pr\u00f3by hodowli dorsza mia\u0142y miejsce ju\u017c w latach 70. xx w., ale nie poradzono sobie z dokarmianiem ma\u0142ych larw dorsza. w mi\u0119dzyczasie hodowcy uczyli si\u0119 z b\u0142\u0119d\u00f3w pope\u0142nianych przy hodowli \u0142ososia i twierdz\u0105, \u017ce rozwi\u0105zali takie problemy zwi\u0105zane z hodowl\u0105 jak za\u015bmiecanie w\u00f3d morskich niezu\u017cytym pokarmem, odpadami i ucieczk\u0105 dorsza z hodowli. nadal staraj\u0105 si\u0119 o polepszenie bilansu pokarmowego \u2013 do tej pory potrzeba im 1,5 kg pokarmu na 1 kg dorsza \u2013 co zmniejsza znacznie rentowno\u015b\u0107. innym problemem jest potrzeba jednoczesnej hodowli planktonu, kt\u00f3ry jest pokarmem \u015bwie\u017co wyklutego, 4 milimetrowego dorsza. problem ten znacznie hamuje jeszcze szybszy wzrost rozwoju hodowli dorsza. poza tym hodowcom nie udaje si\u0119 jeszcze kontrolowa\u0107 libida dorsza, kt\u00f3re ma wp\u0142yw na jego wzrost: kiedy ryby zu\u017cywaj\u0105 swoj\u0105 energi\u0119 na produkcj\u0119 jaj i nasienia, jedz\u0105 wi\u0119cej, ale wolniej rosn\u0105. przy kontroli libida u\u017cywa si\u0119 sztucznego \u015bwiat\u0142a umieszczanego pod wod\u0105. ma ono imitowa\u0107 d\u0142u\u017csze dni letnie i stymulowa\u0107 dorsza do zahamowania pop\u0119du p\u0142ciowego, kt\u00f3ry pobudza dorsza w normalnych warunkach wiosn\u0105.\nhodowla budzi jednak kontrowersje. problematyczne jest nasilenie chor\u00f3b, np. zawszenie przez caligus elongatus, cz\u0119sto n\u0119kaj\u0105cych hodowlane ryby. chorobami tymi mog\u0105 zarazi\u0107 si\u0119 przep\u0142ywaj\u0105ce w pobli\u017cu klatek dzikie stada dorszy lub innych ryb. poza tym w hodowlach dochodzi do zaniku instynkt\u00f3w. uciekinierzy krzy\u017cuj\u0105c si\u0119 z dzikimi osobnikami swojego gatunku mog\u0105 przekaza\u0107 udomowione, nieprzystosowane do warunk\u00f3w w dzikiej przyrodzie, zachowanie na potomstwo.\n\n\n== choroby ==\ndorsz jest coraz cz\u0119\u015bciej zara\u017cony nicieniem pseudoterranova decipiens. paso\u017cyt ten dochodzi do 4 cm d\u0142ugo\u015bci, a larwy jego \u017cyj\u0105 w jelitach albo mi\u0119sie dorsza, najcz\u0119\u015bciej w okolicach brzucha. wi\u0119ksze, starsze okazy dorsza bywaj\u0105 bardziej zarobaczone, ni\u017c m\u0142ode. poza tym dorsze \u0142owione w pobli\u017cu wybrze\u017cy s\u0105 cz\u0119\u015bciej zara\u017cone. w przetw\u00f3rstwie rybnym do detekcji larw nicienia stosuje si\u0119 najcz\u0119\u015bciej badania wzrokowe, u\u017cywaj\u0105c te\u017c prze\u015bwietlania filet\u00f3w dorszy silnym \u015bwiat\u0142em, wykazuj\u0105cym ciemniejsze larwy w jasnym mi\u0119sie ryby. mimo najwi\u0119kszej staranno\u015bci przy kontrolach mo\u017cna niekiedy odkry\u0107 larwy w zakupionym mi\u0119sie dorsza. mi\u0119dzynarodowy standard codex alimentarius toleruje zarobaczenie mi\u0119sa w sprzeda\u017cy w granicach maksymalnie do 5 nicieni w 1 kg ryby. gotowanie dorsza w temperaturach wy\u017cszych od 60 \u00b0c przez przynajmniej 10 minut i zamro\u017cenie poni\u017cej -20 \u00b0c przez 3 dni gwarantuje zabicie larw. spo\u017cycie \u017cywych larw pseudoterranova decipiens razem z surowym albo niedogotowanym, na zimno w\u0119dzonym, tylko marynowanym albo solonym mi\u0119sem dorsza mo\u017ce doprowadzi\u0107 u cz\u0142owieka do zachorowania na anisakioz\u0119. choroba wywo\u0142ana przez pseudoterranova decipiens r\u00f3\u017cni si\u0119 nieznacznie od anisakiozy wywo\u0142anej nicieniem anisakis simplex. jednak nawet zabite larwy nicieni mog\u0105 wywo\u0142a\u0107 po ich spo\u017cyciu reakcje alergiczne.\nnow\u0105 chorob\u0105, odkryt\u0105 po raz pierwszy w 1988 roku w niemieckich wodach przybrze\u017cnych morza p\u00f3\u0142nocnego, jest tak zwana \u201eyellow pest\u201d (\u017c\u00f3\u0142ta zaraza). infekcja jest powodowana jedn\u0105 z bakterii z grupy cytophaga-flexibacter, atakuj\u0105c\u0105 tylko m\u0142ode dorsze. objawia si\u0119 \u017c\u00f3\u0142tym zabarwieniem (przede wszystkim p\u0142etw) i deformacjami cia\u0142a. choroba ko\u0144czy si\u0119 \u015bni\u0119ciem ryb.\ndorsze cierpi\u0105 te\u017c na inne choroby bakteryjne (np. furunkuloza, wibroza), wirusowe (wirusowa martwica nerw\u00f3w, vnn), jak i na zara\u017cenie paso\u017cytami, np. ju\u017c wspomnianymi wszami caligus elongatus. choroby te s\u0105 powa\u017cnym zagro\u017ceniem dla hodowli dorsza, ale te\u017c dla zmniejszaj\u0105cych si\u0119, os\u0142abionych cz\u0119\u015bciowo g\u0142odem, dzikich populacji tej ryby.\n\n\n== dokumenty audiowizualne ==\nuwaga! \u0142adowanie dokument\u00f3w w zale\u017cno\u015bci od \u0142\u0105cza wymaga troch\u0119 czasuodg\u0142osy wydawane przez dorsze\nkr\u00f3tki film wideo z akwarium w kilonii. filaman.uni-kiel.de. [zarchiwizowane z tego adresu (2007-09-30)].\na fish tale \u2013 program radiowy z 24 czerwca 1997 w cbc radio. wywiad z markem kurlanskym, autorem ksi\u0105\u017cki dorsz. ryba, kt\u00f3ra zmieni\u0142a \u015bwiat, (ang.)\nfilm wideo \u2013 reporta\u017c z wojny dorszowej w telewizji bbc, (ang.) (potrzebne oprogramowanie realplayer!)\nfilm wideo \u2013 reporta\u017c cbc o wprowadzaniu nowych technologii w rybo\u0142\u00f3wstwie dorsza w nowej fundlandii, z lat 60., (ang.)\nfilm wideo \u2013 wiadomo\u015b\u0107 cbc o zamkni\u0119ciu po\u0142ow\u00f3w, z roku 1992, (ang.)\nfilm wideo \u2013 rekwiem dla dorsza w cbc, z roku 1994, (ang.)\nfilm wideo \u2013 reporta\u017c cbc o skutkach za\u0142amania si\u0119 rybo\u0142\u00f3wstwa dorsza w nowej fundlandii, z roku 2002, (ang.)\n\n\n== zobacz te\u017c ==\nwojny dorszowe\nrybo\u0142\u00f3wstwo\ntragedia wsp\u00f3lnego pastwiska\n\n\n== przypisy ==\n\n\n== bibliografia =="