G [ge] (numera sällan [je]) är den sjunde bokstaven i det moderna latinska alfabetet.


== Betydelser ==


=== Versalt G ===


==== Naturvetenskaper ====
Beteckning för måttenhetsprefixet giga (109) enligt SI.
Äldre beteckning för det binära prefixet gibi, Gi.
Symbol för gravitationskonstanten (för tyngdacceleration se nedan).
G är ett mått på den i regel fiktiva tröghetskraften vid någon acceleration (ofta i flygplan) där 1 G är lika stor som jordens tyngdacceleration vid markytan och 0 G är tyngdlöshet. För att skydda personal mot överbelastning används G-dräkt och G-mätare
Beteckning för det termodynamiska begreppet Gibbs fria energi.
Symbol för den hypotetiska elementarpartikeln graviton.
Beteckning för elektrisk konduktans, enhet Siemens enligt Internationella måttenhetssystemet (SI)
Enheten Gauss för magnetisk fältstyrka i cgs-systemet
Beteckning för skjuvmodul inom hållfasthetsläran
Symbol för kvävebasen guanin i schematiska DNA-framställningar
Symbol för G-protein
Symbol för aminosyran glycin
G-punkten, en erogen zon i kvinnans vagina
G-delta-mängd, begrepp i mängdläran
(g) visar att ämnet är i gasform.


==== Teknik ====
G kan beteckna en generation av teknologi för mobiltelefoni, se 0G, 1G, 2G, 3G, 4G och 5G.
G kan i kombination med L beteckna en generation av programspråk, "Nth Generation Programming Language".
1GL är maskinkod, "ettor och nollor".
2GL är assemblerspråk, maskinkod i klartext.
3GL är mera läsbara programspråk som Fortran, BASIC och C, högnivåspråk (dock flytande gräns).
4GL fokuserar på informationshantering, ex. databaser.
5GL på logiska problem, speciellt inom artificiell intelligens. Ex. Prolog, OPS5 och Mercury
En serie mobiltelefoner från Sony Ericsson
G-gänga är en gängtyp för teleutrustning
G-sockel för halogenlampor
G-skala, skala inom modelljärnvägsbygge
Del av beteckning på olika flygplan, exempelvis Grumman G-73, se Lista över flygplan/E-H
G-klass (transportbåt), inom svenska marinen
Mercedes-Benz G-klass (Geländewagen)
G DATA Software, tyskt datasäkerhetsföretag
För fartyg inom USA:s flotta betyder bokstaven G i bognumret att fartyget har robotar som huvudvapen.


==== Humanvetenskaper ====
Inom bibliotekens klassifikationssystem SAB beteckning för litteraturvetenskap, se SAB:G.
Betyget godkänd, i betygsskalor där även IG/U, VG och MVG kan tänkas förekomma.
Länsbokstav för Kronobergs län.
GG är registreringskod för fiskefartyg hemmahörande i Göteborgsdistriktet.
Nationalitetsbeteckning för motorfordon från Gabon.
En tidszon = UTC+8
Internationella organisationer: G8 (f.d. G6/G7), G10, G20, G77
G12, en evangeliskt kristen församlingsfilosofi
Gruppe G, Widerstandsgruppe G, en av flera antinazistiska motståndsrörelser i Nazityskland i Stuttgart, Tyskland på 1930-talet


==== Kulturliv och sport ====
Den femte tonen i C-durskalan, position för G-klav. Även beteckning för G-durs skala och ackordet G-dur. G-moll kan ibland betecknas g.
G-sträng, sträng stämd till tonen G på fiol- och gitarr-instrument. Finns i titeln på Bachs stycke "Air" (Air auf der G-Saite, BVW 1068), även i föreningen G-sträng
Super G, en gren inom alpin skidsport
Svensk film från 1983, se "G – som i gemenskap".
"Fallet G", roman av Håkan Nesser
G-string, ett utförande av damtrosor


==== Informella beteckningar ====
Kung Gustav V kallade sig ibland "Mr. G", och hade monogrammet "GV" exempelvis på tioöringen
G***** pseudonym för Prins Gustaf av Sverige och Norge som kompositör
"PG", smeknamn för Pehr G Gyllenhammar
"GW", smeknamn för Leif GW Persson
I artistnamnet Kenny G, jazzmusiker
I talspråksuttrycket "på G", förkortning för "på gång"
G-test, talspråk för "graviditetstest"
I amerikansk hiphopkultur används G som förkortning för gangster, t.ex. real G eller OG (original gangster). Se även G-funk


==== Tideräkning ====
Söndagsbokstav för normalår som börjar en måndag


=== Gement g ===
Symbol för gram, den prefixlösa enheten i SI:s viktskala (kilogram räknas som grundenhet), del av cgs-systemet.
Symbol för tyngdacceleration, även som konstant för jordens tyngdacceleration.
Symbol för elementarpartikeln gluon
En orbital i atomteori, som tänks partiellt fylld i atomer i g-blocket.
Generell intelligensfaktor, g-faktorn
Internationella fonetiska alfabetets symbol för tonande velar klusil.
G-moll kan ibland betecknas g
I förkortningar, exempelvis:
v.g. (var god)
p.g.a. (på grund av)
g.m. (gift med)


==== Två varianter ====
Det gemena g:et finns utformat i två versioner (allografer): med underhäng och med underhängsögla (glasögon-g).


== Uttal ==
G uttalas normalt som J framför mjuk vokal (e, i, y, ä och ö).


== Historia ==
Till det latinska alfabetet kom bokstaven G liksom bokstaven C från etruskiska, vilket i sin tur kommer från den grekiska bokstaven gamma (Γ eller γ). På etruskiska fanns inget g-ljud, och eftersom ingen åtskillnad gjordes för g-ljud och k-ljud behövdes bara en av bokstäverna C och K. Etruskerna valde att huvudsakligen använda C, kanske för att det är lite lättare att skriva. Detta bruk tog romarna efter, men på latin gjordes det en åtskillnad mellan g-ljud och k-ljud. Därför modifierades C till G för g-ljudet, medan C stod för k-ljudet. Man brukar ge Spurius Carvilius Ruga äran för att ha uppfunnit bokstaven "G".


== Datateknik ==
I datorer lagras G samt förkomponerade bokstäver med G som bas och vissa andra varianter av G med följande kodpunkter:

I ASCII-baserade kodningar lagras G med värdet 0x47 (hexadecimalt) och g med värdet 0x67 (hexadecimalt).
I EBCDIC-baserade kodningar lagras G med värdet 0xC7 (hexadecimalt) och g med värdet 0x87 (hexadecimalt).
Övriga varianter av G lagras med olika värden beroende på vilken kodning som används, om de alls kan representeras.


== Källor ==