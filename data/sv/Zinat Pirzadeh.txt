"zinat al sadat pirzadeh, f\u00f6dd 22 februari 1967 i staden sari i provinsen mazandaran i iran, \u00e4r en iransk-svensk artist, f\u00f6rfattare, sk\u00e5despelare och m\u00e4nniskor\u00e4ttsk\u00e4mpe. 2007 var hon sommarpratare i sveriges radio p1 och 2021 vinterv\u00e4rd i p1.\n\n\n== biografi ==\nzinat pirzadeh f\u00f6ddes i iran 1967 och kom till sverige 1991 med sin son armand mirpour. innan hon b\u00f6rjade som st\u00e5uppkomiker och f\u00f6rel\u00e4sare arbetade hon inom \u00e4ldreomsorgen, som fotomodell och studie- och yrkesv\u00e4gledare i stockholm. pirzadeh arbetar tillsammans med svenska fn-f\u00f6rbundet och sitter i styrelsen f\u00f6r insamlingsstiftelsen gl\u00f6m aldrig pela och fadime. hon sitter ocks\u00e5 i styrelsen f\u00f6r stiftelsen guds hus, en sammanslutning av olika trosinriktningar vars m\u00e5l bland annat \u00e4r att skapa fred genom religi\u00f6s, kulturell och social samverkan.\n\n\n=== komiker och f\u00f6rel\u00e4sare ===\nhon har sina r\u00f6tter i poetry slam och en utbildning vid american comedy institute. hon har bland annat framf\u00f6rt f\u00f6rest\u00e4llningar vid namnen bakis i burkan och ingen har d\u00f6tt av surstr\u00f6mming - \u00e4n!.pirzadehs f\u00f6rel\u00e4sningar heter flykt - inte ett val, se upp! h\u00e4r kommer m\u00e5ngfald, tacka vet jag sverige - den psykiska och fysiska resan och hedersrelaterat f\u00f6rtryck, hedersrelaterat v\u00e5ld och hedersmord. de handlar om likheter och skillnader mellan sverige och iran och bygger p\u00e5 hennes egna erfarenheter. religion \u00e4r ocks\u00e5 ett \u00e4mne hon tar sig an.\n\n\n=== f\u00f6rfattare och kr\u00f6nik\u00f6r ===\npirzadeh skriver lyrik och prosa samt kr\u00f6nikor f\u00f6r radio och tidningar. hon har skrivit diktsamlingen s\u00e5nger till ra, och 2011 kom hennes debutroman fj\u00e4ril i koppel, som \u00e4r f\u00f6rsta delen i en trilogi. 2020 f\u00f6ljdes den av vinterfj\u00e4ril. f\u00f6rutom sitt f\u00f6rfattarskap \u00e4r hon kr\u00f6nik\u00f6r i p1 naturmorgons program kr\u00e5kvinklar, d\u00e4r hon och andra k\u00e5s\u00f6rer med naturen som utg\u00e5ngspunkt filosoferar kring stort och sm\u00e5tt. hon \u00e4r \u00e4ven kr\u00f6nik\u00f6r f\u00f6r expressen, p1 och p4 och skribent p\u00e5 debatt i svt.\n\n\n=== sk\u00e5despelare ===\np\u00e5 film har pirzadeh medverkat i helena bergstr\u00f6ms regidebut se upp f\u00f6r d\u00e5rarna samt i beck-filmen beck \u2013 det tysta skriket. hon hade huvudrollen i filmen pokerface av denize karabuda, som fick pris p\u00e5 filmfestivalen \u201dthe northern character\u201d i murmansk 2009. hon medverkar i l\u00e5ngfilmen operation ragnar\u00f6k. hon hade ocks\u00e5 en roll i solsidans f\u00f6rsta s\u00e4song. p\u00e5 scen uppf\u00f6rde zinat 2016 nassim soleimanpours vit kanin r\u00f6d kanin p\u00e5 v\u00e4sterbottensteatern.\n\n\n=== radio ===\nzinat har varit \u00e5terkommande medarbetare som kr\u00f6nik\u00f6r med s\u00e5 kallade kr\u00e5kvinklar f\u00f6r naturmorgon i p1 samt programledare f\u00f6r musikprogrammet kalejdoskop i p2. \u00e5r 2007 var hon sommarpratare i sveriges radio p1 och var en av 2020/2021 \u00e5rs vinterv\u00e4rdar i p1.\n\n\n=== \u00f6vrigt ===\nzinat \u00e4r ambassad\u00f6r f\u00f6r 1,6-miljonerklubben och har medverkat bland annat som kalenderflicka och f\u00f6rel\u00e4sare.\n\n\n== priser och utm\u00e4rkelser ==\n2010 \u2013 landets b\u00e4sta kvinnliga st\u00e5uppare p\u00e5 svenska stand up-galan, med motiveringen: \u201dh\u00e5rt arbetande, rolig och modig som f\u00e5. med ett tjockt lager skinn p\u00e5 n\u00e4san. \u00e5rets kvinnliga komiker \u00e4r med acklamation zinat pirzadeh\u201d.\n2013 \u2013 priset f\u00f6r b\u00e4sta oneliner.\n2014 \u2013 stockholms fn-f\u00f6renings diplom f\u00f6r f\u00f6rsvar av m\u00e4nskliga r\u00e4ttigheter f\u00f6r sitt arbete att fr\u00e4mja kvinnors och flickors r\u00e4ttigheter och att stoppa barn- och tv\u00e5ngs\u00e4ktenskap.\n\n\n== f\u00f6rest\u00e4llningar ==\nbakis i burkan\nalfahonor\ningen har d\u00f6tt av surstr\u00f6mming - \u00e4n!\nbadflickor\nse upp h\u00e4r kommer m\u00e5ngfald\nk\u00e5t, glad och otacksam\n\n\n== bibliografi ==\n\n\n=== egna b\u00f6cker ===\ns\u00e5nger till ra (2003). alfabet maxima f\u00f6rlag.\nfj\u00e4ril i koppel (2011). piratf\u00f6rlaget.\nvinterfj\u00e4ril (2020). piratf\u00f6rlaget.\n\n\n=== medverkan i antologier ===\nl\u00e4sa till max (2003)\npoetry in the bellange atmosphere (2005)\nf\u00e4rdlektyr (2005)\ndr\u00e5pliga kulturkrockar (2005)\nsommarpratare 2007 (2007)\nv\u00e4nskap (2008)\nmin mormors historia (2009)\nk\u00e4rleken \u00e4r st\u00f6rre (2010)\nmera kackel (2010)\nlivspusslet (2012)\njag bombade : scener ur ett st\u00e5uppliv (2012)\nkontext (2014)\nkr\u00e5kguld (2015)\ninte en fr\u00e4mling: 41 ber\u00e4ttelser om identitet och m\u00e5ngfald (2015)\nleva sitt liv: en bok om hedersrelaterat v\u00e5ld och f\u00f6rtryck (2017)\n\n\n== filmografi ==\n2007 \u2013 se upp f\u00f6r d\u00e5rarna\n2007 \u2013 beck \u2013 det tysta skriket\n2009 \u2013 pokerface (huvudroll)\n2010 \u2013 solsidan (tv-serie) (s\u00e4song 1)\n2017 \u2013 veni vidi vicihttps://news.viaplay.se/viaplays-originalserie-veni-vidi-vici-far-global-distribution/\n2017 \u2013 familjen rysberg\n2018 \u2013 operation ragnar\u00f6k\n2019 \u2013 heder (tv-serie) (s\u00e4song 2)\n2023 \u2013 fr\u00e5n trakten (tv-serie)\n\n\n== k\u00e4llor ==\n\n\n== kommentarer ==\n\n\n== externa l\u00e4nkar ==\nzinat pirzadehs webbplats\nzinat pirzadeh p\u00e5 internet movie database (engelska)\n wikimedia commons har media som r\u00f6r zinat pirzadeh."