"gustav iii, f\u00f6dd 13 januari (g.s.) 24 januari (n.s.) 1746 i kungshuset p\u00e5 riddarholmen i stockholm, d\u00f6d 29 mars 1792 p\u00e5 stockholms slott, var kung av sverige fr\u00e5n 1771 fram till sin d\u00f6d.\nhan var son till adolf fredrik och lovisa ulrika, bror till karl xiii, far till gustav iv adolf, och kusin till katarina ii av ryssland. p\u00e5 grund av sitt stora kulturintresse kallas han ibland \"teaterkungen\". han instiftade bland annat kungliga musikaliska akademien och svenska akademien.1772 genomf\u00f6rde han en statsv\u00e4lvning (en statskupp, eller som han sj\u00e4lv sade: revolution) d\u00e5 riksr\u00e5det f\u00e4ngslades. kuppen genomf\u00f6rdes med hj\u00e4lp av milit\u00e4ra trupper och sveriges f\u00f6rsta politiska partier, hattarna och m\u00f6ssorna, uppl\u00f6stes. detta satte punkt f\u00f6r de partistrider och den korruption som tidigare hade pr\u00e4glat svensk utrikes- och inrikespolitik. genom den nya regeringsformen fr\u00e5n 1772 delades den politiska makten \u00e5terigen mellan konungen och riksdagen. samma \u00e5r avskaffade gustav iii \u00e4ven tortyr som f\u00f6rh\u00f6rsmetod, och tortyrkammaren rosenkammaren st\u00e4ngdes f\u00f6r alltid. gustav iii genomdrev dessutom en inskr\u00e4nkt tryckfrihetsf\u00f6rordning 1774.\n\u00e5r 1775 tillk\u00e4nnagav han stadgan f\u00f6r marstrand som han gjorde om till en n\u00e4stintill helt sj\u00e4lvstyrande \u00f6. marstrand erh\u00f6ll privilegier och omvandlades till frihamnen marstrand efter italienska f\u00f6rebilder. frihamnen upph\u00f6rde 1794.efter riksdagen 1778\u20131779 liberaliserades ekonomin och strafflagstiftningen, d\u00e4r exempelvis d\u00f6dsstraffet begr\u00e4nsades och barnamordsplakatet inf\u00f6rdes. dessutom skapades en begr\u00e4nsad religionsfrihet som medf\u00f6rde att katoliker fr\u00e5n 1781, genom toleransediktet, och judar fr\u00e5n 1782, genom judereglementet, fick bos\u00e4tta sig i riket, dock med begr\u00e4nsade medborgerliga r\u00e4ttigheter.\n\u00e5r 1784 \u00f6verl\u00e4t frankrike till sverige den karibiska \u00f6n saint-barth\u00e9lemy mot handelsr\u00e4ttigheter i sverige (se franska tomten). gustav iii:s syfte var att nyttja \u00f6n f\u00f6r att st\u00e4rka den svenska statskassan. d\u00e5 \u00f6n inte var l\u00e4mpad f\u00f6r jordbruk gjordes den 1785 om till frihamn.\ni f\u00f6renings- och s\u00e4kerhetsakten fr\u00e5n riksdagen 1789, utvidgades kungens makt men den ledde \u00e4ven till ett utj\u00e4mnade av st\u00e5ndsskillnaderna i sverige, och fr\u00e5n och med nu var de flesta \u00e4mbetena i riket \u00e4ven \u00f6ppna f\u00f6r ofr\u00e4lse personer. lagen \u00e5tergav \u00e4ven skatteb\u00f6nder (jord\u00e4gare) jaktr\u00e4tten de f\u00f6rlorat 1647.\nhans krig mot ryssland 1788\u20131790 slutade utan gr\u00e4nsjusteringar efter det andra slaget vid svensksund, som blev en stor seger mot den ryska flottan. fredsslutet i v\u00e4r\u00e4l\u00e4 medf\u00f6rde dock ett slut p\u00e5 rysslands inblandning i svensk politik.\ngustav var personlig v\u00e4n med det franska kungahuset. han engagerade sig i motst\u00e5ndet mot den franska revolutionen och inf\u00f6rde en strikt censur av pressen. hans politik gjorde honom impopul\u00e4r inom delar av h\u00f6gadeln och det bildades en sammansv\u00e4rjning f\u00f6r att avs\u00e4tta honom. han sk\u00f6ts vid en maskeradbal p\u00e5 operahuset i stockholm den 16 mars 1792 av g\u00e4rningsmannen jacob johan anckarstr\u00f6m och avled 2 veckor senare av s\u00e5rfeber.\n\n\n== kunglig titel ==\n\ngustav iii:s fullst\u00e4ndiga titel p\u00e5 svenska l\u00f6d:\ngustaf, med guds n\u00e5de, sveriges, g\u00f6tes och vendes konung, etc., arvinge till norge, hertig till schleswig holstein, stormarn och dithmarschen, greve till oldenburg och delmenhorst, etc.\n\n\n== kronprinstiden ==\ngustav iii, adolf fredriks och lovisa ulrikas \u00e4ldste son, f\u00f6ddes i kungshuset, riddarholmen i stockholm den 24 januari 1746 (n.s.; 13 januari g.s.). genom sin n\u00e4rmaste omgivning \u2013 i f\u00f6rsta hand modern men \u00e4ven guvern\u00f6rer, uppvaktning och l\u00e4rare \u2013 gjordes han tidigt bekant med den franska upplysnings\u00e5sk\u00e5dningen. gustavs utveckling p\u00e5verkades of\u00f6rdelaktigt av s\u00f6ndringen mellan hans f\u00f6r\u00e4ldrar och l\u00e4rare samt riksdagens inblandning i hans uppfostran. med den nya omgivning som st\u00e4nderna 1756 gav honom (carl fredrik scheffer blev hans guvern\u00f6r), uttryckte kungaparet \u00f6ppet \u00e4ven i sonens n\u00e4rvaro sitt missn\u00f6je, och den unge fursten h\u00f6rde skarpa ord om rikets makt\u00e4gande st\u00e4nder.gustav s\u00e5g sig tvungen att enligt st\u00e4ndernas krav gifta sig med sofia magdalena av danmark (1766) men kom d\u00e4rigenom i konflikt med sin mor, som fattat motvilja mot den danska prinsessan. redan som kronprins deltog han, inte utan avund fr\u00e5n moderns sida, i hovpartiets ledning och framtr\u00e4dde mer och mer som de konstitutionellt och nationellt sinnade svenskarnas hopp. han tog livligt del i de f\u00f6rhandlingar mellan de f\u00f6renade hov- och hattpartierna och franske ambassad\u00f6ren som f\u00f6regick 1769 \u00e5rs riksdag och bidrog i v\u00e4sentlig m\u00e5n till att f\u00f6rm\u00e5 adolf fredrik att avs\u00e4ga sig kronan under decemberkrisen 1768 f\u00f6r att framtvinga en urtima riksdags sammankallande och f\u00f6rb\u00e4ttring av statsskicket.\n\u00e5r 1766 gifte sig kronprins gustav och den danska prinsessan sofia magdalena (1746\u20131813). vigselakten \u00e4gde rum den 1 oktober p\u00e5 christiansborgs slott i k\u00f6penhamn utan brudgummens n\u00e4rvaro. p\u00e5 sin f\u00e4rd till stockholm m\u00f6ttes sofia magdalena n\u00e5gra dagar senare av kronprinsen i helsingborg f\u00f6r att tillsammans med honom forts\u00e4tta resan.\n\n\n== kung gustav iii ==\n\n\n=== gustav iii bestiger tronen ===\n\nvid faderns d\u00f6d den 12 februari 1771 befann sig gustav i paris och utverkade d\u00e4r \u00e5t sig franska regeringens l\u00f6fte om bist\u00e5nd vid den f\u00f6rest\u00e5ende riksdagen. den gamle ludvig xv gav honom dock r\u00e5det att i f\u00f6rsta hand f\u00f6rs\u00f6ka f\u00f6rsona partierna och f\u00f6rm\u00e5 dem till att arbeta gemensamt f\u00f6r rikets r\u00e4ddning under kungamaktens ledning. \nden 25 juni 1771 h\u00f6ll gustaf iii riksdagens h\u00f6gtidliga \u00f6ppnande vi riksdagen 1771\u20131772 d\u00e4r kungen f\u00f6rs\u00f6ker f\u00f6rsona de stridande partier. han s\u00e4ger bland annat;\n\nriksm\u00f6tet fortsatta under h\u00f6sten 1771 och fortsatte \u00e4ven v\u00e5ren 1772, och under riksdagen firades den 29 maj 1772 gustav iii:s kr\u00f6ning i storkyrkan.\n\n\n=== statskupp och st\u00e4rkt kungamakt ===\n\ni jacob magnus sprengtporten och johan christopher toll fann gustav skickliga och nitiska medhj\u00e4lpare, som \u00e5tog sig att uppmana finland och sk\u00e5ne till uppror mot regeringen. d\u00e5 emellertid det sk\u00e5nska upproret utbr\u00f6t i f\u00f6rtid och m\u00f6sspartiet fick k\u00e4nnedom om detta, v\u00e5gade kungen inte som avtalat inv\u00e4nta sprengtportens \u00e5terkomst fr\u00e5n finland, utan genomf\u00f6rde p\u00e5 egen hand statsv\u00e4lvningen i huvudstaden. med framf\u00f6r allt livgardets bist\u00e5nd arresterades rikets r\u00e5d och de fr\u00e4msta riksdagsm\u00e4nnen inom m\u00f6sspartiet den 19 augusti 1772, och tv\u00e5 dagar d\u00e4refter fick st\u00e4nderna bekr\u00e4fta en av kungen utarbetad ny regeringsform, 1772 \u00e5rs regeringsform, varefter de f\u00e4ngslade frigavs. \u00e4ven pr\u00e4sten och hattpolitikern anders carl rutstr\u00f6m hade arresterats, sannolikt pga sitt till trycket befordrade tal inf\u00f6r artilleriregementet, med skarp kritik mot kungamakten, under lovisa ulrikas f\u00f6rs\u00f6k till statskupp 1756. och rutstr\u00f6m frigavs inte n\u00e5gra dagar senare utan avled i slottsh\u00e4ktet den 20 oktober.genom den nya, till sitt inneh\u00e5ll obest\u00e4mda och sv\u00e4vande regeringsformen lades maktens tyngdpunkt i h\u00e4nderna p\u00e5 kungen, som fick t\u00e4mligen stort utrymme f\u00f6r sin personliga verksamhet, men till en b\u00f6rjan \u00e5terst\u00e4lldes dock j\u00e4mvikten mellan statsmakterna. det s\u00e4tt som gustav under de f\u00f6rsta \u00e5ren anv\u00e4nde denna nyf\u00f6rv\u00e4rvade makt gav honom i rikt m\u00e5tt folkets k\u00e4rlek. omgiven av m\u00e4n som br\u00f6derna carl fredrik och ulrik scheffer, johan liljencrants, carl sparre, henrik af trolle med flera, vidtog han en m\u00e4ngd f\u00f6rb\u00e4ttringar p\u00e5 n\u00e4stan alla samh\u00e4llslivets omr\u00e5den: tortyrens avskaffande (1772), f\u00f6rb\u00e4ttring av allm\u00e4nna h\u00e4lsov\u00e5rden, rensning fr\u00e5n missbruk i f\u00f6rvaltningen och i samband med detta nya f\u00f6rb\u00e4ttrade l\u00f6nestater f\u00f6r rikets \u00e4mbetsm\u00e4n, spannm\u00e5lshandelns frigivning (1775 och 1780), inr\u00e4ttande av en diskont (1773), invandrare med annan religion \u00e4n protestantismen var nu till\u00e5tna, arm\u00e9n och flottan satta i f\u00f6rb\u00e4ttrat skick, initiativ till mildrad strafflag samt framf\u00f6r allt den med stor skicklighet utf\u00f6rda myntrealisationen 1777. i samband med att tortyren avskaffades, inf\u00f6rdes ist\u00e4llet ett institut som innebar att den misst\u00e4nkte sattes i f\u00e4ngelse p\u00e5 obegr\u00e4nsad tid tills vederb\u00f6rande bek\u00e4nde.\n1777 blev han den f\u00f6rsta statschefen i v\u00e4rlden att erk\u00e4nna usa som ny stat. han hade detta att s\u00e4ga om amerikanska revolutionen redan i oktober 1776:\n\ndet \u00e4r ett s\u00e5 intressant sk\u00e5despel att se en stat som skapar sig sj\u00e4lv, att jag \u2013 om jag nu inte var den jag \u00e4r \u2013 skulle bege mig till amerika f\u00f6r att p\u00e5 n\u00e4ra h\u00e5ll f\u00f6lja alla faser i denna nya republiks tillkomst. \u2013 detta \u00e4r kanske amerikas \u00e5rhundrade. den nya republiken, som knappast har en b\u00e4ttre sammansatt befolkning \u00e4n rom hade till att b\u00f6rja med, kanske en dag kommer att utnyttja europa, p\u00e5 samma s\u00e4tt som europa i tv\u00e5 sekler har utnyttjat amerika. hur som helst kan jag inte l\u00e5ta bli att beundra deras mod och livligt gilla deras dj\u00e4rvhet.gustav iii grundade st\u00e4derna tammerfors 1779, kask\u00f6 1785, kuopio 1785 och \u00f6stersund 1786.\n\n\n=== upplyst despotism och opposition mot kungen ===\nliksom m\u00e5nga andra av 1700-talets kungligheter var gustav iii influerad av de franska upplysningsfilosoferna. han var v\u00e4l f\u00f6rtrogen med tidens t\u00e4nkare och hade som kronprins brevv\u00e4xlat med voltaire. han var angel\u00e4gen om att i sin kungag\u00e4rning f\u00f6rena sin st\u00e4rkta kungamakt med upplysningens id\u00e9er om tolerans och frihet. men han var inte bara upplyst utan ocks\u00e5 en despot. han betraktade sig sj\u00e4lv som en sann tryckfrihetsv\u00e4n och uppmuntrade publikationer i samh\u00e4llsnyttiga \u00e4mnen, men n\u00e4r oppositionen mot honom v\u00e4xte sig starkare drog han sig inte f\u00f6r att inskr\u00e4nka tryckfriheten. 1774 utf\u00e4rdades en ny tryckfrihetsf\u00f6rordning som inneh\u00f6ll en rad begr\u00e4nsningar j\u00e4mf\u00f6rt med den tidigare f\u00f6rordningen fr\u00e5n 1766.redan vid riksdagen 1778\u20131779 framtr\u00e4dde b\u00f6rjan till en ny opposition, som kritiserade flera av kungens \u00e5tg\u00e4rder och framf\u00f6r allt riktade sig mot hans v\u00e4xande ben\u00e4genhet f\u00f6r env\u00e4lde. gustav iii var emot d\u00f6dsstraff och lade fram en proposition inf\u00f6r riksdagen 1778\u20131779, som avskaffade d\u00f6dsstraff f\u00f6r alla brott utom mord, barnamord och dr\u00e5p. dessutom var alla d\u00f6dsstraff underkastade kungens underskrift, och kungen skrev s\u00e4llan under. detta tolkades av hans kritiker som en otillb\u00f6rlig mildhet i sedlighetsm\u00e5l, eftersom sodomi var ett av de brott som renderade d\u00f6dsstraff. senare tiders historiker har menat att detta kan ses som bevis p\u00e5 att kungen kan ha haft sexuellt umg\u00e4nge med m\u00e4n. det saknas dock tillf\u00f6rlitliga bel\u00e4gg f\u00f6r detta i sakliga historiska k\u00e4llor f\u00f6r att g\u00f6ra ett s\u00e5dant antagande.\nhan tillh\u00f6rde den exklusiva grupp prenumeranter p\u00e5 upplysningstidens ber\u00f6mda tidskrift correspondance litt\u00e9raire, philosophique et critique.\n\n\n=== utrikespolitik och krigsplaner ===\nde n\u00f6d\u00e5r som intr\u00e4dde med den s\u00e4llsynt l\u00e5ngvariga missv\u00e4xt som b\u00f6rjade 1780 bidrog till att f\u00f6rdystra st\u00e4mningen. kungens intresse f\u00f6r det inre reformarbetet blev allt mindre och riktades i st\u00e4llet mot nya uppgifter ut\u00e5t. s\u00e5 l\u00e4nge den f\u00f6rsiktige ulrik scheffer ledde utrikespolitiken h\u00f6lls dock gustavs tendenser tillbaka. efter scheffers avg\u00e5ng 1783 blev gustav i egentligaste mening sin egen utrikesminister. de \u00e4ldre r\u00e5dgivarna tr\u00e4dde efter hand alla tillbaka f\u00f6r nya m\u00e4n, bland vilka under de n\u00e4rmaste \u00e5ren toll och senare gustaf mauritz armfelt och evert vilhelm taube framst\u00e5r som mest inflytelserika. gustavs f\u00f6rsta er\u00f6vringsplan var riktad mot norge, som han hoppades kunna er\u00f6vra fr\u00e5n danmark genom ett pl\u00f6tsligt anfall. ett problem var emellertid att danmark var allierat med ryssland. vid ett personligt m\u00f6te med sin kusin kejsarinnan katarina ii av ryssland i fredrikshamn 1783 s\u00f6kte gustav beveka henne att avst\u00e5 inblandning i ett eventuellt svenskt-danskt krig. vid katarinas best\u00e4mda v\u00e4gran att \u00f6verge danmark strandade hela planen, och gustav begav sig i st\u00e4llet utomlands p\u00e5 en l\u00e5ngvarig resa, under vilken han bes\u00f6kte f\u00f6retr\u00e4desvis italien och frankrike (1783\u20131784). i paris f\u00f6rv\u00e4rvade han kolonin svenska s:t barth\u00e9lemy.\nfr\u00e5n denna tid s\u00e5g han i ryssland sin fr\u00e4mste fiende, till stor del p\u00e5 grund av dess inblandning i svenska utrikes\u00e4renden, och v\u00e4ntade endast p\u00e5 ett gynnsamt tillf\u00e4lle att angripa landet. gustavs krigspolitik gav \u00f6kad fart \u00e5t oppositionen, som \u00e4ven tr\u00e4ngt in bland de ofr\u00e4lse st\u00e5nden. sl\u00f6seriet och l\u00e4ttsinnet vid hovet, den begynnande skulds\u00e4ttningen utan st\u00e4ndernas bifall, det avstannande reformarbetet, v\u00e4xande godtycke vid befordringar och \u00f6kningen av andra missbruk i f\u00f6rvaltningen (pastoratshandeln) med mera, gjorde oppositionen allt kraftigare. i spetsen f\u00f6r denna stod den gamle partichefen greve axel von fersen d.\u00e4., och vid 1786 \u00e5rs riksdag gavs missn\u00f6jet luft genom avslag p\u00e5 n\u00e4stan alla gustavs propositioner. i st\u00e4llet f\u00f6r att f\u00f6rs\u00f6ka kompromissa med oppositionen valde gustav att \u00e4nnu ivrigare s\u00f6ka sin r\u00e4ddning ur alla sv\u00e5righeter genom ett lyckosamt krig. f\u00f6rbindelsen mellan den fanatiska delen av adelsoppositionen och ryske ministern och begynnande separatistiska st\u00e4mplingar i finland, ledda av g\u00f6ran magnus sprengtporten, som i slutet av 1786 \u00f6vergick i rysk tj\u00e4nst, \u00f6kade faran i gustavs l\u00e4ge. sverige syntes n\u00e4stan \u00e5terkastat i frihetstidens el\u00e4nde. gustav h\u00e4lsade d\u00e4rf\u00f6r underr\u00e4ttelsen om ett rysk-turkiskt krigsutbrott p\u00e5 h\u00f6sten 1787 med gl\u00e4dje. han var fr\u00e5n b\u00f6rjan besluten att begagna tillf\u00e4llet, och v\u00e5ren 1788 b\u00f6rjade i djupaste hemlighet en upprustning.\n\n\n== ryska kriget 1788\u20131790 ==\n\nutan s\u00e4kra f\u00f6rbindelser med andra l\u00e4nder och utan trygghet fr\u00e5n danmark, som han f\u00f6rg\u00e4ves s\u00f6kt vinna f\u00f6r sig genom ett personligt bes\u00f6k i k\u00f6penhamn p\u00e5 senh\u00f6sten 1787, l\u00e4t gustav i slutet av juni 1788 sina trupper g\u00e5 \u00f6ver ryska gr\u00e4nsen utan f\u00f6reg\u00e5ende krigsf\u00f6rklaring, under f\u00f6rev\u00e4ndning av ett obetydligt gr\u00e4nstumult arrangerat av honom sj\u00e4lv. gustavs plan att genom \u00f6verrumpling bem\u00e4ktiga sig sankt petersburg gick emellertid om intet, d\u00e5 hertig karl i slaget vid hogland i juli inte lyckades krossa den ryska flottan, och hans f\u00f6rs\u00f6k att er\u00f6vra gr\u00e4nsf\u00e4stningen fredrikshamn misslyckades, bland annat till f\u00f6ljd av det myteri, anjalaf\u00f6rbundet, som i augusti utbr\u00f6t inom officersk\u00e5ren.\ndanmarks anfall p\u00e5 sverige \u2013 det s\u00e5 kallade teaterkriget \u2013 vid denna tid syntes r\u00e5ga m\u00e5ttet av olyckan, men gav gustav tillf\u00e4lle att med heder l\u00e4mna finland och att v\u00e4dja till det svenska folkets patriotism. det finska officersupproret, som inte fick tillr\u00e4ckligt st\u00f6d fr\u00e5n ryssland, f\u00f6ll samman av sig sj\u00e4lvt inf\u00f6r den allm\u00e4nna domen; p\u00e5 h\u00f6sten kunde gustav arrestera dess fr\u00e4msta m\u00e4n och i december utf\u00e4rda kallelse till riksdagen 1789. d\u00e5 adeln h\u00e4r fortsatte sin kamp mot kungen och s\u00f6kte f\u00f6rhindra att st\u00e4nderna hj\u00e4lpte honom i hans finansiella tr\u00e5ngm\u00e5l l\u00e4t gustav pl\u00f6tsligen, i februari 1789, arrestera riddarhusets fr\u00e4msta m\u00e4n (axel von fersen d.\u00e4., charles de geer, claes de frietzky med flera) och genomdrev med de ofr\u00e4lse st\u00e5ndens hj\u00e4lp trots adelns protester en ny grundlag, f\u00f6renings- och s\u00e4kerhetsakten, som utvidgade kungens makt men som ocks\u00e5 utj\u00e4mnade st\u00e5ndsskillnaderna i sverige, och fr\u00e5n och med nu var de flesta \u00e4mbeten \u00e4ven \u00f6ppna f\u00f6r ofr\u00e4lse personer.\nkriget, som vilat under vinterm\u00e5naderna, uppflammade d\u00e4refter p\u00e5 nytt och fortgick under omv\u00e4xlande segrar och nederlag under de f\u00f6ljande tv\u00e5 \u00e5ren. gustav hade sj\u00e4lv inga f\u00e4ltherreegenskaper, men tog livlig personlig del i krigsh\u00e4ndelserna och hemf\u00f6rde sj\u00e4lv n\u00e5gra mindre segrar till lands: slaget vid uttismalm i juni 1789 och slaget vid valkeala i april 1790, samt till sj\u00f6ss \u00f6ver en rysk sk\u00e4rg\u00e5rdseskader i slaget vid fredrikshamn i maj 1790. den 9 juli stod slaget vid svensksund som \u00e4r sveriges st\u00f6rsta marina seger n\u00e5gonsin. freden i v\u00e4r\u00e4l\u00e4 den 14 augusti 1790 gav inga landvinster men gjorde slut p\u00e5 den ryska inblandningen i svensk politik.\n\n\n=== franska revolutionen och nya krigsplaner ===\ngustav iii s\u00e5g en \u00e4ra i att bli ansedd som en stor krigarkung och b\u00f6rjade genast dra upp nya krigsplaner. personlig v\u00e4nskap med den franska kungafamiljen, fruktan f\u00f6r de revolution\u00e4ra id\u00e9erna och beg\u00e4ret att spela en lysande roll i europa v\u00e4ckte tanken hos honom att bilda en koalition av europas furstar f\u00f6r att hejda eller kv\u00e4va revolutionen i frankrike och \u00e5teruppr\u00e4tta monarkin i frankrike.\ngustav iii var en svuren fiende till revolutionen. han avskydde inte minst samh\u00e4llsomst\u00f6rtarnas h\u00e4nsynsl\u00f6sa framfart mot den f\u00f6rfinade gamla kultur som han \u00e4lskade och beundrade. han v\u00e4grade erk\u00e4nna b\u00e5de det nya frankrikes flagga, trikoloren, och det s\u00e4ndebud som p\u00e5 v\u00e5ren 1791 kom till stockholm med fullmakt fr\u00e5n \"fransm\u00e4nnens konung\", som franska nationalf\u00f6rsamlingen numera ben\u00e4mnde den som f\u00f6rut titulerat sig \"frankrikes konung\". gustav f\u00f6rbj\u00f6d till och med tidningsskrivare och f\u00f6rfattare att ens omn\u00e4mna oroligheterna i frankrike eller den nya nationalf\u00f6rsamlingens \u00f6verl\u00e4ggningar och beslut.hans plan var att s\u00e4tta i g\u00e5ng ett korst\u00e5g mot revolutionen, och han sj\u00e4lv skulle leda f\u00f6retaget. i spetsen f\u00f6r en krigsh\u00e4r, till vilken sverige skulle bidra med 16 000 man, skulle han under franska folkets jubel int\u00e5ga som segrare i paris och \u00e5teruppr\u00e4tta den franske kungens gamla makt och myndighet. han lockades inte enbart av \u00e4ran och makten utan ocks\u00e5 av utsikten till den franske kungens tacksamhet och d\u00e4rmed f\u00f6ljande subsidier med mera. hans iver underbl\u00e5stes ivrigt av katarina ii, som han \u00e5ter n\u00e4rmat sig efter freden. de b\u00e5da suver\u00e4nerna hade \u00e5terknutit den intima brevv\u00e4xling som blev avbruten 1784.med det franska kungaparet underh\u00f6ll gustav f\u00f6rbindelse genom greve axel von fersen, marie-antionettes h\u00e4ngivne beundrare. gustav underst\u00f6dde kungaparet i deras planer p\u00e5 att fly frankrike och \u00e5terv\u00e4nda under skydd av den krigsmakt som skulle sl\u00e5 ned revolutionen. gustav iii vistades vid tiden f\u00f6r ludvig xvi:s och marie-antoinettes flyktf\u00f6rs\u00f6k, p\u00e5 sommaren 1791, i aachen. meningen var att han skulle sammantr\u00e4ffa d\u00e4r med det franska kungaparet. han omgavs i aachen av en m\u00e4ngd flyktiga franska adelsm\u00e4n, de s\u00e5 kallade emigranterna, vilka underbl\u00e5ste hans avsky mot revolutionen och smickrade honom s\u00e5som det franska kungad\u00f6mets blivande r\u00e4ddare. d\u00e5 kom budskapet att det franska kungaparets flyktf\u00f6rs\u00f6k blivit uppt\u00e4ckt innan de flyende hunnit \u00f6ver gr\u00e4nsen, och att ludvig och marie-antoinette blivit \u00e5terf\u00f6rda till paris, d\u00e4r de sedan h\u00f6lls under str\u00e4ng bevakning. p\u00e5 gustav verkade dessa h\u00e4ndelser i h\u00f6g grad uppskakande, och han satte genast i g\u00e5ng med arbetet p\u00e5 en motrevolution.hans plan ledde dock inte till n\u00e5got resultat, eftersom den inte fick tillr\u00e4cklig uppm\u00e4rksamhet hos de stora makterna, och p\u00e5 egen hand kunde gustav ingenting utr\u00e4tta. han blev inte ens inbjuden att vara med p\u00e5 det m\u00f6te d\u00e4r kejsaren av \u00f6sterrike och kungen av preussen dryftade fr\u00e5gan.\n\n\n== mordet p\u00e5 gustav iii ==\n\ngustav iii:s krig mot ryssland och genomf\u00f6randet av f\u00f6renings- och s\u00e4kerhetsakten 1789, vilken starkt begr\u00e4nsade adelns privilegier och i praktiken gjorde kungen till env\u00e5ldsh\u00e4rskare, bidrog till att \u00f6ka det hat mot gustav iii som funnits p\u00e5 m\u00e5nga h\u00e5ll inom adeln \u00e4nda sedan statskuppen 1772. under vintern 1791\u20131792 bildades en sammansv\u00e4rjning inom adeln, vars syfte var att m\u00f6rda kungen och reformera regeringss\u00e4ttet. i spetsen f\u00f6r mordplanen stod jacob johan anckarstr\u00f6m, adolph ribbing och claes fredrik horn, f\u00f6r de konstitutionella reformplanerna br\u00f6derna jacob och johan von engestr\u00f6m, carl pontus lilliehorn, johan ture bielke och carl fredrik pechlin. intrigen i sin helhet leddes tydligen av den sistn\u00e4mnde. \u00e4ven h\u00e4radsh\u00f6vdingen anders nordell ans\u00e5gs av samtiden ha legat bakom attentatsplanerna, d\u00e5 han ofta hade kritiserat gustav iii och k\u00e4nde anckarstr\u00f6m v\u00e4l i egenskap av hans juridiske r\u00e5dgivare. nordell blev f\u00f6rh\u00f6rd av polisen men friades i brist p\u00e5 bevis, men blev fr\u00e5ntagen sitt domar\u00e4mbete.\n\nattentatet mot kungen skedde under en maskeradbal p\u00e5 operan i stockholm den 16 mars 1792. kungen hade samma kv\u00e4ll d\u00e5 han och n\u00e5gra av hans v\u00e4nner intagit en sup\u00e9 i den s\u00e5 kallade kungsv\u00e5ningens drabantsal, f\u00e5tt ett varningsbrev fr\u00e5n carl pontus lilliehorn. gustav l\u00e4ste igenom brevet, stoppade det p\u00e5 sig, men besl\u00f6t att \u00e4nd\u00e5 g\u00e5 ner till balen. efter middagen visade kungen brevet f\u00f6r sin v\u00e4n hans henric von essen som blev mycket uppr\u00f6rd och bad honom att inte g\u00e5 ner. kungen svarade d\u00e5 \"skola de f\u00e5 tro, att jag \u00e4r r\u00e4dd?\". han kl\u00e4dde p\u00e5 sig sin mask, trekantiga hatt och den tunna venetianska sidenkappan. p\u00e5 br\u00f6stet var kungens ordensstj\u00e4rnor fullt synliga. kungen och von essen gick arm i arm ned fr\u00e5n den kungliga logen, f\u00f6rbi f\u00f6rsta raden, och ut p\u00e5 operans scen. snart omringades de av svartkl\u00e4dda m\u00e4n med vita masker. anckarstr\u00f6m drog fram sin ena pistol och avlossade den p\u00e5 n\u00e4ra h\u00e5ll. skottet tr\u00e4ffade kungen i ryggslutet.\nkungen vacklade till, m\u00e5ste st\u00f6dja sig p\u00e5 von essen, och sade p\u00e5 franska; \"ah! je suis bless\u00e9, tirez-moi d'ici et arr\u00eatez-le\" (\"aj! jag \u00e4r s\u00e5rad, ta mig h\u00e4rifr\u00e5n och f\u00e5nga honom!\"). samtidigt b\u00f6rjade de sammansvurna ropa \"elden \u00e4r l\u00f6s!\", detta f\u00f6r att skapa panik f\u00f6r att kunna fly. baron von essen hade dock redan beordrat att d\u00f6rrarna skulle st\u00e4ngas och alla g\u00e4ster unders\u00f6kas innan de fick l\u00e4mna platsen, vilket ledde till att flera av de skyldiga kunde f\u00e5ngas redan efter n\u00e5gra dagar. anckarstr\u00f6m arresterades redan morgonen d\u00e4rp\u00e5, och erk\u00e4nde sig skyldig vid f\u00f6rsta f\u00f6rh\u00f6ret. trots att listan \u00f6ver de skyldiga kunde g\u00f6ras l\u00e5ng, besl\u00f6t man att v\u00e4lja ut ett begr\u00e4nsat antal skyldiga. straffet varierade f\u00f6r de inblandade, vissa f\u00e4ngslades p\u00e5 livstid medan andra landsf\u00f6rvisades. anckarstr\u00f6m fick st\u00e5 som syndabock inf\u00f6r folket, och d\u00f6mdes till skamstraff och d\u00f6dsstraff. han avr\u00e4ttades p\u00e5 galgbacken p\u00e5 hammarbyh\u00f6jden den 27 april 1792.\ngustav iii:s skador ans\u00e5gs till en b\u00f6rjan inte vara livshotande, men vid n\u00e4rmare unders\u00f6kning visade det sig att pistolladdningen, som bestod av tv\u00e5 kulor, hagel och spik, tr\u00e4ngt djupt in och skadat \u00e4dlare delar av kroppen. det var om\u00f6jligt att ta ut kulorna. kungens kirurg, \u00f6verdirekt\u00f6r th\u00e9el, lyckades \"endast uttaga n\u00e5gra sm\u00e5 spiknubbar\", enligt armfelt, som var vid kungens sida. \"under hela den pl\u00e5gsamma operationen\", skriver armfelt, \"h\u00f6ll konungen mig i handen, vilken han d\u00e5 och d\u00e5 h\u00e5rt tryckte. n\u00e5gra g\u00e5nger f\u00f6rvreds hans ansikte, men intet skrik, ingen klagan undslapp honom.\" inf\u00f6r den annalkande d\u00f6den skedde en f\u00f6rsoning mellan gustav iii och m\u00e5nga av adelns fr\u00e4msta m\u00e4n. de uppvaktade den d\u00f6ende kungen och betygade sin sorg och avsky \u00f6ver mordg\u00e4rningen.kungen avled i sviterna av blodf\u00f6rgiftning och lunginflammation den 29 mars 1792 i parads\u00e4ngkammaren p\u00e5 stockholms slott. hans sista ord blev jag \u00e4r s\u00e5 s\u00f6mnig, och jag vill f\u00f6rs\u00f6ka vila mig litet grann.\n\ngustav iii \u00e4r begravd i riddarholmskyrkan i stockholm.\n\n\n== gustav iii:s person och familjef\u00f6rh\u00e5llanden ==\ngustavs familjef\u00f6rh\u00e5llanden var olyckliga; han uttryckte sj\u00e4lv att det \"blivit honom f\u00f6rbeh\u00e5llet att k\u00e4nna sorger, f\u00f6r vilka den ringaste av hans unders\u00e5tar var fritagen\". \u00e5r 1766 hade han ing\u00e5tt ett konvenans\u00e4ktenskap med prinsessan sofia magdalena av danmark (1746\u20131813), men han fick aldrig n\u00e5gon n\u00e4ra kontakt med henne.\ni juli-september 1768 hade gustav sitt livs enda k\u00e4rleksaff\u00e4r, med charlotte du riez (f\u00f6dd de geer), men f\u00f6rh\u00e5llandet tog slut d\u00e5 gustav ins\u00e5g att hon var otrogen mot honom. brevv\u00e4xlingen mellan dem b\u00e5da finns bevarad i uppsala universitetsbibliotek. f\u00f6rh\u00e5llandets karakt\u00e4r har dock senare ifr\u00e5gasatts av vissa historiker.\nl\u00e4nge behandlade han sin gem\u00e5l med stor kallsinnighet, men 1775 \u00e5stadkom f\u00f6rste hovstallm\u00e4staren adolf fredrik munck ett n\u00e4rmande mellan makarna, och 1778 f\u00f6ddes en tronf\u00f6ljare. det sp\u00e4nda f\u00f6rh\u00e5llande som alltsedan 1766 (med ett kort uppeh\u00e5ll 1772) r\u00e5dde mellan kungen och hans mor f\u00f6rv\u00e4rrades vid denna tid, d\u00e5 hon gav fart \u00e5t ett d\u00e5 g\u00e4ngse rykte att munck var far till det barn, gustav iv adolf, som drottningen skulle f\u00f6da. 1782 fick kungaparet ytterligare en son, som emellertid avled \u00e5ret d\u00e4rp\u00e5.\n\n\n=== barn ===\ngustav iv adolf (1778\u20131837) (f. gustaf adolph), svensk kung 1792\u20131809\nkarl gustav (1782\u20131783), hertig av sm\u00e5land\n\n\n== kulturfr\u00e4mjande ==\nf\u00f6r vitterhet och konst var gustavs regering en gynnsam tid, och det uppsving som innan detta b\u00f6rjat under frihetstiden befordrades ivrigt av gustav. uppfostrad i den franska smakriktningen och i allm\u00e4nhet hyllande dess lagar, str\u00e4vade han emellertid efter att uppmuntra en, \u00e5tminstone till inneh\u00e5llet, nationell svensk litteratur och konst. till den bildande konsten hade han f\u00f6rv\u00e4rvat sig k\u00e4rlek inte endast p\u00e5 rent teoretisk v\u00e4g, utan \u00e4ven som ut\u00f6vande dilettant i tecknings- och etsningskonsten.\nsom ett drag mot befolkningens \u00f6verd\u00e5diga t\u00e4vlan i kl\u00e4dlyx uppfann kungen 1778 den nationella dr\u00e4kten. gustav iii gjorde \u00e4ven ett medvetet urval av dr\u00e4kter under sin livstid som han ans\u00e5g var v\u00e4rda att sparas f\u00f6r efterv\u00e4rlden. som s\u00e5dana r\u00e4knades plagg som erinrade om viktiga h\u00e4ndelser, b\u00e5de i hans privata liv och kulturella historia. kungens dr\u00e4kter utgjorde ett anm\u00e4rkningsv\u00e4rt undantag i den kungliga kl\u00e4dkammaren, d\u00e5 de kungliga plaggen vanligtvis inf\u00f6rlivades med kammaren f\u00f6rst efter \u00e4garens d\u00f6d. idag finns ett tjugotal dr\u00e4kter fr\u00e5n gustav iii sparade hos livrustkammaren.f\u00f6r ett \u00e4reminne \u00f6fver riks r\u00e5det och f\u00e4lt marskalken lennart torstenson, den av gustav instiftade svenska akademiens f\u00f6rsta t\u00e4vlings\u00e4mne, vann gustav 1786 denna akademis stora pris. genom sina riksdagstal och andra anf\u00f6randen visade gustav sig vara en av sveriges yppersta politiska talare. konung gustaf iii:s skrifter i politiska och vittra \u00e4mnen; tillika med dess brefvexling utgavs 1806\u201312 av johan gabriel oxenstierna (i tv\u00e5 upplagor, en fransk och en fransk-svensk). om hans efterl\u00e4mnade historiska skrifter, se gustavianska papperen. mer \u00e4n genom eget f\u00f6rfattarskap eller egen konstut\u00f6vning verkade gustav f\u00f6r den svenska vitterheten och konsten genom den uppmuntran och det ekonomiska underst\u00f6d som han sk\u00e4nkte deras idkare, samt genom stiftandet eller \u00e5teruppr\u00e4ttandet av flera institutioner, s\u00e5som musikaliska akademien (1771), m\u00e5lar- och bildhuggarakademien (1773), svenska akademien (1786) samt vitterhets- historie- och antikvitetsakademien (1786).\n\u00e5r 1773 lades grunden till svenska operan och 1782 invigdes kungliga teatern, sedermera dagens kungliga operan med ett av v\u00e4rldens \u00e4ldsta balettkompanier, kungliga baletten fr\u00e5n 1773. efter n\u00e5gra tidigare hovteaterf\u00f6rs\u00f6k instiftade 1782 kungen ocks\u00e5 f\u00f6rb\u00e4ttringss\u00e4llskapet f\u00f6r svenska spr\u00e5ket med uppgift att utarbeta grunderna f\u00f6r talteater p\u00e5 svenska spr\u00e5ket (i st\u00e4llet f\u00f6r den brukliga franskan) och i tv\u00e5 faser 1787\u20131788 grundades s\u00e5 den svenska nationalscenen f\u00f6r talteater p\u00e5 svenska, kungliga svenska dramatiska teatern, sedermera dagens kungliga dramatiska teatern.\ngustav iii beskyddade inte bara de svenska konstn\u00e4rerna, utan inkallade \u00e4ven framst\u00e5ende utl\u00e4nningar, bland andra louis jean desprez, louis masreliez, johann gottlieb naumann, och f\u00f6rv\u00e4rvade genom ink\u00f6p (i synnerhet under sin italienska resa, 1783\u201384) en m\u00e4ngd antika skulpturarbeten av stort konstv\u00e4rde f\u00f6r statens r\u00e4kning, vilka idag ing\u00e5r i gustav iii:s antikmuseum som \u00e5terinvigdes 1958. en staty \u00f6ver gustav iii, modellerad av johan tobias sergel, restes i stockholm 1808.\ngustav iii \u00e4r idag en av sveriges mest v\u00e4lk\u00e4nda kungar. det har skrivits m\u00e5nga b\u00f6cker om honom och \u00e5tskilliga drama- och dokument\u00e4rfilmer har gjorts om honom p\u00e5 teve. den italienske komposit\u00f6ren giuseppe verdi baserade 1859, under viss f\u00f6rkl\u00e4dnad, sin k\u00e4nda opera maskeradbalen p\u00e5 mordet p\u00e5 gustav iii.\n\n\n== teater ==\ndet brinnande personliga teaterintresset blev inte s\u00e4llan en komplikation f\u00f6r gustav, b\u00e5de vad g\u00e4ller hans anseende som kung och tidsf\u00f6rdelningen mellan \u00e4mbetets plikter och teaterkonsten. kungen \u00f6nskade sj\u00e4lv leda teaterverksamheten vid s\u00e5v\u00e4l drottningholms slottsteater som operan vid kungliga teatern och slottsteatern p\u00e5 gripsholms slott och var i h\u00f6g grad verksam som s\u00e5v\u00e4l dramatiker som akt\u00f6r och \u00e4ven regiss\u00f6r s\u00e5 ofta som tillf\u00e4lle bj\u00f6ds. sina f\u00f6rsta pj\u00e4ser skrev han p\u00e5 franska redan som barn. en f\u00f6rsta komedi, le jeune seigneur, \u00e4r daterad 1756 och skildrar med munter sj\u00e4lvironi hans vardag som tio\u00e5rig gosse, som hellre spelar teater \u00e4n \u00e4gnar sig \u00e5t de studier hans guvern\u00f6r s\u00f6ker f\u00e5 honom att koncentrera sig p\u00e5.\nd\u00e4refter f\u00f6ljde ett stort antal sk\u00e5despel, operalibretti och divertissement, flera historiska sk\u00e5despel, inte s\u00e4llan med johan henric kellgren som medf\u00f6rfattare, s\u00e5som gustaf adolphs \u00e4delmod (1783), helmfelt (1783), gustaf adolph och ebba brahe (1783), drottning christina (1784), gustaf wasa (1786; \u00e4ven som operan gustaf wasa med musik av johann gottlieb naumann) , men ocks\u00e5 verk med utl\u00e4ndska eller dolt personliga motiv. de sista pj\u00e4serna ger goda inblickar i f\u00f6rfattarens eget liv, familjeproblem och sv\u00e5righeter i \u00e4mbetet, om \u00e4n f\u00f6rt\u00e4ckt. med komedierna den ena f\u00f6r den andra (1788) och f\u00f6delsedagen (1789) ville han skildra borgerskapets livsmilj\u00f6er och vinna deras gillande i konflikterna med adeln. alexis michelowitch och natalia narischkin (1789) och den sista fullbordade pj\u00e4sen, den svartsjuke neapolitanaren (1789), \u00e4r personliga, utl\u00e4mnande dramer om relationsproblem, isolering och konflikter, med en intensiv l\u00e4ngtan efter att bli \u00e4lskad som m\u00e4nniska. oscar levertin beskriver mycket av detta i sina b\u00f6cker om kungen, hans teaterverksamhet och hans tid.\n\n\n=== gustav iii:s dramatik ===\nle jeune seigneur\nla mort de henri iv\ncoriolanus\nthetis och pel\u00e9e\nbirger jarl och mechtild\naeneas i carthago\ngustaf adolphs \u00e4delmod\nhelmfelt\nfrigga\ngustaf adolph och ebba brahe\ndrottning christina\nsune jarl\ngustaf wasa\nsiri brahe\nden ena f\u00f6r den andra\nden bedragne bachan\nalexis michaelowitsch och natalia narischkin\nf\u00f6delsedagen\nden svartsjuke neapolitanarenbevarade dramatiska fragment i \u00f6vrigt\n\ningri folkunge och sverker\nfale bure och siri folkunge\nfolke algotsson och ingri folkunge\ntorkel knutssons d\u00f6d\nnyk\u00f6pings g\u00e4stabud\nerik xii:s d\u00f6d\nengelbrekt\nchristina gyllenstjerna eller det stockholmska blodbadet\ndaljunkaren\njacob de la gardie i nowgorod\nban\u00e9rs d\u00f6d\ndemogorgons dotter\nkarnevalen i venedig\nmercure p\u00e5 parnassen\natalibas d\u00f6d\noedipe i colone\nalsindor och roger\n\n\n== anf\u00e4der ==\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== minnesm\u00e4rken ==\ngustav iii:s staty p\u00e5 skeppsbron i stockholm, invigd 1808.\ngustav iii:s byst i n\u00e4ckrosdammen i g\u00f6teborg, invigd 1923.\n\n\n== kulturverk om gustav iii ==\ngustafs sk\u00e5l (1772), hyllningsvisa av carl michael bellman\ns\u00e5 lyser din krona nu, kung gustaf, dubbelt dyr (1772), hyllningsvisa av carl michael bellman\ndrottningens juvelsmycke i t\u00f6rnrosens bok (1834), bok och sk\u00e5despels-dramatisering av carl jonas love almqvist\nsyskonen eller hattarnas och m\u00f6ssornas sista strid (1848), sk\u00e5despel av carl fredrik ridderstad\nfyra dagar av konung gustaf iii:s regering (1850), folkligt sk\u00e5despel av jeanette granberg\nmaskeradbalen (1859), opera av giuseppe verdi baserad p\u00e5 gustave iii\nen konung (1870), \u00e4rofullt sk\u00e5despel (erh\u00f6ll pris av svenska akademien) av oscar wijkander\ngustav iii (1902), sk\u00e5despel av august strindberg\nen afton hos gustaf iii p\u00e5 stockholms slott (1925), kortfilm med g\u00f6sta ekman den \u00e4ldre och personer ur stockholms socitet till f\u00f6rm\u00e5n f\u00f6r r\u00f6da korset\ntv\u00e5 konungar (1925), l\u00e5ngfilm i regi av elis ellis, tillika filmmanus med henning ohlson\nkungajakt (1944), l\u00e5ngfilm i regi av alf sj\u00f6berg, tillika manusf\u00f6rfattare j\u00e4mte karl ragnar gierow\ntintomara (1973), opera av lars johan werle och leif s\u00f6derstr\u00f6m efter carl jonas love almqvists bok drottningens juvelsmycke\ngustav iii (1974), tv-produktion av strindbergs drama i regi av johan bergenstr\u00e5hle, sveriges television\ngustav iii - teaterkung och dr\u00f6mmare (1983), tv-film av inger \u00e5by, sveriges television\nsammansv\u00e4rjningen (1986), tv-drama i tre delar om kungamordet, av olle h\u00e4ger och hans villius, sveriges television\nmaskeraden, sk\u00e5despel av sven delblanc, tv-teater 1992 (svt) och 2009 (tv4)\ngustav iii:s \u00e4ktenskap (2001), mini-tv-serie i tv\u00e5 delar, skriven av klas \u00f6stergren, svt\ngustaf iii, opera, den via ny\u00f6ppnade arkiv rekonstruerade ursprungsversionen av verdis maskeradbalen, uruppf\u00f6rd p\u00e5 g\u00f6teborgsoperan 2002\ngustaf iii & dramaten, sk\u00e5despel av staffan roos, dramaten, uruppf\u00f6rd p\u00e5 kungliga slottet 2002\ngustav iii, balett av patrice bart och erik n\u00e4slund med musik av carl maria von weber och joseph martin kraus, urpremi\u00e4r med kungliga baletten p\u00e5 kungliga operan 2008\nmordet p\u00e5 min pappa kungen, sk\u00e5despel av bobo lund\u00e9n, uruppf\u00f6rt i hagaparken 2008\nteaterkungen, musikalbum och musikalisk f\u00f6rest\u00e4llning av stefan andersson fr\u00e5n 2011\njag gustav iii, \u00e4lskad, hatad, beundrad, f\u00f6rtalad; monologteater med 1700-talsmusik, av gunnel bergstr\u00f6m, hagaparken 2014.\n\n\n== efterm\u00e4le ==\ndet har skrivits \u00e5tskillig litteratur om gustav iii och han har skildrats p\u00e5 olika s\u00e4tt av efterv\u00e4rlden. han har upph\u00f6jts som en stor svensk kung och ljusgestalt av bland andra esaias tegn\u00e9r, bernhard von beskow och beth hennings, och skildrats mer moraliskt d\u00f6mande av bland andra gudmund g\u00f6ran adlerbeth och olle holmberg. erik l\u00f6nnroth, som portr\u00e4tterat gustav iii utifr\u00e5n hans egna skrifter, brev och uttalanden, har utan att avse n\u00e5gon moralisk v\u00e4rdering karakt\u00e4riserat honom som \"en h\u00f6gt beg\u00e5vad fantasim\u00e4nniska\".\n\n\n== sp\u00f6kerier ==\ngustav iii:s v\u00e5lnad s\u00e4gs fortfarande hems\u00f6ka platsen d\u00e4r han blev skjuten, trots att tidens operahus sedan l\u00e4nge ersatts med dagens kungliga opera. enligt myten ska man p\u00e5 \u00e5rsdagen av attentatet den 16 mars kunna se kungen springa blodig genom operakorridorerna och h\u00f6ra hans klagoskrik \u201c\"ay, ay! je suis bless\u00e9!\".\n\n\n== se \u00e4ven ==\nhagaparken, gustav iii:s lustpark i engelsk parkstil\nlista \u00f6ver svenska regenters titlar\n\n\n== platser namngivna efter gustav iii ==\ngustafs socken \u2013 dalarna\ngustavs socken \u2013 \u00e4ldre namn (1781\u20131931) p\u00e5 b\u00f6rringe socken, sk\u00e5ne\ngustav iii:s torg - \u00f6stersund, j\u00e4mtland\ngustavia \u2013 huvudort p\u00e5 saint barth\u00e9lemy\ngustav iii:s flygplats \u2013 flygplats p\u00e5 saint barth\u00e9lemy\n\n\n== referenser ==\n\n\n=== noter ===\n\n\n=== k\u00e4llor ===\ngustaf iii i nordisk familjebok (andra upplagan, 1909)\n\n\n== vidare l\u00e4sning ==\nlars ericson wolke: mordet p\u00e5 gustav iii isbn 978-91-85377-05-3 (2005)\nharry donner (1933), konung gustav iii:s brevv\u00e4xling med adolf fredrik munck / utg. och bearb. av harry donner., skrifter utgivna av svenska litteraturs\u00e4llskapet i finland, helsingfors, wikidata q113519052, issn 0039-6842, https://urn.fi/urn:nbn:fi-fd2019-00022273 \nfersen, axel von (1869\u20131870). riksr\u00e5det och f\u00e4ltmarskalken m.m. grefve fredrik axel von fersens historiska skrifter. d. 3-5, [st\u00f6rre och mindre tilldragelser under konung gustaf iii:s regering]. stockholm: norstedt. libris 84667. https://runeberg.org/favfhiskr/3/ \nbeth hennings: gustav iii: en biografi (1957) libris 7155294\nbeth hennings: gustav iii i svenskt biografiskt lexikon (1967\u20131969)\nleif landen: gustaf iii isbn 91-46-21000-8 (2004)\noscar levertin: gustaf iii som dramatisk f\u00f6rfattare, 1894 libris 11637425\noscar levertin: fr\u00e5n gustaf iii:s dagar (1896) fulltext\noscar levertin: teater och drama under gustaf iii libris 284702\nerik l\u00f6nnroth: den stora rollen. kung gustaf iii spelad av honom sj\u00e4lv (1986) libris 7154252\ng\u00f6ran mellblom: statsv\u00e4lvningen, f\u00f6rb\u00e4ttringen av regeringsskicket 19-21 augusti 1772 isbn 978-91-77856-40-5\n\n\n== externa l\u00e4nkar ==\n wikimedia commons har media som r\u00f6r gustav iii.\ufeff wikisource har originalverk relaterade till  gustav iii som f\u00f6rfattare.  wikisource har originalverk relaterade till  hur kronprins gustavs sj\u00e4tte f\u00f6delsedag firades i g\u00f6teborg den 13 januari 1752. \ngustaf iii (1746\u20131792) hos litteraturbanken\ndramawebben har pj\u00e4ser av gustaf iii\ngustav iii p\u00e5 historiesajten\njohan norberg, 2006-11-27, \"gustav iii \" fr\u00e5n gustaviii.kunskaper.nu korta fakta om gustav iii.\nkonung gustaf iii:s efterlemnade och femtio \u00e5r efter hans d\u00f6d \u00f6ppnade papper. sammanst\u00e4llning av e. g. geijer (1843, 1876).\n\u201dgustav iii\u201d. biografiskt lexikon f\u00f6r finland. helsingfors: svenska litteraturs\u00e4llskapet i finland. 2008\u20132011. urn:nbn:fi:sls-4047-1416928956653"