"szwajcaria, konfederacja szwajcarska (niem. schweiz, schweizerische eidgenossenschaft, fr. suisse, conf\u00e9d\u00e9ration suisse, w\u0142. svizzera, confederazione svizzera, romansz svizra, confederaziun svizra) \u2013 pa\u0144stwo federacyjne w europie zachodniej. jest jednym z niewielu pa\u0144stw, w kt\u00f3rych obowi\u0105zuj\u0105 szeroko stosowane formy demokracji bezpo\u015bredniej. szwajcaria od kongresu wiede\u0144skiego w 1815 roku jest pa\u0144stwem neutralnym. do organizacji narod\u00f3w zjednoczonych przyst\u0105pi\u0142a dopiero 10 wrze\u015bnia 2002 po przeg\u0142osowaniu tej decyzji w referendum minimaln\u0105 wi\u0119kszo\u015bci\u0105 52% g\u0142os\u00f3w.\nnie jest cz\u0119\u015bci\u0105 unii europejskiej ani europejskiego obszaru gospodarczego \u2013 w 2001 roku szwajcarzy w referendum zdecydowanie (77% g\u0142os\u00f3w przeciw) odrzucili nawet sam\u0105 koncepcj\u0119 rozpocz\u0119cia rozm\u00f3w o akcesji. posiada jednak specjalne dwustronne stosunki z ue, dzi\u0119ki czemu uczestniczy w wybranych inicjatywach (np. uk\u0142ad z schengen) oraz dop\u0142aca do bud\u017cetu unijnego. szwajcaria ma tylko stolic\u0119 funkcjonaln\u0105 de facto - gdzie jest siedziba rz\u0105du - czyli berno, nie ma jednak stolicy formalnej.\nszwajcaria jest jednym z kraj\u00f3w alpejskich. graniczy z niemcami, austri\u0105, liechtensteinem, w\u0142ochami i francj\u0105. dominuj\u0105cymi religiami w szwajcarii s\u0105 katolicyzm (41,8% ludno\u015bci) i protestantyzm (35,3%).\n\n\n== geografia ==\nszwajcaria jest g\u00f3rzystym pa\u0144stwem po\u0142o\u017conym w europie zachodniej. nie posiada dost\u0119pu do morza. graniczy z pi\u0119cioma pa\u0144stwami: austri\u0105 i liechtensteinem na wschodzie, francj\u0105 na zachodzie, w\u0142ochami na po\u0142udniu oraz z niemcami na p\u00f3\u0142nocy. jest jednym z najmniejszych pa\u0144stw europy \u2013 rozci\u0105g\u0142o\u015b\u0107 z p\u00f3\u0142nocy na po\u0142udnie wynosi 220 km, a ze wschodu na zach\u00f3d 350 km.\nalpy zajmuj\u0105 po\u0142udniow\u0105, po\u0142udniowo-zachodni\u0105 i wschodni\u0105 cz\u0119\u015b\u0107 kraju. na p\u00f3\u0142noc od alp znajduje si\u0119 wy\u017cyna szwajcarska. na p\u00f3\u0142nocnym zachodzie wy\u017cyna ograniczona jest przez g\u00f3ry jura. wi\u0119kszo\u015b\u0107 p\u00f3\u0142nocnej granicy z niemcami biegnie wzd\u0142u\u017c renu, kt\u00f3ry wp\u0142ywa do szwajcarii w pobli\u017cu szafuzy. cz\u0119\u015b\u0107 granicy z niemcami i austri\u0105 przebiega przez jezioro bode\u0144skie, a jezioro genewskie stanowi cz\u0119\u015b\u0107 granicy z francj\u0105.\nszwajcaria podzielona jest na 26 kanton\u00f3w. kantony le\u017c\u0105ce na wy\u017cynie szwajcarskiej s\u0105 bardziej zaludnione, uprzemys\u0142owione i z regu\u0142y zamieszkane przez protestant\u00f3w. kantony alpejskie natomiast s\u0105 s\u0142abiej zaludnione, bardziej nastawione na rolnictwo i turystyk\u0119; przewa\u017caj\u0105 tu te\u017c katolicy.\nw szwajcarii obowi\u0105zuj\u0105 cztery j\u0119zyki urz\u0119dowe: niemiecki, kt\u00f3rym pos\u0142uguje si\u0119 63,7% populacji, francuski, kt\u00f3rym m\u00f3wi 20,4% populacji, w\u0142oski u\u017cywany przez 6,5% populacji oraz j\u0119zyk romansz, kt\u00f3rym m\u00f3wi 0,5% populacji. na wsch\u00f3d od berna (z wyj\u0105tkiem ticino) przewa\u017ca j\u0119zyk niemiecki. na zach\u00f3d od berna przewa\u017ca j\u0119zyk francuski. j\u0119zyk w\u0142oski jest najpowszechniejszym j\u0119zykiem w kantonie ticino. romansz, kt\u00f3ry wywodzi si\u0119 z \u0142aciny ludowej, najcz\u0119\u015bciej u\u017cywany jest w kantonie gryzonia.\n\npowierzchnia:\n\nl\u0105d: 39 770 km\u00b2;\nwoda: 1520 km\u00b2;\nca\u0142kowita: 41 290 km\u00b2.d\u0142ugo\u015b\u0107 granic:\n\naustria: 164 km;\nfrancja: 573 km;\nliechtenstein: 41 km;\nniemcy: 334 km;\nw\u0142ochy: 740 km;\nca\u0142kowita: 1852 km.brak dost\u0119pu do morza.\n\nnajwy\u017cszy punkt: dufourspitze 4634 m n.p.m.\nnajni\u017cszy punkt: jezioro maggiore 195 m n.p.m.\n\n\n=== jeziora ===\nponi\u017csza lista zawiera wa\u017cniejsze jeziora szwajcarii o powierzchni powy\u017cej 10 km\u00b2, w nawiasach podano nazwy oryginalne:\n\n\n=== skutki globalnego ocieplenia ===\nglobalne ocieplenie jest szczeg\u00f3lnie widoczne w szwajcarii. wynika to z po\u0142o\u017cenia w umiarkowanych szeroko\u015bciach geograficznych i klimatu umiarkowanego ciep\u0142ego przej\u015bciowego. pomi\u0119dzy pocz\u0105tkiem zapis\u00f3w pogodowych w 1864 a 2019 r. temperatura w szwajcarii wzros\u0142a \u015brednio o 1,9 \u00b0c. co oznacza zmian\u0119 dwukrotnie szybsz\u0105 od \u015bredniej \u015bwiatowej. w ci\u0105gu ostatnich 30 lat ocieplenie przyspieszy\u0142o. ka\u017cdy rok od 1991 do 2019 by\u0142 cieplejszy ni\u017c \u015brednia dla lat 1961\u20131990. spo\u015br\u00f3d dziesi\u0119ciu najwy\u017cszych \u015brednich temperatur w czerwcu od pocz\u0105tku zapis\u00f3w pogodowych, siedem zmierzono po 2002 roku. w 1890 roku davos by\u0142o 231 dni przymrozk\u00f3w (dni, w kt\u00f3rych temperatura przy gruncie spad\u0142a poni\u017cej 0 \u00b0c, przy jednoczesnej dodatniej warto\u015bci \u015bredniej dobowej temperatury powietrza) natomiast w 2018 r. ju\u017c tylko 161. powierzchnia lodowc\u00f3w szwajcarskich zmniejszy\u0142a si\u0119 prawie o po\u0142ow\u0119 mi\u0119dzy 1850 r. (1621 km\u00b2) i 2019 r. (944 km\u00b2). z bada\u0144 naukowych wynika, \u017ce je\u015bli nie zostanie osi\u0105gni\u0119ty cel ograniczenia globalnego wzrostu temperatury powietrza do 2 \u00b0c, wynikaj\u0105cy z podpisanego w 2015 roku porozumienia paryskiego, to od oko\u0142o 2050 r. nie b\u0119dzie mo\u017cliwe uprawianie w szwajcarii sport\u00f3w zimowych.\n\n\n== historia ==\nszwajcaria jest konfederacj\u0105 pa\u0144stw, wchodz\u0105cych w jej sk\u0142ad jako kantony o bardzo du\u017cej autonomii. zwi\u0105zek niekt\u00f3rych z nich trwa nieprzerwanie 700 lat, co stawia szwajcari\u0119 na drugim miejscu w\u015br\u00f3d najstarszych republik europy (po san marino). szwajcaria jest tak\u017ce jedn\u0105 z najstarszych federacji i demokracji na \u015bwiecie. w 1291 roku kanton schwyz (od kt\u00f3rego wywodzi si\u0119 nazwa pa\u0144stwa), uri i unterwalden sygnowa\u0142y akt utworzenia \u201ezwi\u0105zku wieczystego\u201d (akt konfederacji szwajcarskiej). g\u0142\u00f3wnym celem by\u0142a ch\u0119\u0107 uwolnienia si\u0119 spod wp\u0142ywu habsburg\u00f3w. prze\u0142omem by\u0142o zwyci\u0119stwo nad armi\u0105 habsburg\u00f3w w bitwie pod morgarten 15 listopada 1315. zwyci\u0119stwo to przyczyni\u0142o si\u0119 do p\u00f3\u017aniejszych akcesji.\ndo 1353 trzy za\u0142o\u017cycielskie kantony zosta\u0142y po\u0142\u0105czone z kantonami glarus i zug oraz miastami lucerna, zurych i berno, tworz\u0105c tak zwan\u0105 star\u0105 konfederacj\u0119, kt\u00f3ra ros\u0142a w si\u0142\u0119 i bogactwo przez ca\u0142y xv wiek (chocia\u017c zurych zosta\u0142 wykluczony z federacji w latach 40. xv wieku na skutek zatargu terytorialnego). dzi\u0119ki pokonaniu karola zuchwa\u0142ego w latach 70. xv wieku i najemnym wojskom szwajcarskim zosta\u0142a utrzymana niezale\u017cno\u015b\u0107 federacji. pogrom armii habsburg\u00f3w oraz \u015bmier\u0107 ksi\u0119cia leopolda w bitwie pod sempach 9 lipca 1386 zapewni\u0142 szwajcarii faktyczn\u0105 niezale\u017cno\u015b\u0107. w bitwie tej pono\u0107 legendarnego czynu dokona\u0142 arnold winkelried, kt\u00f3ry rzucaj\u0105c si\u0119 na lance habsburskiej piechoty, umo\u017cliwi\u0142 prze\u0142amanie ich szyk\u00f3w i osi\u0105gni\u0119cie zwyci\u0119stwa.\nw 1506 roku papie\u017c juliusz ii naj\u0105\u0142 wojska szwajcarskie do ochrony osobistej, tworz\u0105c gwardi\u0119 szwajcarsk\u0105, kt\u00f3ra po dzi\u015b dzie\u0144 pe\u0142ni t\u0119 funkcj\u0119 (cho\u0107 obecnie bardziej w roli reprezentacyjnej).\nw xvi wieku szwajcaria sta\u0142a si\u0119 jednym z g\u0142\u00f3wnych o\u015brodk\u00f3w reformacji w europie. obj\u0119\u0142a ona jednak g\u0142\u00f3wnie bogatsze i bardziej rozwini\u0119te kantony miejskie. w 1531, po wojnie kanton\u00f3w protestanckich z katolickimi (wiejskimi), w wyniku tzw. drugiego pokoju kappelskiego nast\u0105pi\u0142o ustalenie podzia\u0142u wyznaniowego kanton\u00f3w.\nna mocy postanowie\u0144 pokoju westfalskiego z 1648 roku, ko\u0144cz\u0105cego wojn\u0119 trzydziestoletni\u0105, cesarz rzymsko-niemiecki uzna\u0142 oficjalnie niepodleg\u0142o\u015b\u0107 szwajcarii i jej formalne wyodr\u0119bnienie z rzeszy niemieckiej. od tego czasu szwajcari\u0119 zacz\u0119to nazywa\u0107 zwi\u0105zkiem szwajcarskim.\n\n\n=== inwazja francuska ===\nw 1798 armie francuskie podbi\u0142y szwajcari\u0119, narzucaj\u0105c now\u0105 ujednolicon\u0105 konstytucj\u0119, os\u0142abiaj\u0105c\u0105 kantony, a wzmacniaj\u0105c\u0105 rz\u0105d centralny. okres ten (1798-1803) nazywany jest republik\u0105 helweck\u0105. jednak\u017ce system ten zniszczy\u0142 wielowiekowe tradycje kulturowe i by\u0142 bardzo niepopularny w\u015br\u00f3d szwajcar\u00f3w. kiedy wybuch\u0142a wojna, szwajcaria sta\u0142a si\u0119 aren\u0105 walk pomi\u0119dzy francj\u0105 a austri\u0105 i rosj\u0105. pojawi\u0142y si\u0119 r\u00f3wnie\u017c dwie frakcje w\u015br\u00f3d szwajcar\u00f3w: \u201erepublikan\u00f3w\u201d, b\u0119d\u0105cych zwolennikami nowego porz\u0105dku, oraz \u201efederalist\u00f3w\u201d, chc\u0105cych powrotu do systemu federacyjnego, opartego na szerokiej autonomii kanton\u00f3w. po spotkaniu zorganizowanym przez napoleona w 1803 w pary\u017cu oba stronnictwa dosz\u0142y do porozumienia, co znalaz\u0142o wyraz w podpisaniu tzw. aktu mediacyjnego, przywracaj\u0105cego w znacznym stopniu system federacyjny. kongres wiede\u0144ski potwierdzi\u0142 neutralno\u015b\u0107 szwajcarii, do kt\u00f3rej przy\u0142\u0105czono ostatnie trzy kantony: valais, neuch\u00e2tel i genew\u0119.\n\n\n=== konstytucja 1848 ===\nw 1847 wybuch\u0142a wojna domowa pomi\u0119dzy kantonami katolickimi i protestanckimi (tzw. szwajcarska wojna domowa, niem. sonderbundskrieg). katolicy starali si\u0119 nie dopu\u015bci\u0107 do wzmocnienia w\u0142adzy centralnej, do czego d\u0105\u017cyli rz\u0105dz\u0105cy w\u00f3wczas przedstawiciele partii radykalnej. w wyniku miesi\u0119cznych walk zgin\u0119\u0142o oko\u0142o 100 os\u00f3b i by\u0142 to ostatni powa\u017cniejszy konflikt zbrojny na terytorium szwajcarii. w wyniku tego w 1848 stworzono konstytucj\u0119 federaln\u0105 oraz system oparty na referendach, pozostawiaj\u0105c kwestie lokalne w gestii kanton\u00f3w. w 1874 wniesiono poprawki, uwzgl\u0119dniaj\u0105ce wprowadzenie wsp\u00f3lnej waluty oraz zmiany wymuszone przez rozw\u00f3j populacji i rewolucj\u0119 przemys\u0142ow\u0105. w 1891 konstytucja zosta\u0142a ponownie poprawiona, utworzono unikatowy system, silnie oparty na demokracji bezpo\u015bredniej.\n\n\n=== od xx wieku ===\nw 1920 r. szwajcaria zosta\u0142a cz\u0142onkiem ligi narod\u00f3w, a w 1963 rady europy. podczas i wojny \u015bwiatowej proklamowa\u0142a neutralno\u015b\u0107, podobnie zreszt\u0105 w czasie ii wojny \u015bwiatowej. mimo tego niemcy planowali zaj\u0119cie szwajcarii (operacja tannenbaum), co wydawa\u0142o si\u0119 w\u00f3wczas nieuniknione. w zaistnia\u0142ej sytuacji szwajcaria mimo oficjalnej neutralno\u015bci przyj\u0119\u0142a postaw\u0119 antyniemieck\u0105, przeprowadzi\u0142a mobilizacj\u0119 armii pod dow\u00f3dztwem gen. henriego guisana i przygotowa\u0142a si\u0119 do d\u0142ugotrwa\u0142ej obrony (reduta centralna), przyjmuj\u0105c zarazem 51219 uchod\u017ac\u00f3w.\nod 12 grudnia 2008 szwajcaria jest cz\u0142onkiem uk\u0142adu z schengen.\n\n\n== ustr\u00f3j polityczny ==\nszwajcaria jest federacj\u0105 demokratyczn\u0105 oraz parlamentarn\u0105, gdzie na szerok\u0105 skal\u0119 wykorzystywana jest instytucja referendum (demokracja bezpo\u015brednia). szczeg\u00f3lnie silna jest pozycja parlamentu i w\u0142adz kantonalnych. ustr\u00f3j ten nazywa si\u0119 parlamentarno-komitetowym; najbardziej typow\u0105 cech\u0105 jest dla niego brak rozdzia\u0142u pomi\u0119dzy w\u0142adz\u0119 ustawodawcz\u0105, wykonawcz\u0105 i s\u0105downicz\u0105.\nszwajcaria jest pa\u0144stwem federalnym, podzielonym na kantony posiadaj\u0105ce charakter organizm\u00f3w pa\u0144stwowych. konstytucja okre\u015bla podzia\u0142 kompetencji mi\u0119dzy federacj\u0105 a kantonami.\nw\u0142adza ustawodawcza nale\u017cy do zgromadzenia zwi\u0105zkowego (parlamentu), sk\u0142adaj\u0105cego si\u0119 z dw\u00f3ch izb: rady kanton\u00f3w (izba wy\u017csza) i rady narodowej (izba ni\u017csza). g\u0142ow\u0105 pa\u0144stwa i szefem rz\u0105du jest prezydent, wybierany na okres 1. roku przez zgromadzenie zwi\u0105zkowe spo\u015br\u00f3d cz\u0142onk\u00f3w 7-osobowej rady zwi\u0105zkowej (rz\u0105du).\nnie ma \u017cadnych tak zwanych hamulc\u00f3w \u2013 nie mo\u017cna rozwi\u0105za\u0107 jej izb przed up\u0142ywem kadencji, nie mo\u017ce by\u0107 zwo\u0142ywana na sesje przez \u017caden inny organ, nie ma instytucji s\u0105downictwa konstytucyjnego (brak trybuna\u0142u konstytucyjnego). ponadto wszelkie konflikty kompetencyjne rozstrzygane s\u0105 przez sam parlament. wybiera on te\u017c siedmiu cz\u0142onk\u00f3w wykonawczej rady federalnej (rz\u0105du) i trybuna\u0142u federalnego.\nszwajcarski konserwatyzm podkre\u015bla fakt, \u017ce mimo tak solidnych tradycji demokratycznych kobiety uzyska\u0142y prawa wyborcze dopiero w lutym 1971 roku, a i to nie wsz\u0119dzie. najd\u0142u\u017cej opiera\u0142 si\u0119 kanton appenzell innerrhoden, kt\u00f3ry ust\u0105pi\u0142 przed wyrokiem s\u0105du najwy\u017cszego w roku 1990.\n\n\n== podzia\u0142 administracyjny ==\nszwajcaria jest pa\u0144stwem federacyjnym, sk\u0142adaj\u0105cym si\u0119 z 26 kanton\u00f3w, 143 okr\u0119g\u00f3w i 2222 gmin.\n\n1291 \u2013  uri,  schwyz,  obwalden,  nidwalden\n1332 \u2013  lucerna\n1351 \u2013  zurych\n1352 \u2013  glarus,  zug\n1353 \u2013  berno\n1481 \u2013  fryburg,  solura\n1501 \u2013  bazylea-miasto,  bazylea-okr\u0119g,  szafuza\n1513 \u2013  appenzell ausserrhoden,  appenzell innerrhoden\n1803 \u2013  sankt gallen,  gryzonia,  argowia,  turgowia,  ticino,  vaud\n1815 \u2013  valais,  neuch\u00e2tel,  genewa\n1979 \u2013  jura\n\n\n== si\u0142y zbrojne ==\nszwajcaria dysponuje dwoma rodzajami si\u0142 zbrojnych. s\u0105 to si\u0142y powietrzne oraz wojska l\u0105dowe (200 czo\u0142g\u00f3w, 200 dzia\u0142 samobie\u017cnych oraz 1600 opancerzonych pojazd\u00f3w bojowych). pomimo braku dost\u0119pu do morza, szwajcaria ma marynark\u0119 wojenn\u0105 (7 okr\u0119t\u00f3w p\u0142ywa po jeziorze bode\u0144skim).\nwojska szwajcarskie licz\u0105 135 tys. \u017co\u0142nierzy zawodowych oraz 77 tys. rezerwist\u00f3w. wed\u0142ug rankingu global firepower (2020) szwajcarskie si\u0142y zbrojne stanowi\u0105 30. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 5 mld dolar\u00f3w (usd).\n\n\n== gospodarka ==\nspo\u015br\u00f3d pa\u0144stw europejskich gospodarka szwajcarii ma najlepszy wska\u017anik wolno\u015bci. w rankingu og\u00f3lno\u015bwiatowym zajmuje miejsce 4, ust\u0119puj\u0105c miejsca jedynie hongkongowi, singapurowi i nowej zelandii. kraj jest bardzo wysoko rozwini\u0119ty, jeden z najbogatszych na \u015bwiecie. d\u0142ugotrwa\u0142a neutralno\u015b\u0107 (od 1815) i zasada nienaruszalno\u015bci tajemnicy bankowej ugruntowa\u0142y zaufanie do szwajcarii jako finansowego centrum europy i \u015bwiata. nap\u0142yw obcych zasob\u00f3w pieni\u0119\u017cnych umo\u017cliwi\u0142 stopniowy rozw\u00f3j rodzimego, wysoko wyspecjalizowanego przemys\u0142u, intensywnego rolnictwa i turystyki. w latach 80. niewielkie tempo wzrostu gospodarczego (przeci\u0119tnie 2,1% rocznie), od pocz\u0105tku lat 90. \u2013 recesje, spadek produktu krajowego brutto o 0,3% w 1992 i 0,9% w 1993. us\u0142ugi wytwarzaj\u0105 62% produktu krajowego brutto, w tym sektor bankowo-ubezpieczeniowy \u2013 ok. 16%, przemys\u0142 i budownictwo \u2013 powy\u017cej 34%, rolnictwo \u2013 ok. 4%; produkt krajowy brutto na 1 mieszka\u0144ca \u2013 42 003 usd.\nszwajcarskie rezerwy z\u0142ota wynosz\u0105 83 mln uncji jubilerskich, dewizowe s\u0105 szacowane na ok. 6\u20221012 usd. dzia\u0142a tu ponad 630 bank\u00f3w, z kt\u00f3rych 5 nale\u017cy do najwi\u0119kszych w \u015bwiecie: schweizerischer bankverein (z siedzib\u0105 w bazylei, warto\u015b\u0107 depozyt\u00f3w 124 mld dolar\u00f3w), schweizerische bankgesellschaft (zurych, 114 mld dolar\u00f3w), cr\u00e9dit suisse (zurych, 89 mld dolar\u00f3w), schweizerische volksbank (berno) i bank leu. \u0142\u0105czna warto\u015b\u0107 depozyt\u00f3w w szwajcarskich bankach wynosi ok. 6 bln dolar\u00f3w (2007 r.), w tym ok. 50% od klient\u00f3w zagranicznych.\ndzia\u0142aj\u0105 liczne, znane w \u015bwiecie przedsi\u0119biorstwa ubezpieczeniowe (z\u00fcrich insurance, swiss life, reassurances), 6 gie\u0142d papier\u00f3w warto\u015bciowych, w tym w zurychu. same podatki stanowi\u0105 30% pkb szwajcarii, dodatkowo 7% pkb stanowi\u0105 obowi\u0105zkowe ubezpieczenia spo\u0142eczne (emerytalne, inwalidzkie, sk\u0142adki na s\u0142u\u017cb\u0119 zdrowia), co \u0142\u0105cznie daje 37% pkb (dla por\u00f3wnania: szwecja 52%, wielka brytania 36%, polska 34,5%, stany zjednoczone 27%; z uwzgl\u0119dnieniem ubezpiecze\u0144 spo\u0142ecznych). s\u0142u\u017cby zdrowia w szwajcarii nie finansuje si\u0119 z podatk\u00f3w, tylko z obowi\u0105zkowych ubezpiecze\u0144, kt\u00f3re s\u0105 parapodatkami. pkb per capita wynosi nominalnie 51 771 dolar\u00f3w, poziom por\u00f3wnywalny do danii, a po zmierzeniu parytetem si\u0142y nabywczej 37 369 dolar\u00f3w, r\u00f3wnie\u017c por\u00f3wnywalny do danii. wska\u017anik giniego dla szwajcarii wynosi 33, co jest poziomem por\u00f3wnywalnym do holandii, wy\u017cszym ni\u017c we francji, niemczech i krajach skandynawskich, ale ni\u017cszym ni\u017c w wielu innych krajach.\nszwajcarski eksport charakteryzuje si\u0119 relatywnie wysok\u0105 odporno\u015bci\u0105 na szoki walutowe. odporno\u015b\u0107 ta osi\u0105gana jest dzi\u0119ki znacznemu eksportowi lek\u00f3w, kt\u00f3re cechuj\u0105 si\u0119 nisk\u0105 elastyczno\u015bci\u0105 cenow\u0105 popytu, a tak\u017ce instrument\u00f3w precyzyjnych (w tym zegark\u00f3w), kt\u00f3re postrzegane s\u0105 jako dobra wy\u017cszego rz\u0119du.\n\n\n=== przemys\u0142 ===\nszwajcaria posiada bardzo nieliczne z\u0142o\u017ca surowc\u00f3w mineralnych. wydobywa si\u0119 g\u0142\u00f3wnie kruszywa budowlane oraz surowce do produkcji takich materia\u0142\u00f3w budowlanych jak cement i wapno (wapienie, margle), a tak\u017ce s\u00f3l kamienn\u0105 (jura). podstaw\u0105 elektroenergetyki jest energia odnawialna wytwarzana w elektrowniach wodnych na rzekach alp (58% produkowanej energii elektrycznej) i energia j\u0105drowa z elektrowni j\u0105drowych (40% energii elektrycznej). w czerwcu 2011 roku parlament postanowi\u0142 o niebudowaniu nowych reaktor\u00f3w, a tym samym o wycofaniu si\u0119 z energetyki j\u0105drowej do roku 2034, na kiedy przewidziane jest zamkni\u0119cie ostatniego reaktora j\u0105drowego (w leibstadt). produkcja energii elektrycznej na 1 mieszka\u0144ca szwajcarii wynosi 7928 kwh (2011). przemys\u0142 przetw\u00f3rczy wytwarza z surowc\u00f3w importowanych produkty wysoko przetworzone (g\u0142\u00f3wnie na eksport), wymagaj\u0105ce du\u017cego nak\u0142adu pracy oraz my\u015bli technicznej. najwi\u0119ksze szwajcarskie przedsi\u0119biorstwa przemys\u0142owe to: nestl\u00e9 (bran\u017ca spo\u017cywcza, obroty 36 mld dolar\u00f3w, 1992), abb (maszynowa, 29 mld dolar\u00f3w), novartis i roche (chemiczna), sulzer brothers (maszynowa).\nrozwini\u0119ty jest g\u0142\u00f3wnie przemys\u0142 elektromaszynowy, chemiczny i spo\u017cywczy. przemys\u0142 elektromaszynowy dostarcza urz\u0105dzenia sterownicze dla r\u00f3\u017cnych ga\u0142\u0119zi przemys\u0142u, turbiny, generatory, silniki, mi\u0119dzy innymi okr\u0119towe. wi\u0119kszo\u015b\u0107 zak\u0142ad\u00f3w tego przemys\u0142u jest skupiona w zurychu, winterthur, baden. tradycyjnie bardzo du\u017ce znaczenie ma bran\u017ca zegarmistrzowska i jubilerska. wyr\u00f3b zegark\u00f3w znanych firm (swatch, rolex, montres epos, patek philippe, tissot) koncentruje si\u0119 w la chaux-de-fonds, neuch\u00e2tel, genewie. przemys\u0142 chemiczny wyspecjalizowany jest w produkcji lek\u00f3w (g\u0142\u00f3wny o\u015brodek to bazylea), spo\u017cywczy \u2013 ser\u00f3w, przetwor\u00f3w mi\u0119snych i czekolady. ponadto przemys\u0142 papierniczy, cementowy i w\u0142\u00f3kienniczy. w szafuzie i neuhausen, w pobli\u017cu hydroelektrowni znajduj\u0105 si\u0119 huty aluminium (importowany tlenek glinu).\n\n\n=== zanieczyszczenie \u015brodowiska i emisja gaz\u00f3w cieplarnianych ===\nprzemys\u0142 jest \u017ar\u00f3d\u0142em zanieczyszczenia wody i powietrza. w dziesi\u0119cioleciu 2007\u20132016 poziom zanieczyszczenia przemys\u0142owego w\u00f3d r\u00f3\u017cnymi parametrami by\u0142 podobny, natomiast nast\u0105pi\u0142 wzrost zanieczyszczenia niklem, a spad\u0142 o\u0142owiem. zanieczyszczenie powietrza w tym okresie spad\u0142o.\n\u0142\u0105czna emisja r\u00f3wnowa\u017cnika dwutlenku w\u0119gla ze szwajcarii i liechtensteinu wynios\u0142a w 1990 roku 55,238 mt, z czego 44,955 mt stanowi\u0142 dwutlenek w\u0119gla. w przeliczeniu na mieszka\u0144ca emisja wynios\u0142a w\u00f3wczas 6,735 t dwutlenku w\u0119gla, a w przeliczeniu na 1 dolar pkb 139 kg. emisje metanu odpowiadaj\u0105 za wi\u0119kszo\u015b\u0107 pozosta\u0142ych emisji, ale emisje podtlenku azotu i gaz\u00f3w fluorowanych s\u0105 r\u00f3wnie\u017c zauwa\u017calne, a te ostatnie w drugiej dekadzie xxi w. zacz\u0119\u0142y si\u0119 zbli\u017ca\u0107 do poziomu emisji metanu. po roku 1990 ca\u0142kowita emisja waha\u0142a si\u0119 i dotyczy to te\u017c emisji dwutlenku w\u0119gla pochodzenia kopalnego, kt\u00f3ra ostatecznie na przestrzeni kilkudziesi\u0119ciu lat wykazuje trend lekko spadkowy. g\u0142\u00f3wne jego \u017ar\u00f3d\u0142a to emisje z transportu i budynk\u00f3w. ten pierwszy w tym okresie nieznacznie r\u00f3s\u0142, a drugi mala\u0142. emisje z energetyki s\u0105 stosunkowo ma\u0142e, ale z czasem rosn\u0105. w 2018 emisja dwutlenku w\u0119gla pochodzenia kopalnego wynios\u0142a 40,94 mt, a w przeliczeniu na mieszka\u0144ca 4,792 t i w przeliczeniu na 1 dolar pkb 81 kg.\n\n\n=== rolnictwo ===\nrolnictwo wysokotowarowe. u\u017cytki rolne zajmuj\u0105 ok. 36% ca\u0142ej powierzchni kraju (2012), w tym \u0142\u0105ki i pastwiska prawie 27% og\u00f3\u0142u powierzchni kraju (73% u\u017cytk\u00f3w rolnych). przewa\u017caj\u0105 gospodarstwa o powierzchni 10\u201320 ha (\u015brednio 16,2 ha). 1 ci\u0105gnik przypada na 14 ha u\u017cytk\u00f3w rolnych. poziom nawo\u017cenia (349 kg nawoz\u00f3w sztucznych na 1 ha grunt\u00f3w ornych) ma tendencj\u0119 spadkow\u0105 w zwi\u0105zku z powszechn\u0105 produkcj\u0105 tzw. zdrowej \u017cywno\u015bci. ch\u00f3w i hodowla dostarcza ponad 80% warto\u015bci produkcji rolnej. rozwini\u0119te s\u0105 g\u0142\u00f3wnie ch\u00f3w i hodowla byd\u0142a domowego o kierunku mlecznym (przeci\u0119tny roczny ud\u00f3j od 1 krowy \u2013 5000 litr\u00f3w, 1994) i trzody chlewnej, w strefach podmiejskich \u2013 drobiu, w wy\u017cszych pi\u0119trach alp i jury \u2013 owiec. na wy\u017cynie szwajcarskiej przewa\u017ca uprawa pszenicy, j\u0119czmienia, ziemniak\u00f3w i burak\u00f3w cukrowych, w dolinie rodanu i nad jeziorem genewskim \u2013 warzyw i owoc\u00f3w (g\u0142\u00f3wnie jab\u0142onie), na po\u0142udniowych stokach jury \u2013 winoro\u015bli. lasy zajmuj\u0105 ok. 31% powierzchni kraju, ale ich znaczenie przemys\u0142owe maleje w zwi\u0105zku z rozwini\u0119t\u0105 ochron\u0105.\n\n\n== transport ==\n\n\n=== transport drogowy ===\n\n\n=== transport kolejowy ===\n\n\n=== transport lotniczy ===\n\n\n== turystyka ==\nw szwajcarii funkcjonuje oko\u0142o dwustu k\u0105pielisk wyznaczonych zgodnie z europejsk\u0105 dyrektyw\u0105 k\u0105pieliskow\u0105. w 2015 50,5% z nich osi\u0105gn\u0119\u0142o najwy\u017csz\u0105 klas\u0119 jako\u015bci, tj. doskona\u0142\u0105, a 1,4% najni\u017csz\u0105, tj. niedostateczn\u0105. w 2018 by\u0142o to odpowiednio 75% i 1%. ocena ta oparta jest g\u0142\u00f3wnie o kryterium zanieczyszczenia bakteriami ka\u0142owymi. w 2018 kilkana\u015bcie procent nie zosta\u0142o ocenionych. ocen\u0119 ni\u017csz\u0105 ni\u017c doskona\u0142a w 2018 mia\u0142y niekt\u00f3re k\u0105pieliska umiejscowione na jeziorach genewskim, neuch\u00e2tel i bode\u0144skim, przy czym na tych jeziorach by\u0142y r\u00f3wnie\u017c k\u0105pieliska spe\u0142niaj\u0105ce kryteria najwy\u017cszej klasy.\n\n\n== demografia ==\nwykres liczby ludno\u015bci szwajcarii na przestrzeni ostatnich 160 lat (w tysi\u0105cach)\npod koniec 2017 roku ludno\u015b\u0107 szwajcarii liczy\u0142a 8,48 mln os\u00f3b, w tym 2,13 mln (25,1 proc.) to osoby nie b\u0119d\u0105ce obywatelami tego kraju. s\u0105 to g\u0142\u00f3wnie w\u0142osi, niemcy, portugalczycy, francuzi, kosowianie, hiszpanie, turcy i serbowie. w 2017 roku do szwajcarii przyby\u0142o 171 tys. imigrant\u00f3w, o 20 tysi\u0119cy mniej ni\u017c rok wcze\u015bniej. obywatelstwo otrzyma\u0142o 45 tys. os\u00f3b. \u0142\u0105cznie populacja kraju wzros\u0142a o 0,8 proc.\n\n\n=== j\u0119zyki ===\nw szwajcarskich instytucjach federalnych urz\u0119dowymi s\u0105 cztery j\u0119zyki: niemiecki, francuski, w\u0142oski oraz romansz (retoroma\u0144ski). konstytucje kanton\u00f3w okre\u015blaj\u0105 jaki j\u0119zyk lub j\u0119zyki s\u0105 urz\u0119dowe na obszarze kantonu. nauczanie w szko\u0142ach podstawowych, gimnazjach i liceach odbywa si\u0119 w jednym z tych j\u0119zyk\u00f3w, w zale\u017cno\u015bci od kantonu. na uniwersytecie studiuje si\u0119 po francusku b\u0105d\u017a niemiecku (i w\u0142osku w kantonie ticino). absolwent wy\u017cszej uczelni powinien m\u00f3c porozumiewa\u0107 si\u0119 przynajmniej w trzech j\u0119zykach. j\u0119zyk angielski, mimo \u017ce nie nale\u017cy do j\u0119zyk\u00f3w urz\u0119dowych, staje si\u0119 coraz popularniejszy w \u015brodowisku przemys\u0142owym i \u015bwiecie reklamy.\nj\u0119zyk codzienny szwajcar\u00f3w w kantonach niemieckoj\u0119zycznych to dialekt alema\u0144ski (schwyzerd\u00fctsch). dialekty u\u017cywane s\u0105 tam przez wszystkie warstwy spo\u0142eczne, nawet w du\u017cych miastach, chocia\u017c pisze si\u0119 prawie zawsze po niemiecku. w szwajcarii j\u0119zyki francuski i w\u0142oski, mimo drobnych odmienno\u015bci, np. w niekt\u00f3rych liczebnikach oraz w wymowie, nie r\u00f3\u017cni\u0105 si\u0119 od j\u0119zyka standardowego. j\u0119zyk romansz jest u\u017cywany tylko w niekt\u00f3rych gminach kantonu gryzonia, gdzie dominuje schwyzerd\u00fctsch.\nwed\u0142ug spisu powszechnego ludno\u015bci z 2000 roku struktura ludno\u015bci ze wzgl\u0119du na j\u0119zyk ojczysty przedstawia si\u0119 nast\u0119puj\u0105co:\n\nniemiecki \u2013 4 801 148 (72,8%);\nfrancuski \u2013 989 606 (13,0%);\nw\u0142oski \u2013 470 961 (6,5%);\nserbsko-chorwacki \u2013 103 350 (1,4%);\nalba\u0144ski \u2013 94 937 (1,3%);\nportugalski \u2013 89 527 (1,2%);\nhiszpa\u0144ski \u2013 76 750 (1,1%);\nangielski \u2013 73 422 (1,0%);\nromansz \u2013 35 072 (0,5%);\ninne \u2013 58 431 (0,7%).szwajcarzy nie stanowi\u0105 jedno\u015bci ani j\u0119zykowo, ani religijnie, maj\u0105 jednak wsp\u00f3ln\u0105 histori\u0119.\n\n\n=== miasta ===\nnajludniejsze miasta szwajcarii (stan na 31 grudnia 2021):\n\n\n=== ranking poziomu \u017cycia ===\nszwajcaria od wielu lat utrzymuje si\u0119 w \u015bcis\u0142ej czo\u0142\u00f3wce rankingu pa\u0144stw najbardziej przyjaznych cz\u0142owiekowi. genewa oraz zurych znajduj\u0105 si\u0119 w pierwszej dziesi\u0105tce miast indeksu glci.\n\n\n== szkolnictwo ==\nszwajcaria by\u0142a jednym z pierwszych na \u015bwiecie pa\u0144stw, kt\u00f3re wprowadzi\u0142o powszechne nauczanie elementarne. szko\u0142y podstawowe i \u015brednie w szwajcarii s\u0105 bezp\u0142atne; w wielu kantonach bezp\u0142atne s\u0105 tak\u017ce obiady oraz podr\u0119czniki. za pa\u0144stwowe szko\u0142y wy\u017csze wnoszona jest op\u0142ata za ka\u017cdy semestr. studentom z rodzin ubogich przyznawane s\u0105 jednak stypendia.\nw szwajcarii znajduje si\u0119 wiele szk\u00f3\u0142 prywatnych, kt\u00f3re s\u0142yn\u0105 z wysokiego standardu kszta\u0142cenia. ich dyplomy nie s\u0105 uznawane przez pa\u0144stwo, mog\u0105 by\u0107 jednak uznawane przez firmy prywatne.\n\n\n== kultura i sztuka ==\n\n\n=== architektura ===\nle corbusier\n\n\n=== literatura ===\nliteratura szwajcarska powstaje w j\u0119zyku niemieckim, francuskim, w\u0142oskim i retoroma\u0144skim, lecz najwi\u0119ksze znaczenie maj\u0105 dzie\u0142a literackie w pierwszych dw\u00f3ch j\u0119zykach. najbardziej znani pisarze szwajcarscy to max frisch i friedrich d\u00fcrrenmatt. bardzo wa\u017cnymi postaciami byli tak\u017ce filozof i psycholog carl gustav jung oraz pochodz\u0105cy z genewy i tworz\u0105cy m.in. w szwajcarii pisarz i filozof jean-jacques rousseau. w szwajcarii \u017cy\u0142 i tworzy\u0142, chocia\u017c cz\u0119\u015bciowo tak\u017ce we francji, w niemczech i we w\u0142oszech, niemiecki filozof i filolog klasyczny friedrich nietzsche, kt\u00f3ry przez kilka lat by\u0142 profesorem uniwersytetu w bazylei i jednocze\u015bnie nauczycielem w miejscowym gimnazjum klasycznym.\nznani pisarze szwajcarscy:\n\ncharles ferdinand ramuz\nconrad ferdinand meyer\nfriedrich d\u00fcrrenmatt\ngottfried keller\njeremias gotthelf\nmax frisch\nrobert walser\n\n\n== religia ==\nw szwajcarii dominuj\u0105 wyznania chrze\u015bcija\u0144skie, z podzia\u0142em pomi\u0119dzy katolicyzmem, kt\u00f3ry wyznawa\u0142o 35,2% ca\u0142ej populacji w 2018 roku (46,7% w 1970) a szwajcarskim ko\u015bcio\u0142em reformowanym z 23,1% populacji (48,8% w 1970), z kt\u00f3rych najwi\u0119cej wyznawc\u00f3w liczy kalwinizm. w wyniku imigracji \u017cyje tam r\u00f3wnie\u017c pewna liczba wyznawc\u00f3w islamu (wzrost do 5,3% w 2018 z 0,2% w 1970) i innych wyzna\u0144 chrze\u015bcija\u0144skich (5,6%), w tym prawos\u0142awia. ponadto w szwajcarii \u017cyje sporo wyznawc\u00f3w judaizmu, buddyzmu i hinduizmu, kt\u00f3rzy \u0142\u0105cznie stanowili 1,5% populacji kraju. 29,4% szwajcar\u00f3w nie identyfikowa\u0142o si\u0119 z \u017cadn\u0105 religi\u0105, z czego 28,0% zdeklarowa\u0142o brak zwi\u0105zk\u00f3w z jak\u0105kolwiek religi\u0105 (wzrost z 1,2% w 1970 i 11,4% w 2000), a pozosta\u0142e 1,4% to nieokre\u015bleni. sonda\u017c przeprowadzony przez eurobarometer w 2010 pokaza\u0142, \u017ce tylko 44% szwajcar\u00f3w deklaruje wiar\u0119 w boga, dalsze 39% dopuszcza mo\u017cliwo\u015b\u0107 istnienia nieokre\u015blonej si\u0142y wy\u017cszej, a 11% deklaruje ateizm. pozosta\u0142e 6% nie potrafi\u0142o lub nie chcia\u0142o si\u0119 okre\u015bli\u0107.\nmniejsze wa\u017cniejsze wyznania i ko\u015bcio\u0142y w szwajcarii to: prawos\u0142awni (158 tys. wiernych), zielono\u015bwi\u0105tkowcy (68 tys.), hinduizm (42,5 tys.), buddyzm (36,5 tys.), ko\u015bci\u00f3\u0142 nowoapostolski (34,3 tys.), \u015bwiadkowie jehowy (19,5 tys.), bracia plymuccy (17,7 tys.), judaizm (17,5 tys.), stowarzyszenie wolnych kongregacji ewangelicznych (14 tys.), ko\u015bci\u00f3\u0142 metodystyczny (14 tys.), pilgrim mission of st. chrischona (14 tys.), ko\u015bci\u00f3\u0142 anglika\u0144ski (13,8 tys.), ko\u015bci\u00f3\u0142 chrze\u015bcija\u0144skokatolicki (9,8 tys.), mormoni (8,9 tys.) i ko\u015bci\u00f3\u0142 adwentyst\u00f3w dnia si\u00f3dmego (4,7 tys.).\nhistorycznie kraj jest do\u015b\u0107 r\u00f3wno podzielony pomi\u0119dzy rzymskich katolik\u00f3w i wyznawc\u00f3w kalwinizmu, ze skomplikowan\u0105 mozaik\u0105 mniejszo\u015bci na obszarze niemal ca\u0142ego kraju. niekt\u00f3re kantony, np. appenzell, s\u0105 nawet oficjalnie podzielone na sekcje katolickie i protestanckie. w wi\u0119kszych miastach (berno, zurych, bazylea) dominuj\u0105 protestanci. centralna szwajcaria jest tradycyjnie katolicka. istnieje te\u017c ko\u015bci\u00f3\u0142 chrze\u015bcija\u0144skokatolicki w szwajcarii, zaliczany do nurtu starokatolickiego. jest jednym z oficjalnych ko\u015bcio\u0142\u00f3w w kraju, cho\u0107 liczba jego cz\u0142onk\u00f3w bardzo szybko si\u0119 zmniejsza i obecnie nale\u017cy do niego jedynie 0,2% szwajcar\u00f3w. konstytucja szwajcarska z roku 1848 \u2013 w du\u017cym stopniu pod wp\u0142ywem \u00f3wczesnych star\u0107 pomi\u0119dzy kantonami katolickimi a protestanckimi (tzw. szwajcarska wojna domowa, niem. sonderbundskrieg) \u2013 \u015bwiadomie wprowadzi\u0142a zasady, kt\u00f3re umo\u017cliwiaj\u0105 pokojow\u0105 koegzystencj\u0119 pomi\u0119dzy r\u00f3\u017cnymi wyznaniami. w 1980 roku odby\u0142o si\u0119 referendum w sprawie ca\u0142kowitego rozdzia\u0142u pa\u0144stwa od ko\u015bcio\u0142\u00f3w. zosta\u0142o to odrzucone (80% przeciw).\nwe wsi dornach ko\u0142o bazylei swoj\u0105 siedzib\u0119 ma chrze\u015bcija\u0144skie towarzystwo antropozoficzne, znajduje si\u0119 tam antropozoficzne goetheanum, w kt\u00f3rym bardzo cz\u0119sto wystawiany jest faust goethego. budynek jest og\u00f3lnodost\u0119pny dla zwiedzaj\u0105cych. z kolei w bernie powsta\u0142a w latach pi\u0119\u0107dziesi\u0105tych pierwsza \u015bwi\u0105tynia ko\u015bcio\u0142a jezusa chrystusa \u015bwi\u0119tych w dniach ostatnich w europie.\nszwajcarzy pod wzgl\u0119dem religijno\u015bci nie odr\u00f3\u017cniaj\u0105 si\u0119 od wi\u0119kszo\u015bci narod\u00f3w europy. udzia\u0142 w praktykach religijnych, g\u0142\u00f3wnie z okazji wielkich uroczysto\u015bci i najwa\u017cniejszych \u015bwi\u0105t, ogranicza si\u0119 do mniejszo\u015bci. w zale\u017cno\u015bci od kantonu i wyznania, systematyczny udzia\u0142 w nabo\u017ce\u0144stwach niedzielnych wynosi 6\u20139% w\u015br\u00f3d protestant\u00f3w i 10\u201314% w\u015br\u00f3d katolik\u00f3w. papiestwo, watyka\u0144ski centralizm i dogmatyczno\u015b\u0107 ko\u015bcio\u0142a s\u0105 poddawane krytyce nie tylko przez wiernych ko\u015bcio\u0142a rzymskokatolickiego, ale tak\u017ce przez hierarchi\u0119 katolick\u0105, kt\u00f3ra \u017c\u0105da wi\u0119kszej niezale\u017cno\u015bci ko\u015bcio\u0142a szwajcarii od watykanu. wi\u0119kszo\u015b\u0107 istniej\u0105cych w szwajcarii parafii katolickich jest bardzo liberalna i egalitarna: w wielu ko\u015bcio\u0142ach, podobnie jak w ko\u015bcio\u0142ach reformowanych, nie ma obraz\u00f3w i figur, najwy\u017cej wisz\u0105ce na \u015bcianach krzy\u017ce; ksi\u0119\u017ca wbrew nauce ko\u015bcio\u0142a nierzadko \u0142ami\u0105 celibat i zak\u0142adaj\u0105 rodziny, jak r\u00f3wnie\u017c dokonuj\u0105 wielu zmian w tradycyjnej liturgii; nabo\u017ce\u0144stwa nieraz s\u0105 prowadzone przez \u015bwieckich katechet\u00f3w lub pastor\u00f3w czy nawet pastorki z ko\u015bcio\u0142a reformowanego, gdy brakuje ksi\u0119\u017cy katolickich.\n\n\n== media ==\nfunkcj\u0119 telewizji publicznej pe\u0142ni srg ssr, kt\u00f3ra dzieli si\u0119 wed\u0142ug j\u0119zyk\u00f3w na t\u00e9l\u00e9vision suisse romande (tsr), televisione svizzera di lingua italiana (tsi) i schweizer fernsehen (sf). istniej\u0105 tak\u017ce prywatne telewizje regionalne telez\u00fcri, teleb\u00e4rn i telebasel. najwi\u0119ksze niemieckoj\u0119zyczne dzienniki to blick, neue z\u00fcrcher zeitung i tages-anzeiger.\n\n\n== kuchnia ==\ntradycyjnym specja\u0142em szwajcarskim jest fondue, kt\u00f3re robione jest z roztopionego sera. sery szwajcarskie, takie jak gruy\u00e8re czy ementaler, podgrzewa si\u0119 w specjalnym kocio\u0142ku z dodatkiem pieprzu, czosnku, bia\u0142ego wina i kirschu. do nabierania roztopionego sera u\u017cywa si\u0119 \u015bwie\u017cego chleba. szwajcaria opr\u00f3cz ser\u00f3w mo\u017ce pochwali\u0107 si\u0119 doskona\u0142\u0105 czekolad\u0105 oraz piwem i winem.\n\n\n== galeria ==\n\n\n== zobacz te\u017c ==\nmi\u0119dzynarodowy ruch czerwonego krzy\u017ca i czerwonego p\u00f3\u0142ksi\u0119\u017cyca\nprezydenci szwajcarii\nszwajcarskie tablice rejestracyjne\nwojny szwajcarsko-habsburskie\n\n\n== przypisy ==\n\n\n== linki zewn\u0119trzne ==\n\nswiss university"