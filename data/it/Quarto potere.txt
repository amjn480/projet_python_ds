"quarto potere (citizen kane) \u00e8 un film del 1941 diretto, interpretato, co-prodotto e co-sceneggiato da orson welles.\nprimo lungometraggio del regista, girato all'et\u00e0 di venticinque anni, \u00e8 liberamente ispirato alla biografia del magnate dell'industria del legno e dell'editoria william randolph hearst. il film usc\u00ec nelle sale il 1\u00ba maggio 1941. quarto potere \u00e8 considerato uno dei migliori film della storia del cinema. l'american film institute, la rivista cinematografica sight & sound e la bbc l'hanno giudicato il miglior film statunitense di sempre.\nil film narra la vita del magnate della stampa charles foster kane (interpretato dallo stesso welles), incapace di amare se non \"solo alle sue condizioni\", con la conseguenza di creare il vuoto attorno a s\u00e9 e rimanere solo all'interno della sua gigantesca residenza (xanadu, nella versione italiana candal\u00f9), dove muore abbandonato da tutti. welles, servendosi di una sequenza di flashback (sei, compreso il cinegiornale), mostra i frammenti della vita del magnate, quasi fossero i pezzi di un gigantesco puzzle (rompicapo che metaforicamente appare pi\u00f9 volte nel film). allo spettatore \u00e8 lasciato il compito di ricomporre - in tutta la sua complessit\u00e0 - la personalit\u00e0 di charles foster kane.\nma si tratta di uno sforzo vano, poich\u00e9 i frammenti della vita di kane non permettono di comprenderne l'intima essenza, se non a chi fu testimone dell'unico fatto - di fondamentale importanza - che determin\u00f2 il trauma di kane: l'allontanamento dai genitori, fortemente voluto dalla madre allo scopo di affidarlo alla tutela di un uomo d'affari, incaricato di amministrare la sua smisurata eredit\u00e0. kane, giovanissimo erede di una colossale fortuna, venne cos\u00ec strappato al suo mondo d'infanzia. da adulto concepir\u00e0 l'amore come possesso, non come dono, e ci\u00f2 lo condurr\u00e0 inesorabilmente alla disperazione e all'isolamento.\n\n\n== trama ==\nnel castello di candal\u00f9, in florida, il vecchio magnate dell'editoria charles foster kane \u00e8 in punto di morte. tenendo in mano una palla di vetro con neve, dice come ultima parola \u201crosabella\u201d (\"rosebud\" in lingua originale). \nil direttore di un cinegiornale, che trasmetter\u00e0 la storia di kane, incarica il giornalista jerry thompson di scoprire il significato della parola \"rosabella\". thompson si reca inizialmente dalla seconda moglie di kane, susan alexander kane, ora alcolizzata e proprietaria di un nightclub, che per\u00f2 si rifiuta di parlargli. si reca poi nell'ufficio del defunto banchiere walter parks thatcher: leggendo le sue memorie, scopre che l'infanzia di kane inizi\u00f2 in povert\u00e0 in colorado.\nnel 1871, dopo aver scoperto di possedere una miniera d'oro, sua madre mary lo affid\u00f2 a thatcher per istruirsi. il piccolo kane, che stava giocando con uno slittino nella neve, protest\u00f2 e scagli\u00f2 lo slittino contro il banchiere. ottenuto il controllo delle sue finanze a 25 anni, kane entr\u00f2 nel mondo del giornalismo e rilev\u00f2 il new york inquirer, concentrandosi sulla stampa scandalistica, in particolare contro thatcher.\nthompson intervista bernstein, il braccio destro di kane. bernstein ricorda che kane, ormai di successo, manipol\u00f2 l'opinione pubblica sulla guerra ispano-americana e spos\u00f2 emily norton, nipote di un presidente degli stati uniti. thompson intervista poi l'ex migliore amico di kane, jedediah leland, in una casa di riposo.\nleland ricorda che il matrimonio di kane e emily and\u00f2 deteriorandosi negli anni e che kane intraprese una relazione con la cantante susan alexander mentre era candidato governatore di new york. sia la moglie che il suo avversario politico scoprirono la relazione e il conseguente scandalo pubblico pose fine alla sua carriera politica. kane spos\u00f2 susan, in seguito al divorzio da emily, e la costrinse ad intraprendere un'umiliante carriera lirica, per cui lei non aveva n\u00e9 il talento n\u00e9 l'ambizione.\nsusan decide di acconsentire all'intervista con thompson e ricorda che kane le consent\u00ec di abbandonare l'opera dopo il suo tentato suicidio. dopo anni di isolamento e di oppressione a candal\u00f9, susan lasci\u00f2 kane. il suo maggiordomo, raymond, racconta che dopo la partenza di susan, kane inizi\u00f2 a sfasciare la sua camera ma si ferm\u00f2 improvvisamente quando not\u00f2 una palla di vetro e disse \u201crosabella\u201d.\na candal\u00f9, i beni di kane vengono catalogati e quelli ritenuti inutili eliminati. thompson conclude di aver fallito e che dunque il significato di \u201crosabella\u201d rester\u00e0 un mistero. il finale del film, tuttavia, rivela allo spettatore che \u201crosabella\u201d \u00e8 il marchio dello slittino con cui kane da piccolo stava giocando quando fu costretto a lasciare la sua casa in colorado. creduto un oggetto inutile, lo slittino viene bruciato in una fornace. un ulteriore movimento di macchina va a seguire il fumo che esce dalla tenuta di candal\u00f9, per concludersi (in un movimento contrario a quello di inizio film) e fermarsi sulla scritta \"no trespassing\", a simboleggiare l'impossibilit\u00e0 di scavare cos\u00ec a fondo nella vita di una persona.\n\n\n== produzione ==\n\n\n=== ideazione e sceneggiatura ===\nil 21 agosto 1939 orson welles sottoscrive con la rko pictures un contratto giudicato all'epoca come il pi\u00f9 vantaggioso contratto mai offerto da uno studio: questo contratto gli consente di ricoprire i ruoli di attore, sceneggiatore, regista e produttore. il compenso previsto nel contratto \u00e8 di 50 000 dollari immediati e il 20% degli incassi lordi, per la realizzazione di tre film. il contratto concede inoltre a welles la libert\u00e0 artistica assoluta sulle sue opere, cosa del tutto innovativa per l'epoca e che dest\u00f2 invidia in molti.prima di quarto potere welles aveva pianificato di girare heart of darkness (tratto dall'omonimo romanzo di joseph conrad) e smiler with a knife ma entrambi i progetti naufragarono per diversi motivi; senza perdersi d'animo welles si concentr\u00f2 quindi su quello che doveva essere il suo terzo film, che divenne invece il suo debutto. stavolta scelse di non adattare nessun testo esistente, preferendo scrivere di proprio pugno un soggetto originale insieme a herman j. mankiewicz, traendo ispirazione dalla vita del magnate della stampa william randolph hearst, romanzandone in parte gli avvenimenti. in tutto gli autori impiegarono circa tre mesi per scrivere la sceneggiatura. durante questo periodo mankiewicz fu ricoverato per malattia e dovette lavorare sul copione dal letto d'ospedale. inizialmente alla bozza diedero il nome provvisorio di welles 1, poi scelsero di cambiarlo in american poich\u00e9 la trama del film si rifaceva al leggendario sogno americano, infine venne scelto citizen kane. il film cost\u00f2 839 727 dollari.\n\n\n=== casting ===\n\n\n==== interpreti principali ====\norson welles nel ruolo di charles foster kane: il cittadino kane del titolo originale, un ricco e megalomane editore di un giornale la cui vita \u00e8 il soggetto del film.\nwilliam alland nel ruolo di jerry thompson: il reporter incaricato di scoprire il significato delle ultime parole di kane, \"rosabella\". thompson viene visto solo nell'ombra o di schiena.\nray collins nel ruolo di jim w. gettys: rivale politico di kane e governatore in carica di new york. kane sembra essere il front-runner nella campagna, ma gettys espone la relazione di kane con susan alexander, la quale lo porta alla sua sconfitta.\ndorothy comingore nel ruolo di susan alexander kane: amante di kane, che diverr\u00e0 poi la sua seconda moglie.\njoseph cotten nel ruolo di jedediah leland: \u00e8 il migliore amico di kane e il primo reporter del suo giornale. leland continua a lavorare per kane mentre il suo impero cresce, anche se i due si allontanano nel corso degli anni. kane licenzia leland dopo che lui ha scritto una pessima recensione sull'esordio lirico di susan alexander kane.\ngeorge coulouris nel ruolo di walter parks thatcher: un banchiere tirchio che diventa il tutore legale di kane.\nagnes moorehead nel ruolo di mary kane: madre di kane.\nharry shannon nel ruolo di jim kane: padre di kane.\neverett sloane nel ruolo di mr. bernstein: amico di kane e impiegato che gli rimane fedele fino alla fine. secondo la rko pictures, sloane accett\u00f2 di radersi i capelli a zero per 2400 dollari.\nruth warrick nel ruolo di emily monroe norton kane: prima moglie di kane e nipote del presidente. lo lasci\u00f2 dopo aver scoperto la sua relazione con susan alexander. muore in un incidente stradale assieme al loro unico figlio.\npaul stewart nel ruolo di raymond: il cinico maggiordomo di kane che lo assiste nei suoi ultimi giorni. stewart scopr\u00ec welles quando era un produttore radiofonico.\n\n\n==== interpreti secondari ====\ngeorgia backus nel ruolo di bertha anderson.\nfortunio bonanova nel ruolo di signor matiste.\nsonny bupp nel ruolo di charles foster kane iii: figlio di kane, muore assieme alla madre in un incidente stradale. bupp fu l'ultimo membro del cast del film a morire; mor\u00ec infatti nel 2007.\nbuddy swan nel ruolo di charles foster kane da giovane.\nerskine sanford nel ruolo di herbert carter.\ngus schilling nel ruolo di capocameriere.\nphilip van zandt nel ruolo di mr. rawlston.nei titoli di coda del film c'\u00e8 scritto \"molti degli attori protagonisti di quarto potere sono nuovi al grande schermo. il mercury theatre \u00e8 fiero di presentarveli\". welles, assieme all'amico john houseman, li un\u00ec in un gruppo conosciuto come i \"mercury players\", per eseguire la sua produzione al mercury theatre nel 1937. dopo aver accettato il suo contratto di hollywood nel 1939, welles lavor\u00f2 tra los angeles e new york dove il mercury theatre continu\u00f2 la sua trasmissione radiofonica settimanale per the campbell playhouse. welles volle tutti i mercury players a debuttare nel suo film, ma l'annullamento del progetto di the heart of darkness nel dicembre 1939 cre\u00f2 una crisi finanziaria per il gruppo e alcuni attori trovarono lavoro altrove. questo caus\u00f2 un attrito tra welles e houseman, e la loro collaborazione fin\u00ec.i dirigenti della rko notarono con disappunto che molti dei ruoli principali furono affidati a degli sconosciuti, ma il contratto di welles gli dava questa libert\u00e0 e loro non poterono intervenire. nel film debuttano william alland, agnes moorehead, everett sloane, ruth warrick e lo stesso welles. alan ladd apparve, non accreditato, nel ruolo di uno dei giornalisti.\n\n\n=== riprese ===\nle riprese durarono dal 29 giugno 1940 al 23 ottobre 1940. il film fu girato su pellicola in 35 mm.una delle prime scene ad essere girate fu quella dei giornalisti che discutono sul cinegiornale: welles era impaziente di iniziare a girare e us\u00f2 la sala di proiezione della rko, mentre la costruzione delle scenografie vere e proprie era ancora in corso. tra i giornalisti che compaiono nel gruppo figura anche joseph cotten (il personaggio di leland), il che non ha senso dal punto di vista della trama, a riprova che il cast non era stato ancora definito con precisione.\n\n\n== temi ==\ncome ha acutamente osservato lo scrittore argentino jorge luis borges in una recensione del 1941, lo stesso anno in cui usc\u00ec il film, il risultato \u00e8 un \"giallo metafisico\" che ha come oggetto un'indagine psicologica e allegorica degli aspetti pi\u00f9 intimi e nascosti della personalit\u00e0 di un uomo, mediante le parole di chi durante la sua vita lo conobbe a fondo.\ndopo la ricostruzione dell'immagine pubblica a cura del cinegiornale il protagonista viene dunque ricomposto, pezzo dopo pezzo, tramite i racconti di cinque personaggi, che ne danno immagini diverse e spesso dissonanti tra loro. senza precedenti \u00e8 quindi la struttura narrativa a incastro e il fatto che il protagonista appaia in maniera diretta solo nei pochi secondi all'inizio del film, mentre sta morendo, infrangendo la regola fondamentale dell'illusione di realt\u00e0 del cinema classico.\nnessuno per\u00f2 riesce a spiegare il mistero di rosabella. esaustive nel comprendere goccia a goccia il sottile significato della vicenda sono le frasi \u00abforse rosabella fu qualcosa che lui perse...\u00bb e \u00abin tutta la tua vita non hai mai fatto un investimento, hai adoperato il denaro solo per comprare la roba!\u00bb, nell'illusione che l'accumulo di oggetti materiali potesse compensare in qualche modo il suo vuoto interiore.\nkane mette in evidenza le ambiguit\u00e0 del sogno americano. numerosi critici (tra cui paolo bertetto) hanno ipotizzato che, dietro la vicenda dell'uomo-kane, ci sia una intenzione metaforizzante: il magnate che ha iniziato la sua fortuna grazie all'oro di una miniera per poi franare nell'impossibilit\u00e0 di amare a seguito della sua caduta nelle spire degli interessi economici rappresenterebbe l'america e la sua \"caduta\", dovuta proprio ad un surplus di risorse accumulate (vedi crisi del '29), dalla condizione di grazia di \"giovane nazione\". significativo, al riguardo, sarebbe il parallelismo tra la vecchia slitta (rosabella) e la corrispettiva slitta nuova ricevuta da kane dopo l'affidamento al tutore.\nsecondo altri la subitanea morte di kane potrebbe significare anche una morte simbolica del cinema classico, con l'opera di welles che diventa il primo episodio di cinema moderno: senza un protagonista presente, senza un lieto fine, senza un senso palese, dove lo spettatore deve cogliere l'essenza pensando e riflettendo sugli indizi che gli fornisce il regista. per la prima volta n\u00e9 il narratore n\u00e9 lo spettatore sanno niente n\u00e9 tanto meno apprendono qualcosa durante la storia.\nsecondo parte del pubblico e della critica, l'intero film si reggerebbe su un errore logico in quanto nel momento in cui il morente kane pronuncia la sua ultima misteriosa parola, tutto nelle immagini del film farebbe credere che egli sia solo nella sua stanza; l'infermiera che verifica la morte del magnate entra nella stanza dopo la rottura della sfera di vetro che egli aveva in mano e che lascia cadere, quindi sembra impossibile che qualcuno abbia sentito la sua ultima parola. in realt\u00e0, verso la conclusione della pellicola, si scopre che il maggiordomo raymond aveva assistito alla morte di kane fuori campo. in ogni caso, questo dettaglio \u00e8 piuttosto secondario, perch\u00e9 tutta l'opera di welles si basa sul potere assoluto della finzione, ribadendo come il cinema sia nell'essenza un'attrazione \"magica\", piuttosto che un veicolo di storie illusoriamente reali.\n\n\n== stile ==\n\ncon quarto potere, orson welles rivoluziona le pratiche del cosiddetto \"cinema delle origini\" rifondando, di fatto, le tecniche della ripresa cinematografica. rielaborando meccanica, ottica e illuminotecnica ricostruisce, e migliora, lo stile di maestri del primo cinema come david wark griffith (regista nel 1915 de nascita di una nazione) dai quali trae ispirazione e suggerimenti. welles fonde in modo magistrale elementi del teatro e del cinema ricostruendo il punto di vista dello spettatore con inquadrature innovative. nessuno aveva mai osato tanto fino a quel momento. in particolare, \u00e8 evidente l'uso espressionistico di luci e ombre - si pensi a fritz lang - che rivela l'influenza esercitata su welles dal cinema tedesco e russo.\n\nma l'aspetto pi\u00f9 innovativo del film \u00e8 costituito dall'uso, per la prima volta consapevole e sistematico, della profondit\u00e0 di campo e del piano sequenza (un'inquadratura che dura tutta una sequenza). la profondit\u00e0 di campo \u00e8 una tecnica che permette a tutto ci\u00f2 che appare nell'inquadratura, sia in primo piano che sullo sfondo, di essere costantemente a fuoco. questa tecnica, che compare anche nei film dei fratelli lumi\u00e8re, era stata bandita da hollywood perch\u00e9 distraeva lo spettatore con dettagli insignificanti e infrangeva la regola della gerarchia tra primo piano e sfondo. welles, con l'aiuto del genio del leggendario direttore della fotografia, gregg toland, riprese la profondit\u00e0 di campo ispirandosi agli stili di erich von stroheim e john ford (welles vide trenta volte ombre rosse durante la lavorazione di quarto potere) e ricorrendo a speciali lenti e a una potentissima illuminazione del teatro di posa.\ndando il massimo contrasto tra primo piano e sfondo (come nella celebre scena del comizio, ripresa con la tecnica dell'angolo olandese, dove giganteggia una fotografia di kane dietro il palco), welles e toland riuscirono a dare allo spazio una straordinaria potenza visiva. contro le regole del cinema classico, in particolare quella della leggibilit\u00e0 immediata, era anche l'uso di lenti e obiettivi che vennero usate nel film per distorcere le immagini ottenendo effetti espressivi e simbolici.\ninoltre, altra trasgressione, \u00e8 la mancanza di un tempo lineare, anzi la struttura temporale \u00e8 composta da continui salti in avanti e salti indietro, addirittura con la ripetizione di alcuni episodi, come il debutto di susan raccontato da due diversi narratori: per leland il suggello del trionfo di kane, per susan dramma privato. la storia diventa quindi tutta un racconto soggettivo, influenzato dal pensiero dei narratori, demolendo completamente l'illusione di realt\u00e0.\ngrande anticipazione del cinema moderno si trova nell'uso della cinepresa: essa non \u00e8 un dato oggettivo, n\u00e9 uno strumento per mostrare il punto di vista dei personaggi; essa si muove invece indipendente per il set: \u00e8 lo sguardo del regista. non \u00e8 un caso quindi nemmeno che sia la cinepresa e solo lei a sciogliere il mistero di rosabella.\n\n\n== distribuzione ==\n\n\n=== data di uscita ===\n\n\n=== edizione italiana ===\nil primo doppiaggio italiano del film fu eseguito dalla c.d.c. presso la fono roma e diretto da franco schirato su dialoghi di alberto liberati e roberto de leonardis. nel 1966 il film fu rieditato nelle sale con un nuovo doppiaggio sempre ad opera della c.d.c.; questa versione, oltre a cambiare alcuni nomi (rosebud diventa rosabella, xanadu diventa candal\u00f9 e jedediah leland viene ribattezzato jonathan), era stata originariamente accorciata di circa un quarto d'ora tramite brevi tagli nell'arco di tutto il film. vennero quasi completamente tagliati anche i titoli di coda, sostituiti da crediti che comparivano in sovrimpressione sulle inquadrature iniziali. inoltre il doppiaggio fu realizzato senza utilizzare la colonna internazionale, sostituendo completamente la colonna sonora. a partire dalla prima edizione dvd del 2004 il film viene distribuito in versione integrale, sempre con il ridoppiaggio del 1966, ripristinando tutte le scene tagliate in inglese sottotitolato.\n\n\n== accoglienza ==\n\n\n=== incassi ===\nil film risulter\u00e0 un successo per la critica e per gli addetti ai lavori, ma un clamoroso insuccesso di pubblico. alla sua uscita americana venne attaccato da chi vi vedeva un inopportuno ritratto di william randolph hearst e sub\u00ec un boicottaggio mediatico da parte della stampa controllata dallo stesso hearst. alla cerimonia degli oscar ricevette per\u00f2 ben nove nomination, ma le critiche pesarono sulla giuria e, assieme allo stile troppo innovativo, determinarono l'assegnazione di una sola statuetta, alla migliore sceneggiatura originale. a vincere al suo posto gli oscar di miglior film e miglior regista fu com'era verde la mia valle.\nin europa il film arriv\u00f2 solo dopo la guerra e non ricevette buone recensioni. celebre fu la stroncatura di jean-paul sartre, che non grad\u00ec il gusto \"ridondante\" e \"barocco\". nei decenni successivi per\u00f2 il film si prese una rivincita, confermando la sua importanza nella storia del cinema e venendo scelto dai critici e dai registi come \"film pi\u00f9 bello di sempre\".il 1\u00ba maggio 1991, in occasione del 50\u00ba anniversario, il film viene ridistribuito in sala negli usa con un incasso totale 1 585 634 dollari.\n\n\n=== il boicottaggio ===\nil film sub\u00ec sin dalla sua uscita nelle sale il boicottaggio di william randolph hearst, che riusc\u00ec a limitarne la circolazione, impedendo che venisse recensito o anche solo menzionato da tutti i giornali e le radio di sua propriet\u00e0. inoltre offr\u00ec alla rko 800 000 dollari affinch\u00e9 la pellicola venisse distrutta e i negativi bruciati. la rko non cedette e il film ottenne numerose nomination ma il premio oscar solo per la migliore sceneggiatura originale. dal punto di vista commerciale il film non fu certo un successo, e questo si deve al boicottaggio della stampa di hearst, anche se i risultati del botteghino furono meno disastrosi di quanto voci successive hanno fatto credere per lungo tempo. \u00e8 per\u00f2 indubbio che il prestigio di welles alla rko ne usc\u00ec fortemente ridimensionato.\nla vita di kane ricorda in molti punti quella di hearst, per la precisione:\n\nla ricchezza dei genitori di kane dipende da una miniera d'oro, esattamente come quelli di hearst.\nnonostante i grandi possedimenti ereditari, kane si interessa quasi esclusivamente del suo piccolo giornale, e lo espande fino a farlo diventare un giornale a tiratura nazionale.\nle due mogli, di cui la seconda un'attrice/cantante/ballerina a cui ha cercato in vari modi di far decollare la carriera.\ni continui fallimenti politici.\nla realizzazione di xanadu ricorda molto il castello hearst.\nla mania di collezionismo; kane infatti compra ogni genere di opera d'arte per il solo gusto di possederla, esattamente come hearst.\nil ritirarsi a vita privata ed evitare ogni contatto negli ultimi anni.\nle prese di posizione tutt'altro che imparziali dei suoi giornali.solo a partire dagli anni cinquanta la critica mondiale inizi\u00f2 a considerare quarto potere un capolavoro. da allora la fama del film non cess\u00f2 la sua ascesa: l'american film institute lo annovera al primo posto nella classifica dei migliori cento film di tutti i tempi; il national film registry lo ha selezionato tra i film di cui debba essere garantita la conservazione e la trasmissione ai posteri; dal 1962 al 2002 \u00e8 stato in cima alla classifica dei migliori film di tutti i tempi realizzata, ricorrendo alla consultazione di critici cinematografici di tutto il mondo, dalla prestigiosa rivista inglese sight & sound.\n\n\n== riconoscimenti ==\n1942 \u2013 premio oscar\nmigliore sceneggiatura originale a orson welles e herman j. mankiewicz\nnomination miglior film a orson welles e george schaefer\nnomination migliore regia a orson welles\nnomination miglior attore protagonista a orson welles\nnomination migliore fotografia a gregg toland\nnomination migliore scenografia a perry ferguson, van nest polglase, a. ronald fields e darrell silvera\nnomination miglior colonna sonora a bernard herrmann\nnomination miglior montaggio a robert wise\nnomination miglior sonoro a john aalberg\n1941 \u2013 national board of review award\nmiglior film\n1941 \u2013 new york film critics circle award\nmiglior filmil 26 febbraio 1942 quarto potere ottenne nove nomination ai premi oscar 1942, vincendo una statuetta per la migliore sceneggiatura originale. quell'anno bernard herrmann, nominato al premio per la colonna sonora per il film di welles, vinse la statuetta per la colonna sonora ma non per quarto potere bens\u00ec per l'oro del demonio. welles fu il primo uomo ad essere nominato come produttore, regista, attore e sceneggiatore per lo stesso film.\nnel 1998 l'american film institute ha collocato quarto potere al primo posto della afi's 100 years... 100 movies, ovvero la lista dei cento film americani pi\u00f9 importanti (precedendo casablanca, il padrino e via col vento); nel 2007 la stessa afi ha redatto una nuova lista includendo i film pi\u00f9 recenti, tuttavia il film di welles conserva il primato. inoltre una citazione dal dialogo del film \u00e8 stata inserita nella lista delle migliori battute di sempre, per la precisione si tratta della battuta \"rosabella\", pronunciata dal morente kane e collocata al 17\u00ba posto.nel 1989 negli stati uniti \u00e8 stato selezionato dal national film registry per la conservazione.pino farinotti assegna nel suo dizionario ben cinque stelle al film, il massimo voto possibile e morando morandini si associa assegnando anch'egli cinque stelle a quarto potere nella sua guida (anche qui il massimo possibile). anche il dizionario dei film di paolo mereghetti gli assegna quattro stelle, il massimo.\u00e8 costantemente presente nella top 250 di imdb e il voto medio attribuito dagli utenti registrati di rottentomatoes.com \u00e8 9,7/10.\u00e8 stato inserito nella lista del sito theyshootpictures.com al 1\u00ba posto dei migliori 1.000 film di sempre; compare inoltre in cima alla lista dei migliori film di films101.com e al 3\u00ba posto della classifica stilata dai lettori di time out.\n\n\n== citazioni e riferimenti in altre opere ==\nil film \u00e8 stato pi\u00f9 volte citato dalla serie tv i simpson:\n\nil signor burns, direttore della centrale nucleare in cui lavora homer simpson, condivide con il protagonista dell'opera di welles lo stesso primo nome, charles, ed \u00e8 infatti protagonista di parecchie citazioni dal film.\nnel quarto episodio della seconda stagione, charles montgomery burns si candida a governatore dello stato e parecchie scene riprendono la campagna di kane per l'elezione a governatore di new york. durante un comizio, infatti, burns parla mentre dietro di lui \u00e8 collocato un gigantesco poster in bianco e nero che lo ritrae e in cui figura il suo cognome. in un'altra scena viene ripreso il dialogo tra la prima moglie di kane e i suoi figli, quando bart chiede a homer \u201cil tuo capo \u00e8 governatore?\u201d e lui gli risponde \u201cnon ancora\u201d. quando la candidatura del signor burns fallisce, egli dichiara \u201cnon puoi farmi questo: io sono charles montgomery burns!\u201d proprio come il protagonista del film esclama \u201cnon puoi farmi questo: io sono charles foster kane!\u201d. dopo di ci\u00f2, burns inizia a distruggere l'abitazione dei simpson cos\u00ec come kane scaraventa a terra tutti gli oggetti della sua seconda moglie, quando quest'ultima lo abbandona.\nil quarto episodio della quinta stagione, l'orsetto del cuore (rosebud in lingua originale, omaggiando ulteriormente l'apertura del film), rappresenta un'altra chiara parodia del film: esso ha nuovamente il signor burns come protagonista, che invece di ricordare la sua slitta, come nell'originale, ricorda un orsetto di peluche chiamato bobo. l'apertura della puntata riprende quella del film, in cui il personaggio principale, in preda a un sogno, lascia cadere una palla di neve. un altro omaggio all'opera \u00e8 presente in un flashback in cui viene mostrato come burns abbia preferito abbandonare i suoi genitori favorendo un futuro pi\u00f9 ricco al fianco di un milionario, separandosi anche dall'orso di peluche, anche se nel film kane \u00e9 costretto dalla madre ad abbandonare la famiglia.\nnel settimo episodio della quarta stagione, marge trova lavoro, smithers si esibisce in un balletto in onore del sig. burns durante la festa di pensionamento di un dipendente della centrale nucleare, evidente citazione da quello in onore di kane nel film, durante la festa in cui introduce nella sua azienda i critici che avevano lavorato con la concorrenza fino a poco tempo prima.\nuna delle tre storie del settimo special di halloween, la paura fa novanta vii, si ispira al titolo del film: citizen kang. in questo racconto, i due alieni kang e kodos rapiscono bob dole e bill clinton e ne assumono le sembianze prima delle elezioni, cos\u00ec da assoggettare il genere umano.inoltre:\n\nnel tredicesimo episodio della terza stagione de i griffin, non svegliare il can che dorme, quando al processo di brian viene presentata la fattura di una videoteca a suo nome e questi dice che i film che aveva noleggiato erano per peter poich\u00e9 era stato cacciato per aver registrato sulle videocassette, si vede che quest'ultimo ha lasciato un suo messaggio su quella di quarto potere, appena dopo la scena iniziale della morte di kane, in cui ne comunicava il finale per risparmiare la fatica nel vederlo.\nil personaggio dei fumetti disney paperon de' paperoni \u00e8 ispirato, almeno per quanto riguarda l'esordio, al protagonista del film. anche l'ultimo capitolo della famosa storia saga di paperon de' paperoni di don rosa cita apertamente l'inizio di quarto potere.\nl'episodio citizen max della serie animata tiny toon adventures \u00e8 un intero rifacimento in chiave comica del film, con montana max a interpretare il ruolo del protagonista, che anzich\u00e9 pronunciare \"rosebud\" all'inizio, esclama \"acme!\".\nun chiaro riferimento al protagonista del film e al suo slittino si trova in un episodio de the real ghostbusters, dove gli acchiappafantasmi devono catturare un fantasma che infesta una vecchia casa, e il fantasma continua a ripetere il nome \"rosebud\". scoperto che rosebud \u00e8 il nome dello slittino appartenente al fantasma in vita, decidono di non catturarlo e di restituirglielo. verso la fine dell'episodio lo si vede felice a cavallo dello stesso scendere sulla neve, per poi scomparire e riposare in pace.\nun altro riferimento al film si trova in un episodio della serie del tenente colombo, precisamente in quello intitolato un delitto pilotato (titolo originale how to dial a murder), episodio 44 della settima stagione, trasmesso per la prima volta il 15 aprile 1978. durante l'episodio viene mostrato il cancello d'ingresso del castello, e lo slittino con impressa la parola \"rosebud\" che viene utilizzato per istigare dei cani a sbranare un personaggio.\nla storia del film venne ricostruita nel documentario rko 281 - la vera storia di quarto potere\nnel film di tim burton ed wood, johnny depp, interpretando edward d. wood jr., dice: \"...orson welles a soli ventisei anni dirigeva \"quarto potere\"...\"\nil quarto episodio della serie il vendicatore tossico (toxic avenger), prende il nome di citizen toxie: the toxic avenger iv in riferimento a citizen kane. in esso \u00e8 presente una scena in cui si fa parodia delle feste a villa xanadu (qua chiamata tromadu).\nil film viene citato pi\u00f9 volte nelle strisce a fumetti dei peanuts, i personaggi creati da charles m. schulz. in una delle strisce pi\u00f9 famose lucy scopre il fratello linus a guardare per la prima volta il film e, con totale disinvoltura, gliene rivela il finale.\nnel film se mi lasci ti cancello, tra i vari oggetti presentati al protagonista joel (interpretato da jim carrey) che le ricordano il suo passato amore c\u2019\u00e8 una pallina di vetro, chiaro riferimento al film.\nnel film d'animazione la gang del bosco, ozzie l'opossum fa finta di morire per distrarre gli umani e a un certo punto, un istante prima di buttarsi a terra e fingersi cadavere dice \"rosebud\".\nnel nono episodio della prima stagione di bojack horseman il protagonista chiede \"non vuoi pi\u00f9 sapere cos'\u00e8 la mia rosebud?\"\nla storia sulla stesura della sceneggiatura \u00e8 citata nel film mank (2020), in cui \u00e8 raccontata la vita dello sceneggiatore herman j. mankiewicz.\nnel film rifkin's festival di woody allen (2020) vengono parodiate la scena della palla di vetro con neve e quella del bambino con lo slittino.\n\n\n== cimeli ==\ndai depositi della rko pictures sono emersi vari cimeli del film. di slittini \"rosebud\" vennero prodotte alcune copie in balsa, destinate ad essere bruciate durante le riprese della scena finale. sul set ne vennero distrutte due, una per l'inquadratura panoramica e una per l'inquadratura del dettaglio in primo piano. una terza \u00e8 stata ritrovata e messa all'asta nel 1982, quando venne acquistata dal regista steven spielberg per 55.000 dollari. una foto dell'epoca lo ritrae con lo slittino, che nella foto \u00e8 di colore rosso.\nla coppa \"welcome home mr. kane\" \u00e8 stata messa in vendita in un'asta ebay nell'inverno 2008 al prezzo di 2 710 000 dollari.\n\n\n== note ==\n\n\n== bibliografia ==\nsandro bernardi, l'avventura del cinematografo, marsilio editori, venezia 2007. isbn 978-88-317-9297-4\npaolo bertetto, introduzione alla storia del cinema, utet universit\u00e0, novara, 2005, pp. 127\u2013133. isbn 978-88-6008-362-3.\nrobert carringer, come welles ha realizzato quarto potere, il castoro, milano 2000. isbn 978-88-8033-165-0.\nnuccio lodato, francesca brignoli, orson welles. \u00abquarto potere\u00bb, lindau, torino, 2015. isbn 978-88-6708-320-6.\n\n\n=== in inglese ===\ncallow, simon. orson welles: hello americans london: johnathon cape, 2006. isbn 0-224-03853-2.\ncarringer, robert l. the making of citizen kane. university of california press, 1985. isbn 0-520-05876-3.\ngottesman, ronald, ed. focus on citizen kane. englewood cliffs, n.j.: prentice-hall, 1971.\nnasaw, david. the chief: the life of william randolph hearst.new york: houghton mifflin, 2000.\n\n\n== voci correlate ==\norson welles\nquarto potere (sociologia)\nrko 281 - la vera storia di quarto potere\nfilmografia su theodore roosevelt\nfilmografia della rko radio pictures\n\n\n== altri progetti ==\n\n wikiquote contiene citazioni di o su quarto potere\n wikimedia commons contiene immagini o altri file su quarto potere\n\n\n== collegamenti esterni ==\n\n(en) sito ufficiale, su www2.warnerbros.com. \n  citizen kane (70th anniversary), su youtube, 11 agosto 2015. \n(en) lee pfeiffer, citizen kane, su enciclopedia britannica, encyclop\u00e6dia britannica, inc. \n quarto potere, su cinedatabase, rivista del cinematografo. \n quarto potere, su il mondo dei doppiatori, antoniogenna.net. \n(en) quarto potere, su imdb, imdb.com. \n(en) quarto potere, su allmovie, all media network. \n(en) quarto potere, su rotten tomatoes, fandango media, llc. \n(en, es) quarto potere, su filmaffinity. \n(en) quarto potere, su metacritic, red ventures. \n(en) quarto potere, su box office mojo, imdb.com. \n(en) quarto potere, su tv.com, red ventures (archiviato dall'url originale il 1\u00ba gennaio 2012). \n(en) quarto potere, su afi catalog of feature films, american film institute. \n(en) quarto potere, su bfi film & tv database, british film institute (archiviato dall'url originale il 1\u00ba gennaio 2018). \n analisi del film, su raiscuola.rai.it. url consultato il 20 febbraio 2013 (archiviato dall'url originale il 13 settembre 2015)."