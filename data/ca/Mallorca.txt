"mallorca \u00e9s una illa de la mediterr\u00e0nia, la m\u00e9s gran de les illes balears \u2014per aix\u00f2 tamb\u00e9 s'anomena la balear major\u2014, i \u00e9s lloc d'origen dels mallorquins.\npel gran pes demogr\u00e0fic de la capital, palma, l'illa es va dividir tradicionalment entre ciutat i la part forana. la part forana \u00e9s la ruralia, la terra situada fora de poblaci\u00f3. a mallorca, es fa servir aquest terme per a denominar de forma global totes les poblacions que no s\u00f3n la capital, palma.\n\n\n== nom ==\n\nes desconeix com denominaren mallorca els fenicis, a difer\u00e8ncia del que passa amb ebusus, per\u00f2 se sap que els grecs l'anomenaren, en un primer moment, cromi\u00fcssa, amb la terminaci\u00f3 en -ussa per anomenar illes, de possible origen foceu i molt habitual per anomenar illes. aquest nom caigu\u00e9 en des\u00fas, i generalment els grecs anomenaren gimn\u00e8sies el subarxip\u00e8lag que formaven mallorca i menorca.\ntant grecs com romans usaren denominacions relatives a les dimensions de les dues illes m\u00e9s importants, del tipus la major (o la m\u00e9s gran) o la menor (o la m\u00e9s petita) de les gimn\u00e8sies o balearides, i amb aquesta denominaci\u00f3 es troba a les plaquetes de patronatge, de producci\u00f3 local, de la ciutat federada de b\u00f3cor; de manera coherent, tamb\u00e9 es documenta el terme balear major i balear menor, i, resumidament i de manera aut\u00f2noma, simplement la major i la menor. la denominaci\u00f3 de maiorica, junt amb la seva parella minorica, no \u00e9s citada fins al segle iv.aix\u00ed, doncs, mallorca ve del llat\u00ed maior\u012dca, amb el significat de la major, en oposici\u00f3 a la menor de les balears, minor\u012dca. etimol\u00f2gicament, la forma mallorca presenta l'anomalia de la ll com a derivaci\u00f3 de la i o j llatina, evoluci\u00f3 impr\u00f2pia del catal\u00e0, tot i que la seva pron\u00fancia antiga era maiorca. l'explicaci\u00f3 m\u00e9s coherent d'aquesta evoluci\u00f3 \u00e9s el d'una ultracorrecci\u00f3, segurament d'origen continental, de la ioditzaci\u00f3 intervoc\u00e0lica t\u00edpica del mallorqu\u00ed (oreia per orella, paia per palla). val a dir, per\u00f2, que joan coromines assenyala una altra possibilitat: sota l'aparen\u00e7a llatina de la forma maior\u012dca s'amaga un nom ind\u00edgena llatinitzat. els sufixos -ica i l'oposici\u00f3 maior\u012dca/minor\u012dca l'\u00fanic que expressen amb certesa \u00e9s el car\u00e0cter indoeuropeu dels dos noms, per\u00f2 poden pert\u00e0nyer a un tronc ling\u00fc\u00edstic diferent del llat\u00ed. certament, una forma llatina maior\u012dca no hauria pogut donar mai mallorca. des d'un punt de vista de les formes escrites, la forma mallorca \u00e9s molt dominant i la pron\u00fancia maiorca, segons coromines, no ha existit mai. per tant, la teoria de la ultracorrecci\u00f3 no se sostindria. la forma popular del nom de l'illa, transmesa a trav\u00e9s del moss\u00e0rab, hauria estat mallorca, procedent d'una base indoeuropea *maglorica.a l'edat mitjana va predominar el nom de l'illa en plural: mallorques. aquest nom, tant en plural com (no tan sovint) en singular, coincidia amb el nom de l'\u00fanica ciutat. la restauraci\u00f3 del nom llat\u00ed de la dita ciutat, palma, va resoldre l'ambig\u00fcitat. en \u00e0rab l'illa fou coneguda amb el nom de mayurqa, i en els textos hebreus de l'illa (per exemple els responsa del raixba\u00e7) s'usava la denominaci\u00f3 \u05de\u05d9\u05d5\u05e8\u05e7\u05d4 (maiorqa).\nmallorca tamb\u00e9 \u00e9s coneguda per alguns ep\u00edtets literaris i populars que en poden substituir el nom en determinats contexts. aix\u00ed, tamb\u00e9 \u00e9s coneguda com a l'illa de la calma, a partir de la publicaci\u00f3 de la novel\u00b7la hom\u00f2nima de santiago rusi\u00f1ol. tamb\u00e9 \u00e9s popularment coneguda com a la roqueta, un nom afectiu (semblant a la terreta referit al pa\u00eds valenci\u00e0) que inspir\u00e0 el nom de la publicaci\u00f3 la roqueta i de la f\u00e0brica de cer\u00e0mica la roqueta. l'escriptora francesa george sand, per la seva banda, l'anomen\u00e0 la verda helv\u00e8cia, i el novel\u00b7lista juli verne, a la novel\u00b7la clovis dardentor (1895), l'anomena illa del bon geni (nom que tradueix el grec \u1f00\u03b3\u03b1\u03b8\u03bf\u1fe6 \u03b4\u03b1\u03af\u03bc\u03bf\u03bd\u03bf\u03c2 \u03bd\u1fc6\u03c3\u03bf\u03c2, que \u00e9s el nom d'una illa documentada per claudi ptolemeu i altres ge\u00f2grafs posteriors a l'oce\u00e0 \u00edndic, de manera que la identificaci\u00f3 amb mallorca \u00e9s una llic\u00e8ncia po\u00e8tica, si no un error).\n\n\n== hist\u00f2ria ==\n\n\n=== prehist\u00f2ria ===\n\nla determinaci\u00f3 de quan es produ\u00ed el primer poblament hum\u00e0 \u00e9s objecte de discussi\u00f3. no es t\u00e9 evid\u00e8ncia certa d'un poblament definitiu fins a final del iv mil\u00b7lenni. a partir del 2300 ac es documenta una cultura caracteritzada per produccions diversificades i la pr\u00e0ctica d'enterraments individuals en coves i balmes naturals. les restes materials que ens han arribat s\u00f3n cer\u00e0miques de filiaci\u00f3 campaniforme i epicampaniforme. la construcci\u00f3 m\u00e9s emblem\u00e0tica \u00e9s la naveta d'habitaci\u00f3 o navetiforme, que t\u00e9 un origen que es remunta al iii mil\u00b7lenni ac i t\u00e9 relaci\u00f3 amb les cultures del sud-europeu.\ncap a la fi del segon mil\u00b7lenni ac apareix a mallorca i a menorca una nova fase cultural que rep el nom del seu monument m\u00e9s caracter\u00edstic: el talaiot. es manifesta una continu\u00eftat dels espais habitats, de moltes necr\u00f2polis i dels antics rituals funeraris, la qual cosa fa pensar que el canvi no va significar la plena ruptura amb la poblaci\u00f3 anterior, sin\u00f3 que es va donar un llarg per\u00edode de transici\u00f3.\n\nels talaiots s\u00f3n construccions cicl\u00f2pies troncopiramidals o troncoc\u00f2niques. solen presentar una cambra interior amb el s\u00f2til sustentat per una columna pol\u00edtica de tipus mediterrani, a la qual s'accedeix per un portell amb llinda seguit d'un corredor. en certs casos hi ha indicis d'un pis superior. solen tenir la base circular o quadrangular. presenten paral\u00b7lelismes amb construccions megal\u00edtiques de c\u00f2rsega (torre) i sardenya (nuraghe). la funcionalitat que se'ls donava \u00e9s objecte de debat entre els historiadors: defensa, habitatge o altres funcions socials o religioses. a mallorca s'han identificat aproximadament 270 poblats talai\u00f2tics, amb una superf\u00edcie mitjana ocupada de 6.123 m\u00b2. cal destacar l'alta densitat de poblament, amb dist\u00e0ncies mitjanes entre un poblat i l'altre de 2,47 km.\nera una societat de pastors i pagesos. la cultura dels cereals estava consolidada i la generaci\u00f3 d'un nou espai agrari era una realitat a la major part del territori insular. diodor de sic\u00edlia diu que els mallorquins extreien oli del fruit de les mates (llentiscle) i el barrejaven amb sa\u00efm de porc per obtenir-ne un ung\u00fcent. plini va alabar les figues illenques pel tacte suau. la ramaderia era d'ovelles, cabres, bous i porcs.\n\ntenien una especial preocupaci\u00f3 per la vida d'ultratomba, reflectida ens els rituals funeraris. les figures taurol\u00e0triques trobades, amb molts de paral\u00b7lels mediterranis, s\u00f3n abundants. tamb\u00e9 s'han trobat representacions d'aus. les divinitats b\u00e8l\u00b7liques es documenten a partir del segle v ac. s\u00f3n figuretes de bronze que representen guerrers nus, tocats amb elm i armats d'escut i llan\u00e7a. els santuaris s\u00f3n edificis de planta generalment quadrada (son oms, son mas, son mar\u00ed i els antigors). podrien haver-se constru\u00eft a partir del segle ix ac. tamb\u00e9 s'han identificat monuments esglaonats, t\u00famuls i talaiots amb possible finalitat cultual (son corr\u00f3). altres llocs de culte aprofitaren balmes i coves (abric de son matge).\n\n\n=== les colonitzacions ===\na partir dels \u00faltims segles del ii mil\u00b7lenni ac es documenta la pres\u00e8ncia de navegants de l'est mediterrani. els fenicis, i despr\u00e9s els cartaginesos, s'instal\u00b7laren a eivissa devers la primera meitat del segle vii ac. els grecs tamb\u00e9 mantingueren relacions comercials amb les balears.\nla colonitzaci\u00f3 p\u00fanica de mallorca i menorca \u00e9s posterior a la plena incorporaci\u00f3 d'eivissa a l'\u00e0rea cartaginesa. les cer\u00e0miques m\u00e9s antigues fetes amb torn trobades a mallorca s\u00f3n eivissenques, i procedeixen de l'illot de na guardis. s'estableixen factories permanents des del segle v ac, o potser ja iv ac. el comer\u00e7 p\u00fanic introdu\u00ed productes absents a mallorca com el vi i l'oli; productes manufacturats com teles de qualitat, metalls, figures de bronze, collars de pasta v\u00edtria, cer\u00e0miques, etc. la influ\u00e8ncia colonial es manifesta tamb\u00e9 a les construccions, rituals funeraris, adaptacions religioses i necr\u00f2polis.\nla pres\u00e8ncia dels mercenaris balears en els ex\u00e8rcits p\u00fanics, almenys des de la fi del segle v acc, pot ser considerada un aspecte de la colonitzaci\u00f3. la primera refer\u00e8ncia a la utilitzaci\u00f3 de foners balears per cartago \u00e9s de l'any 406 ac durant la campanya de conquesta d'akrag\u00e0s (agrigent, sic\u00edlia), encara que la seva exist\u00e8ncia com a mercenaris era molt anterior. l'any 311 un contingent d'un miler de foners particip\u00e0 en la batalla d'ecnomus contra els grecs sicilians, i la seva actuaci\u00f3 va ser decisiva per decidir la vict\u00f2ria p\u00fanica. ann\u00edbal atac\u00e0 sagunt i, amb un ex\u00e8rcit en el qual figurava un contingent de balears, travess\u00e0 els alps, es gir\u00e0 contra it\u00e0lia i derrot\u00e0 els romans a ticino, tr\u00e8bia i trasim\u00e8. finalment, a cannes (216 ac), anihil\u00e0 un ex\u00e8rcit dirigit pel c\u00f2nsol varr\u00f3. el 202 ac ann\u00edbal va ser derrotat a zama per publi corneli escipi\u00f3, en un combat en el qual els foners balears ocuparen la primera l\u00ednia.\n\n\n=== mallorca romana ===\nla primavera del 123 ac el c\u00f2nsol quint cecili metel salp\u00e0 rumb a les illes. estrab\u00f3, seguint posidoni i artemiodor, diu que els balears havien establert relaci\u00f3 amb els pirates de la mar. segons el relat de luci a. florus els illencs intentaren fer front a la flota romana amb les seves pr\u00f2pies naus i, un cop derrotats a la mar, oposaren resist\u00e8ncia a terra ferma.\nl'arqueologia deixa entreveure que ni els ind\u00edgenes ni la seva cultura foren eliminats, perqu\u00e8 seguiren habitant-se els poblats talai\u00f2tics i, en els anys immediatament posteriors a la conquesta, no s'observen canvis a les pautes culturals. la conquesta implic\u00e0 l'establiment d'un nou contingent de poblaci\u00f3 en qualitat de colons. palma estava situada a la zona del barri de l'almudaina de ciutat i pol\u00b7l\u00e8ntia era als voltants de l'actual alc\u00fadia. plini parla tamb\u00e9 de b\u00f3cor, que tingu\u00e9 l'estatut de federada, que era vora el port de pollen\u00e7a. plini anomena tamb\u00e9 guium i tucis.\nl'\u00e8poca iniciada amb el principat d'octavi representa per a mallorca una llarga etapa d'estabilitat i prosperitat. la romanitzaci\u00f3 es va consolidar i va anar dissolent els elements culturals d'arrel talai\u00f2tica. pol\u00b7l\u00e8ntia va anar cobrant import\u00e0ncia en el segle i i, amb palma, gaud\u00ed de l'estatut de col\u00f2nia de ciutadans romans. guium i tucis eren ciutats de dret llat\u00ed. b\u00f3cor mantenia la seva condici\u00f3 de ciutat federada. en els primers temps de l'imperi proliferen les cer\u00e0miques sigil\u00b7lades aretines, sud-g\u00e0l\u00b7liques i hisp\u00e0niques. per una part se seguiren ocupant antics poblats talai\u00f2tics, per\u00f2 per l'altra aparegueren assentaments de nova planta (sa mesquida (santa pon\u00e7a), son joan jaume (manacor) o can maiol (felanitx).\na la fi del segle ii la pax romana va entrar en crisi. les pressions germ\u00e0niques sobre les fronteres de l'imperi, la irrupci\u00f3 de pobles del nord d'\u00e0frica, la pesta i les tensions socials esclataren a hisp\u00e0nia i a la g\u00e0l\u00b7lia. per a les balears fou un per\u00edode cr\u00edtic amb una forta recessi\u00f3 econ\u00f2mica.\n\ndiocleci\u00e0, a partir del 284, aconsegu\u00ed dur a terme una obra restauradora de l'imperi rom\u00e0. l'edicte de mil\u00e0 promulgat per constant\u00ed (313) concedia la llibertat de cultes i legalitzava el cristianisme. aquesta religi\u00f3 es convertiria en la religi\u00f3 oficial de l'imperi amb teodosi (380-381). la crisi de la vida urbana es manifest\u00e0 en la reducci\u00f3 dels per\u00edmetres de les ciutats i en la seva transformaci\u00f3 (construcci\u00f3 de murades, abandonament i reutilitzaci\u00f3 d'edificis p\u00fablics). es detecta, segons la carta del bisbe sever de menorca, una poblaci\u00f3 jueva important. l'activitat comercial era prou important, documentada per l'arqueologia i les cartes de consenci. les cer\u00e0miques indiquen contactes comercials amb el nord d'\u00e0frica, com tamb\u00e9 amb la tarraconense, la narbonense i amb it\u00e0lia.\na la darreria del segle iv es documenta la pres\u00e8ncia cristiana a mallorca (inscripci\u00f3 funer\u00e0ria de la carrotja (portocristo) i a comen\u00e7ament del segle v es troba una esgl\u00e9sia perfectament organitzada. l'enfrontament produ\u00eft a ma\u00f3 el febrer del 418, que acab\u00e0 amb la conversi\u00f3 for\u00e7ada de 540 jueus menorquins, motiv\u00e0 la carta del bisbe sever, un document essencial per con\u00e8ixer l'\u00e8poca.\n\n\n=== els v\u00e0ndals i l'imperi rom\u00e0 d'orient ===\n\nl'any 406 entraren a les g\u00e0l\u00b7lies grups de v\u00e0ndals, alans i sueus. el 409 els visigots saquejaren roma. aviat les mateixes balears foren atacades pels v\u00e0ndals. l'any 425 saquejaren les balears i destru\u00efren cartago espartaria (cartagena) abans d'envair la maurit\u00e0nia i centrar el seu regne a cartago. l'ocupaci\u00f3 v\u00e0ndala de les balears no es produ\u00ed fins al 455. l'\u00fanica mesura administrativa coneguda \u00e9s la inclusi\u00f3 de les illes en la prov\u00edncia v\u00e0ndala de sardenya. un altre testimoni arqueol\u00f2gic important s\u00f3n les restes paleocristianes dels segles v i vi trobades a cas frares (santa maria del cam\u00ed), la carrotja (portocristo), son peret\u00f3 (manacor) i son fadrinet (campos).\nl'ocupaci\u00f3 romana d'orient de les balears, comandada per apol\u00b7linar, es degu\u00e9 consumar a principis del 534. els testimonis arqueol\u00f2gics manifesten unes actives relacions comercials amb el nord d'\u00e0frica i amb l'\u00e0rea oriental de la mediterr\u00e0nia.\n\ndes de mitjans del segle vii les fonts escrites sobre les balears es fan rares. les illes es convertiren en un punt molt perif\u00e8ric de l'imperi. alhora l'islam s'expandia amb rapidesa pel nord d'\u00e0frica, amb la presa de cartago el 698 i l'ocupaci\u00f3 de septem, la capital de la maurit\u00e0nia segona. el 708. abd allah ibn musa el 707 dirig\u00ed una acci\u00f3 de saqueig contra sic\u00edlia, sardenya i les balears. capa a la fi del segle viii hi ha not\u00edcies de noves r\u00e0tzies musulmanes, que haurien dut els illencs, en un quadre de ruptura de fet de la relaci\u00f3 amb constantinoble, a demanar ajut militar a carlemany. encara a mitjan segle ix, a l'entorn de 859, els normands atacaren mallorca, formentera i menorca.\n\n\n=== les illes orientals d'al-\u00e0ndalus ===\n\nisam al-khawlani conquer\u00ed les balears el 902-903. al-zuhri diu que al castell d'alar\u00f3 (hisn al 'arun) els cristians s'hi mantingueren vuit anys i cinc mesos. ibn khaldun diu que \"constru\u00ed mesquites, posades i banys\". el domini musulm\u00e0 va comportar l'inici d'un proc\u00e9s d'islamitzaci\u00f3 de la societat mallorquina. la integraci\u00f3 de l'economia mallorquina en els circuits comercials musulmans i l'arribada d'immigrants andalusins, \u00e0rabs i amazics, va influir en el canvi cultural.\n\nles illes romangueren en una situaci\u00f3 d'independ\u00e8ncia fins que muj\u00e0hid, cap al 1010, s'empar\u00e0 de la ciutat de d\u00e9nia i el 1015 estengu\u00e9 la seva autoritat a les balears. muj\u00e0hid mor\u00ed el 1044 i el succe\u00ed el seu fill al\u00ed ibn muj\u00e0hid iqbal-ad-dawla, per\u00f2 el rei \u00e0hmad ibn sulayman al-m\u00faqtadir de saragossa el desposse\u00ed de d\u00e9nia. arran d'aquests fets, el val\u00ed de mayurqa al-murtada es proclam\u00e0 emir el 1087.la madina mayurqa s'havia anat engrandint al llarg del segle xi i l'emir mubasir en dirig\u00ed una de les ampliacions i constru\u00ed la murada defensiva. l'emir concentra el poder militar i civil. al seu costat hi ha l'organitzaci\u00f3 religiosa que gravita entorn de les mesquites: els cadis, jutges que dictaminaven en tots els processos judicials; els mestres i ensenyants; els encarregats del culte (imam), etc.\na l'entorn del canvi de mil\u00b7lenni l'europa cristiana comen\u00e7a un formidable proc\u00e9s d'expansi\u00f3. es produ\u00ed l'expedici\u00f3 de pisans, proven\u00e7als i catalans contra mayurqa entre els anys 1113-1115. l'emir mub\u00e0ixxir mor\u00ed durant el conflicte, despr\u00e9s d'haver demanat l'ajut dels almor\u00e0vits. el setge de madina mayurqa dur\u00e0 vuit mesos i acab\u00e0 amb la seva devastaci\u00f3 de banda dels croats.\n\nels almor\u00e0vits, incorporaren les balears al seu imperi l'any 1116. fou nomenat governador muh\u00e0mmad ibn gh\u00e0niya el qual restabl\u00ed les bones relacions entre els almor\u00e0vits i la poblaci\u00f3 mallorquina. mentrestant, un nou moviment religi\u00f3s -el dels almohades- prenia cos al magrib i destru\u00efa pertot arreu, excepte a les balears, el poder almor\u00e0vit.\nels almor\u00e0vits mallorquins entraren en una s\u00e8rie de lluites internes. finalment, al\u00ed ibn ishaq ibn gh\u00e0niya decid\u00ed atacar els almohades al nord d'\u00e0frica i s'apoder\u00e0 de bugia. per\u00f2 a madina mayurqa esclat\u00e0 una revolta contra al\u00ed ibn ishaq ibn gh\u00e0niya el 1185 encap\u00e7alada pel seu germ\u00e0 muhammad ii. alhora al\u00ed ibn ishaq ibn gh\u00e0niya derrotava l'ex\u00e8rcit almohade a la batalla d'umra (1187). davant aix\u00f2 els almohades decidiren ocupar les balears per deixar l'ex\u00e8rcit dels banu ganiya sense suport. per\u00f2 la conquesta almohade de les balears no es produ\u00ed fins al 1203 i la pres\u00e8ncia almor\u00e0vit al nord d'\u00e0frica, dirigida per yahya ibn gh\u00e0niya no cess\u00e0 fins al 1237.\nmadina mayurqa s'acostava als 25.000 habitants. tenia diversos recintes fortificats. la mesquita principal ocupava el solar que ara ocupa la seu. un segon recinte, voltava l'alcassaba i un tercer nucli era el raval nou, atribu\u00eft a mub\u00e0ixxir. sembla que hi havia un primer espai lligat a la ciutat, on la producci\u00f3 agr\u00edcola anava dirigida a alimentar la poblaci\u00f3 urbana. l'espai rural, dedu\u00efble a partir del llibre del repartiment i altres documentacions del segle xiii, presentava una configuraci\u00f3 en mosaic formada per terres conrades i terrenys sense llaurar. el territori estava dividit en districtes (bunyola-mossa, s\u00f3ller, les muntanyes, pollen\u00e7a, inca, canarrossa, muro, sineu-petra, montu\u00efri, manacor i art\u00e0).\n\n\n=== el regne de mallorca i els seus reis privatius ===\n\na la darreria de 1228 tingu\u00e9 lloc a tarragona, tal com ho conta el mateix jaume i al llibre dels feits, un banquet oferit pel mercader pere martell al rei i als seus magnats al qual es parl\u00e0 de la conquesta de mallorca. el 20 de desembre s'obriren les corts de catalunya a barcelona, que decretaren una constituci\u00f3 de pau i treva.\n\nl'estol desembarc\u00e0 a santa pon\u00e7a i trav\u00e0 batalla amb l'ex\u00e8rcit d'abu yahia. a la fregada hi moriren guillem i ramon de montcada. el 31 de desembre de 1229 els cristians venceren la resist\u00e8ncia musulmana i ocuparen i saquejaren la ciutat. a la serra de llevant s'hi mantingu\u00e9 una resist\u00e8ncia dirigida per ibn sayri fins que el mes de mar\u00e7 del 1230 el rei dirig\u00ed una expedici\u00f3 per reduir-la. el nucli de resistents a la serra de tramuntana era dirigit per xuaip. als castells d'alar\u00f3, pollen\u00e7a i santueri els musulmans hi aguantaren les escomeses cristianes durant dos anys.\nmallorca tingu\u00e9 la consideraci\u00f3 de regne dins l'estructura confederada de la corona d'arag\u00f3. el dia 1 de mar\u00e7 de 1230 el rei conced\u00ed la carta de franquesa de mallorca, aut\u00e8ntica constituci\u00f3 pol\u00edtica vigent fins al decret de nova planta al segle xviii. el mateix any 1230 el rei institu\u00ed la magistratura de la lloctin\u00e8ncia reial, que va recaure en bernat de santa eug\u00e8nia.la conquesta de mallorca comport\u00e0 un veritables canvis de poblaci\u00f3, costums, llengua, religi\u00f3 i formes socials, resultat d'un proc\u00e9s de repoblament planificat. els diversos contingents poblacionals s'integraren dins la nova societat, en la qual, segons el llibre del repartiment la majoria de repobladors eren catalans (40%) i occitans (25%), per\u00f2 tamb\u00e9 italians (16%), aragonesos, navarresos, castellans, etc.\n\nl'any 1285 hi havia 25 viles consolidades i lligades a les primeres parr\u00f2quies. es conserven algunes de les primitives esglesietes rurals (sant pere d'escorca, sant miquel de campanet, sant blai de campos, esgl\u00e9sia de la mare de d\u00e9u de la pau de castellitx a algaida, etc.), manifestacions de l'anomenat art de repoblament.\nl'expansi\u00f3 de la vinya, una nova orientaci\u00f3 cap a la producci\u00f3 oliera i l'extensi\u00f3 dels conreus cerealistes va marcar la reconversi\u00f3 agr\u00e0ria de l'illa durant el segle xiii. s'inici\u00e0 un comer\u00e7 actiu, en part controlat per mercaders genovesos i pisans. els intercanvis amb els territoris musulmans (alger, bugia, or\u00e0, tunis, alcoll) foren intensos. el 1231 jaume i ced\u00ed en feu vitalici les illes de mallorca i menorca a l'infant pere de portugal. finalment, pel testament de 1272 jaume i feia rei d'arag\u00f3, de val\u00e8ncia i comte de barcelona el primog\u00e8nit pere i atorgava el regne de mallorca, el senyoriu de montpeller, els comtats de cerdanya, rossell\u00f3, conflent, vallespir, la vila i castell de cotlliure i les baronies de carlad\u00e8s i omelad\u00e8s a l'infant jaume.\njaume ii de mallorca es trob\u00e0 al davant d'un estat coix\u00ed entre fran\u00e7a i el seu germ\u00e0 pere. el 1270 pere el gran for\u00e7\u00e0 a perpiny\u00e0 un conveni de vassallatge amb jaume ii. el fill de pere el gran, alfons, dirig\u00ed una expedici\u00f3 (1285) que ocup\u00e0 mallorca sense dificultats. una tradici\u00f3 del segle xiv conta la resist\u00e8ncia dels defensors del castell d'alar\u00f3 (guillem cabrit i guillem bassa). pel tractat d'anagni (1295) jaume ii d'arag\u00f3, successor d'alfons el liberal, es comprometia a retornar el regne de mallorca al seu oncle jaume ii. pel tractat d'argelers (1298) es va ratificar el tractat d'infeudaci\u00f3 de 1279. jaume ii inici\u00e0 una labor de govern activa: millora de la ciutat de mallorca, ordenaci\u00f3 de la part forana, reforma del sistema fiscal, monetari, municipal i del patrimoni reial.\n\na la mort de jaume ii el seu fill segon, san\u00e7, va intentar mantenir la neutralitat entre fran\u00e7a i la corona d'arag\u00f3, consolidant les reformes iniciades pel seu pare i promovent l'economia del pa\u00eds. per la sent\u00e8ncia arbitral del 19 de juny de 1315, el rei san\u00e7 establia una c\u00e0rrega fiscal m\u00e9s equitativa entre ciutat i part forana i institu\u00efa la representaci\u00f3 dels forans en el control de la despesa p\u00fablica a trav\u00e9s de deu s\u00edndics. d'aquesta manera venia a fundar el sindicat de fora. dos prohoms de cada parr\u00f2quia (n'hi havia 31) havien d'assistir a les deliberacions del consell, constitu\u00eft en consell general.\nla ciutat de mallorca concentrava en les primeres d\u00e8cades del segle xiv un dens comer\u00e7 mar\u00edtim. mort el rei san\u00e7, l'any 1326 es fund\u00e0 el consolat de mar. mallorca exportava oli, vi, llegums, fruits secs i draps. importava blat d'\u00e0frica, sardenya i sic\u00edlia; draps i teles de fran\u00e7a, flandes, anglaterra i it\u00e0lia; ferro de sevilla, etc.\n\nel rei san\u00e7 va morir el 1324. el successor havia de ser el seu nebot jaume, que sols tenia set anys. ja en aquests moments hi va haver un intent de jaume ii d'arag\u00f3 d'annexionar-se els territoris del seu cos\u00ed difunt. jaume iii agaf\u00e0 el control del regne quan ja s'havia iniciat un proc\u00e9s de recessi\u00f3 econ\u00f2mica i s'iniciaven convulsions socials, provocades per caresties i fams. mentrestant les relacions amb la corona d'arag\u00f3 empitjoraren un cop desaparegut alfons el benigne i ser succe\u00eft per pere el cerimoni\u00f3s. jaume iii promulg\u00e0 les lleis palatines (1337).\npere el cerimoni\u00f3s acus\u00e0 jaume iii d'encunyar moneda a perpiny\u00e0. el maig de 1343 un ex\u00e8rcit del rei pere el cerimoni\u00f3s desembarc\u00e0 a peguera i ocup\u00e0 mallorca sense gaire resist\u00e8ncia. tamb\u00e9 ocupat el rossell\u00f3, jaume iii es refugi\u00e0 a montpeller i prepar\u00e0 un ex\u00e8rcit per recuperar mallorca. el 25 d'octubre s'enfrontaren els dos ex\u00e8rcits a llucmajor, i jaume iii va ser derrotat i mort.\n\n\n=== la baixa edat mitjana ===\n\npere el cerimoni\u00f3s confirm\u00e0 els privilegis del regne i promogu\u00e9 un conjunt de reformes per resoldre els conflictes que, en un context de progressiva crisi de l'economia, s'anaven plantejant. amb la pragm\u00e0tica de 1351 el rei pere intent\u00e0 obrir el consell general de mallorca als nous grups socials emergents i equilibrar la relaci\u00f3 de forces.\n\nla depressi\u00f3 econ\u00f2mica es combin\u00e0 amb l'elevada pressi\u00f3 fiscal i empitjor\u00e0 les condicions de vida de la gent. l'epid\u00e8mia de pesta negra del 1348 que colpej\u00e0 la poblaci\u00f3 europea tamb\u00e9 afect\u00e0 els balears. a mallorca la poblaci\u00f3 minv\u00e0 en unes 10.000 persones i les viles foranes perderen una quarta part de la poblaci\u00f3. el cicle d'epid\u00e8mies fou prolongat: 1361, 1375, 1383, 1388 i 1396. el regne de mallorca hagu\u00e9 de participar econ\u00f2micament en la guerra contra g\u00e8nova i contra castella.\nen el segon ter\u00e7 del segle xiv caigu\u00e9 la producci\u00f3 cereal\u00edstica i aparegu\u00e9 un fenomen d'empobriment de pagesos propietaris. mallorca era deficit\u00e0ria en la producci\u00f3 bladera i no cobria les necessitats de consum de la poblaci\u00f3 illenca. les necessitats d'importar cereals s'havien de contrapesar amb exportacions de draps i olis. l'artesania t\u00e8xtil era la m\u00e9s important i els draps de llana excedents s'exportaven fora de l'illa. els menestrals entraren amb un jurat a la universitat del regne de mallorca. a mitjan segle xiv, per\u00f2, el comer\u00e7 i la producci\u00f3 manufacturera entraren en un declivi progressiu.\nles finances del regne es trobaren davant una situaci\u00f3 limit. els recursos generats per la fiscalitat gaireb\u00e9 no bastaven per pagar els interessos del deute p\u00fablic. la pragm\u00e0tica de 1372 intent\u00e0 fer front a la situaci\u00f3, per\u00f2 la d\u00e8cada dels setanta va ser dram\u00e0tica per la successi\u00f3 d'epid\u00e8mies i males anyades, fent impossible l'equilibri financer. les reformes de joan i pretengueren fer algunes concessions als forans. per\u00f2 l'any 1391 les tensions acumulades esclataren. el mes d'agost foren assaltats els calls jueus de mallorca i menorca per forans i menestrals. m\u00e9s enll\u00e0 d'un brot d'antisemitisme hi hagu\u00e9 un moviment en el qual el poble menut es revolt\u00e0 contra els grups urbans privilegiats. el virrei hug d'anglesola redact\u00e0 una nova reglamentaci\u00f3 del gran i general consell basada en un sistema mixt d'insaculaci\u00f3 i elecci\u00f3. finalment, les finances de la universitat del regne de mallorca feren fallida, per aix\u00f2 l'any 1405 se sign\u00e0 el contracte sant amb els creditors, que establia la consignaci\u00f3 de la totalitat dels ingressos a pagar els interessos i l'amortitzaci\u00f3 dels deutes.\na la mort del rei mart\u00ed i, en el comprom\u00eds de casp (1412) s'entronitz\u00e0 la dinastia castellana dels trast\u00e0mara. les bandositats eren font constant de conflictes en la lluita per controlar el poder i afavorir els interessos particulars. el magn\u00e0nim va promoure una reforma m\u00e9s de les institucions instaurant el r\u00e8gim de sac i sort o d'insaculaci\u00f3. l'any 1425 la universitat suspengu\u00e9 els pagaments als creditors catalans. el 1431 se sign\u00e0 la conc\u00f2rdia de barcelona entre creditors i universitat.\nla revolta s'inici\u00e0 a mallorca el 1450. els pagesos s'oposaven a la discriminaci\u00f3 a favor de les elits urbanes. la revolta la dirigiren els propietaris pagesos, amb el suport de molts dels menestrals. l'espira que encengu\u00e9 el foc fou l'inici de la capbrevaci\u00f3 dels b\u00e9ns reials el 1450. els pagesos liderats per sim\u00f3 tort ballester es concentraren a inca i iniciaren una marxa sobre ciutat, establint un setge que dur\u00e0 una setmana. la mediaci\u00f3 del bisbe d'urgell aconsegu\u00ed establir un comprom\u00eds. per\u00f2 quan el governador berenguer d'oms va fer executar dos forans i el rei impos\u00e0 una multa anual de 2.000 lliures, es va produir un segon setge de ciutat l'abril de 1451. el lloctinent jaume cadell fou derrotat pels revoltats prop de muro. es produ\u00ed un tercer setge de la ciutat. finalment, els pagesos foren derrotats prop d'inca als darreres dies d'agost de 1451 per un ex\u00e8rcit sota el comandament de francesc d'erill.\n\n\n=== els reis cat\u00f2lics i la monarquia dels habsburg ===\n\nel matrimoni entre ferran d'arag\u00f3 i isabel de castella establ\u00ed la uni\u00f3 din\u00e0stica d'uns regnes molt diferents pel que fa a llengua, societat, economia i institucions, que es mantingueren en les seves especificitats, aix\u00ed com es mantingu\u00e9 la pol\u00edtica d'expansi\u00f3 mediterr\u00e0nia de la corona. ferran el cat\u00f2lic es propos\u00e0 dur a terme un pla de redre\u00e7 als seus estats patrimonials, tot i que els seus resultats a mallorca foren escassos. la sent\u00e8ncia de 1481 result\u00e0, per\u00f2, negativa per a la universitat de mallorca, i els creditors catalans aconseguiren la reposici\u00f3 de la conc\u00f2rdia de 1431 i el pagament de pensions endarrerides.\n\nper tal d'instrumentar la seva pol\u00edtica de redre\u00e7 ferran el cat\u00f2lic va nomenar governador joan d'eimeric (1493). eimeric top\u00e0 amb l'oligarquia ciutadana, hostil a tota reforma, i no aconsegu\u00ed l'\u00e8xit en la seva empresa reformadora. el desequilibri financer va seguir actuant a favor de l'increment de la pressi\u00f3 fiscal, aix\u00ed i tot, la situaci\u00f3 econ\u00f2mica millor\u00e0 en la mesura que reprengu\u00e9 l'activitat comercial a l'\u00e0rea mediterr\u00e0nia al final del segle xv.\nla repressi\u00f3 de la revolta forana no havia solucionat els problemes, sin\u00f3 que els havia agreujat. les germanies s\u00f3n un moviment social d'ample abast i amb voluntat transformadora, sorgit del creixent pes dels pagesos i menestrals en la societat mallorquina, i de la dificultat d'encaixar en un sistema institucional i financer molt desfavorable als interessos populars. el virrei miguel de gurrea coneixia la preparaci\u00f3 del moviment i volgu\u00e9 aturar-lo empresonant sis menestrals, que hagueren de ser alliberats per la pressi\u00f3 popular. els menestral designaren joan cresp\u00ed com a cap de la revolta, que reb\u00e9 el t\u00edtol d'instador del poble i del b\u00e9 com\u00fa. l'objectiu era eliminar el deute p\u00fablic, seguint els par\u00e0metres de la revolta dels pagesos de 70 anys abans. les viles foranes s'adheriren al moviment i gurrea fou destitu\u00eft el 1521. els agermanats iniciaren una pol\u00edtica dirigida a quitar els censals (santa quitaci\u00f3). sols la vila d'alc\u00fadia i els castells de bellver i de santueri restaren fora del control de la germania.\ntot i que la germania havia cercat el suport reial, carles i, des de worms, reprov\u00e0 el moviment i aix\u00f2 determin\u00e0 una creixent p\u00e8rdua de suports entre els sectors m\u00e9s moderats. els desafectes eren coneguts com a mascarats. joan cresp\u00ed es vei\u00e9 desbordat i el poder pass\u00e0 al sector m\u00e9s radicalitzat, liderat per joanot colom. colom reb\u00e9 el t\u00edtol d'instador del poble, amb jordi moranta i pau casesnoves.\nl'octubre de 1522 un ex\u00e8rcit de m\u00e9s de 2.000 homes desembarc\u00e0 a eivissa. poc despr\u00e9s desembarc\u00e0 a alc\u00fadia i ocup\u00e0 pollen\u00e7a, fet que provoc\u00e0 una matan\u00e7a d'unes 400 persones en incendiar l'esgl\u00e9sia. l'ex\u00e8rcit de colom fou derrotat per complet a muro, a la batalla de son fornari i despr\u00e9s, el 21 de novembre de 1522 al rafal garc\u00e9s (inca). la ciutat de mallorca es rend\u00ed a les tropes imperials el 8 de mar\u00e7 de 1523. la repressi\u00f3 de la germania fou implacable. hi hagu\u00e9 multitud d'execucions i les sancions econ\u00f2miques ascendiren a m\u00e9s de 800.000 lliures. joanot colom fou executat el 3 de juny de 1523 i el seu cap col\u00b7locat dins una g\u00e0bia a la porta pintada de ciutat. l'enfortiment de l'autoritat reial comen\u00e7ava el cam\u00ed cap a l'absolutisme, amb un creixent intervencionisme i la creaci\u00f3 de noves institucions com el consell d'arag\u00f3 (1494) i el tribunal del sant ofici, per\u00f2 el r\u00e8gim paccionat amb la corona de les institucions del regne de mallorca va seguir funcionant.\nles darreres d\u00e8cades del xvii mostren una progressiva represa econ\u00f2mica i demogr\u00e0fica de la perif\u00e8ria peninsular. les balears formen part d'aquestes zones on la recuperaci\u00f3 \u00e9s m\u00e9s evident. la darrera part del segle xvii \u00e9s de creixement demogr\u00e0fic. el fogatge de 1667 dona una poblaci\u00f3 d'uns 100.000 habitants. tres quartes parts a la part forana i la resta a ciutat. el creixement demogr\u00e0fic no hagu\u00e9s estat possible sense importants transformacions agr\u00e0ries. les activitats manufactureres es van instal\u00b7lant a les viles. hi hagu\u00e9 un esfor\u00e7 per millorar els processos de producci\u00f3 i entraren en el sector capitals de proced\u00e8ncia mercantil. els grans cap\u00edtols del comer\u00e7 mallorqu\u00ed de l'\u00e8poca s\u00f3n l'exportaci\u00f3 d'oli i la importaci\u00f3 de blat. la marina tamb\u00e9 s'ocupava del cors. els corsaris mallorquins jugaren un paper destacat en la guerra contra fran\u00e7a, encara que tamb\u00e9 actuaren contra vaixells barbarescs.\nla primera gran explosi\u00f3 de bandolerisme \u00e9s posterior a la revolta de les germanies. amb l'esclafit de les lluites entre canamunt i canavall destac\u00e0 la colla de selva, dirigida pel capell\u00e0 mateu ferragut \"boda\". en una topada amb comissaris reials a lluc la colla rest\u00e0 desfeta i el seu capit\u00e0, un germ\u00e0 del capell\u00e0 boda, fou executat amb altres bandejats. ferragut decid\u00ed venjar-se assassinant el jutge de la reial audi\u00e8ncia jaume joan de berga i de sales. les colles de bandolers participaren en els enfrontaments entre el comte mal i els vilatans de santa margalida.\nmalgrat que la inquisici\u00f3 fins aleshores havia rom\u00e0s poc activa, el 1675 i 1679 es produ\u00efren dos actes de fe. la persecuci\u00f3 culmin\u00e0 amb l'acte de fe de 1691, en el qual foren cremades prop del castell de bellver 37 persones (3 d'elles vives). l'episodi va ser descrit pel llibre de francesc garau la fee triunfante.\nl'estudi general lul\u00b7li\u00e0 es convert\u00ed en universitat a partir d'una butlla de climent x. el lul\u00b7lisme tenia molts de seguidors dins i fora de la universitat lul\u00b7liana, per\u00f2 tamb\u00e9 molts d'enemics, entre els quals destacaven els dominics. bartomeu llull (1629) fund\u00e0 el col\u00b7legi lul\u00b7li\u00e0 de nostra senyora de la sapi\u00e8ncia. \u00e9s notable la figura del francisc\u00e0 maon\u00e8s francesc mar\u00e7al autor de diverses obres i edicions lul\u00b7lianes.\na la mort de carles ii els illencs reconegueren com a rei a felip v. aquest destitu\u00ed el virrei josep galceran de cartell\u00e0 i el reempla\u00e7\u00e0 per francisco miguel de pueyo, fervent partidari seu, com el bisbe francisco antonio de la portilla. els partidaris de carles iii eren majoritaris entre la poblaci\u00f3 mallorquina i, quan la flota de leake es present\u00e0 davant ciutat el 24 de setembre de 1706, es va precipitar la rendici\u00f3 de les autoritats borb\u00f2niques. la pau d'utrecht (1713) reconegu\u00e9 els drets successoris de felip v. l'ocupaci\u00f3 de mallorca i eivissa es produ\u00ed el juliol de 1715. menorca pass\u00e0 a ser un domini brit\u00e0nic.\n\n\n=== la monarquia borb\u00f2nica ===\n\nfelip v sign\u00e0 el 28 de novembre de 1715 un decret que establia la reial audi\u00e8ncia de mallorca. amb cinc decrets m\u00e9s es configur\u00e0 la nova planta de govern del regne de mallorca. el gran i general consell va ser dissolt i les seves compet\u00e8ncies passaren a la reial audi\u00e8ncia de mallorca, depenent del consell de castella. desaparegueren tamb\u00e9 les universitats locals reempla\u00e7ades pels ajuntaments de tall castell\u00e0. el nom de la ciutat de mallorca fou substitu\u00eft per l'arqueol\u00f2gic de palma. la hisenda p\u00fablica s'integr\u00e0 dins la reial hisenda de la monarquia, desapareixent l'autonomia financera del regne que ara passava a ser dirigida des de madrid.\nles noves institucions borb\u00f2niques representaren la centralitzaci\u00f3 i el predomini de l'aristocr\u00e0cia filipista (botifarres). d'altra banda, la militaritzaci\u00f3 del territori insular comport\u00e0 l'establiment de lleves for\u00e7ades a partir de ferran vi (1747). la marina illenca particip\u00e0 en els conflictes b\u00e8l\u00b7lics al costat de l'armada espanyola. l'any 1745 mallorca tenia 120.000 habitants, el 1787 eren 135.900 i el 1797 140.700, amb un creixement global d'un 35%.\n\nla propietat agr\u00e0ria s'havia concentrat, en part cap a la noblesa terratinent que garantia la preservaci\u00f3 del patrimoni amb la transmissi\u00f3 al fill major (fide\u00efcom\u00eds). la major part de les grans propietats es gestionaven amb arrendaments de curta durada. la manufactura t\u00e8xtil seguia sent important i mantingu\u00e9 la projecci\u00f3 exterior. l'exportaci\u00f3 era d'oli, teixits, t\u00e0peres, aiguardent, formatge, ametles, flassades, barrets de llana i c\u00edtrics. per\u00f2 les importacions superaven les exportacions. entre 1780 i 1800 el port de palma s'obre legalment al tr\u00e0fic amb les col\u00f2nies americanes.\nen el segle xviii la monarquia borb\u00f2nica impos\u00e0 la subordinaci\u00f3 del catal\u00e0 al castell\u00e0. bisbes com francisco garrido de la vega (1763-72) o juan d\u00edaz de la guerra intentaren imposar el castell\u00e0 a l'esgl\u00e9sia. malgrat tot l'esgl\u00e9sia continu\u00e0 usant el catal\u00e0 en la catequesi i la predicaci\u00f3. en temps de carles iii, l'any 1778, es cre\u00e0 la societat econ\u00f2mica mallorquina d'amics del pa\u00eds, ajuntant un nucli de nobles, clergues i burgesos intel\u00b7lectuals que envoltaven bonaventura serra i ferragut (1728-1784), que va impulsar els ensenyaments professionals i les millores econ\u00f2miques. entre els il\u00b7lustrats mallorquins destaca el cardenal antoni despuig i dameto (1745-1813) i el bisbe bernat nadal i cresp\u00ed (1745-1818), que arrib\u00e0 a presidir les corts de cadis.\n\nla guerra de 1804, al costat de fran\u00e7a, contra anglaterra no va ser gens bona pel comer\u00e7 balear. i el sosteniment de les nombroses guarnicions militars empitjorava la situaci\u00f3 financera dels municipis. miquel gaiet\u00e0 soler, ministre d'hisenda amb godoy el 1798, va haver de pujar la pressi\u00f3 fiscal provocant protestes a les viles mallorquines. la protesta torn\u00e0 a esclatar el 1808. el maig de 1808 mallorca va prendre partit per la revolta antifrancesa, i es constitu\u00ed la junta suprema de govern de les balears que declar\u00e0 la guerra a fran\u00e7a. mallorca contribu\u00ed amb tropes a la campanya militar a la pen\u00ednsula. a les illes hi arribaren milers de refugiats, sobretot procedents de catalunya. els queviures eren escassos i el 1812 esclat\u00e0 una forta crisi de subsist\u00e8ncies.\nel buit de poder deixat per les abdicacions de baiona (maig de 1808) i la revolta antifrancesa va ser ocupat per institucions sorgides des de baix que es coordinaren en la junta suprema central, que convoc\u00e0 les corts el gener de 1810. aquestes corts ja no foren estamentals sin\u00f3 el resultat d'una elecci\u00f3 per sufragi indirecte. el debat pol\u00edtic entre liberals i absolutistes es reflect\u00ed en nombroses publicacions: la antorcha i aurora patri\u00f3tica mallorquina, liberals, i el amigo de la verdad, semanario cristiano pol\u00edtico,  diari de buja, lluna patri\u00f2tica mallorquina i nou diari de buja, absolutistes, entre altres. la constituci\u00f3 de cadis de 1812 fou proclamada a palma el 22 d'agost. separava el poder pol\u00edtic del militar i transformava l'audi\u00e8ncia en una inst\u00e0ncia sols judicial, mentre es creava un organisme nou: la diputaci\u00f3 provincial. en els municipis obria les portes a la participaci\u00f3 del poble i facilitava les segregacions d'entitats locals (a mallorca es crearen 13 municipis nous).\nel maig de 1814 hi hagu\u00e9 a mallorca aldarulls contra els liberals i celebracions pel retorn de l'absolutisme. la diputaci\u00f3 provincial fou suprimida i foren restaurats els ajuntaments de 1808. es reimplant\u00e0 la inquisici\u00f3 i els elements liberals foren reprimits. la inefic\u00e0cia i corrupci\u00f3 dels m\u00e0xims dirigents de l'estat, encap\u00e7alats pel mateix rei, facilitaren les conspiracions antiabsolutistes. el pronunciament de rafael del riego (1820) va tenir \u00e8xit i el rei va haver de restablir la constituci\u00f3 de 1812. la inquisici\u00f3 torn\u00e0 a ser abolida i el convent de sant domingo de palma va ser enderrocat l'any 1823. finalment, l'any 1823 l'absolutisme fou reinstaurat per l'ex\u00e8rcit franc\u00e8s (cent mil fills de sant llu\u00eds). el 18 de setembre de 1868 l'almirall topete es revolt\u00e0 a cadis i isabel ii es vei\u00e9 for\u00e7ada a exiliar-se a fran\u00e7a. el dia 1 d'octubre les balears s'uniren a la revoluci\u00f3. la junta provisional de govern fou presidida per mari\u00e0 de quintana i hi participaren progressistes, dem\u00f2crates i unionistes. la junta definitiva fou elegida per sufragi universal mascul\u00ed, la primera vegada que s'aplicava aquest procediment a balears.\nles eleccions a diputats del gener de 1869 foren guanyades \u00e0mpliament per la coalici\u00f3 liberal. l'oposici\u00f3 cat\u00f2lica es mobilitz\u00e0 amb la finalitat de mantenir el catolicisme com la religi\u00f3 \u00fanica de l'estat (els carlins organitzaren una conspiraci\u00f3 a la caserna del carme de palma). els republicans defensaven la llibertat de cultes i d'ensenyament i havien constitu\u00eft el partit republic\u00e0 federal. el novembre de 1869 aparegu\u00e9 a palma el obrero, la primera publicaci\u00f3 obrerista de les balears. un dels seus promotors era el picapedrer francesc tom\u00e0s oliver. el desembre de 1869 es fund\u00e0 el centre federal de societats obreres de palma, que s'adher\u00ed a l'associaci\u00f3 internacional de treballadors.\nel govern presidit pel general prim finalment trob\u00e0 un monarca en amadeu de savoia. a les eleccions de 1871 els carlins, dirigits per josep quint safortesa triomfaren als cinc districtes mallorquins, utilitzant pr\u00e0ctiques caciquistes i amb el suport de l'esgl\u00e9sia. amadeu de savoia abdic\u00e0 el febrer de 1873 i es proclam\u00e0 la rep\u00fablica, que fou rebuda amb entusiasme pels republicans illencs. el moviment cat\u00f2lic predicava l'adhesi\u00f3 al carlisme. la consolidaci\u00f3 del nou r\u00e8gim no era f\u00e0cil, estreta per conflictes de tota casta i dividida internament. per aix\u00f2, el gener de 1874 el general pav\u00eda dissolia el congr\u00e9s i es destitu\u00efen les autoritats republicanes.\n\n\n=== la restauraci\u00f3 ===\n\nla proclamaci\u00f3 d'alfons xii fou celebrada per les classes olig\u00e0rquiques que ara tornarien a ocupar posicions de privilegi, i per la gent que aspirava al final de les turbul\u00e8ncies pol\u00edtiques. els conservadors illencs s'uniren amb el nou r\u00e8gim i s'allunyaren del carlisme, optant pel canovisme. el sistema es basava en l'alternan\u00e7a dels partits en el poder. les eleccions no eren m\u00e9s una par\u00f2dia, organitzada i dirigida des de la governaci\u00f3, els governadors civils i la xarxa caciquista. quan el sistema censatari (vot dels m\u00e9s rics) va ser substitu\u00eft pel sufragi universal mascul\u00ed (1891), el sistema el desvirtu\u00e0 per complet. el cunerisme era la denominaci\u00f3 de la pr\u00e0ctica d'incloure a les llistes electorals persones alienes a la circumscripci\u00f3, conseq\u00fc\u00e8ncia del sucursalisme. antoni maura i montaner (1853-1925) ja destacava a les files liberals i va fer una r\u00e0pida carrera a l'ombra del seu cunyat germ\u00e1n gamazo.\nels republicans i els carlins restaven fora del sistema d'alternan\u00e7a. els republicans es fragmentaren en diverses formacions (possibilistes, unionistes i federalistes). el partit republic\u00e0 federal defensava l'abolici\u00f3 de les quintes i de certs imposts, oposat al caciquisme i el cunerisme. l'any 1881 es reorganitz\u00e0 el moviment obrer quan es cre\u00e0 la uni\u00f3 obrera balear. el 1890 es fund\u00e0 l'ateneu obrer mallorqu\u00ed i el 1892 els seus dirigents s'adheriren al partit socialista obrer espanyol. l'ateneu obrer es convert\u00ed amb la federaci\u00f3 local de societats obreres sota la direcci\u00f3 de francesc roca. el carlisme tenia simpaties entre el clergat, part de la noblesa i sectors pagesos. alguns d'aquests \u00e0mbits del tradicionalisme defensaren la cultura aut\u00f2ctona: en el setmanari manacor\u00ed la aurora hi col\u00b7labor\u00e0 el jove moss\u00e8n antoni maria alcover.\nla consolidaci\u00f3 de l'economia capitalista va anar lligada a profundes crisis. cal ressenyar la de 1873, que perdur\u00e0 fins al 1895. les balears, en el context espanyol, ja eren una de les regions amb renda per capita elevada i la seva economia, en el darrer quart del segle xix, es caracteritz\u00e0 per l'avan\u00e7 en la industrialitzaci\u00f3, les millores a l'agricultura i les comunicacions, aix\u00ed com per l'impuls del capitalisme i la proliferaci\u00f3 d'entitats financeres. la fil\u00b7loxera va assolar els vinyets francesos i era necessari rec\u00f3rrer a la importaci\u00f3. de 15.543 ha de vinya el 1860 es pass\u00e0 a 30.000 el 1890. la fil\u00b7loxera atac\u00e0 els vinyets mallorquins a partir de 1891 mentre que fran\u00e7a ja podia disposar de vinyets recuperats, amb la qual cosa la vinya es redu\u00ed a 2.843 ha el 1907. els regadius reberen un impuls amb les dessecacions del prat de sant jordi (a partir de 1848) i l'albufera d'alc\u00fadia (1870).\n\nl'any 1875 la ind\u00fastria fabril mallorquina constava de 2.965 tallers que ocupaven 13.845 treballadors. es tractava d'una manufactura enfocada a la producci\u00f3 de b\u00e9ns de consum (t\u00e8xtil, cal\u00e7at, aliments, metall, fusta\u2026) i basada en el taller artesanal, amb \u00fas freq\u00fcent del treball domiciliari i amb una base energ\u00e8tica org\u00e0nica. l'electrificaci\u00f3 comen\u00e7\u00e0 el 1901 (alar\u00f3). el pes de les exportacions manufacturades cap al 1900 representava un 52% del total.\ns'ampli\u00e0 la xarxa ferrovi\u00e0ria (consell-alar\u00f3, inca-sineu, inca - la pobla, palma-manacor i palma-felanitx i es desenvolup\u00e0 el transport mar\u00edtim amb vaixells de vapor. aparegueren noves entitats financeres com el canvi mallorqu\u00ed el 1878, la caja de ahorros y monte de piedad de las baleares (1882), la caja de ahorros y monte de piedad de pollensa (caixa de colonya), el cr\u00e8dit felanitxer, el banc de s\u00f3ller, el banc agr\u00edcola i comercial, etc.\nl'adequaci\u00f3 al cicle demogr\u00e0fic modern s'accelera amb la reducci\u00f3 de la natalitat i de la mortalitat (amb xifres sensiblement m\u00e9s elevades de reducci\u00f3 que la mitja estatal). l'any 1887 l'esperan\u00e7a de vida d'un illenc en el moment de n\u00e9ixer era de 42 anys (igual que fran\u00e7a, regne unit i holanda, per\u00f2 sols de 32 anys en el conjunt de l'estat). la crisi finisecular don\u00e0 una evoluci\u00f3 lleugerament negativa entre 1887 i 1900 (mallorca perd\u00e9 un 0,3% de la seva poblaci\u00f3). \u00e9s aleshores quan es don\u00e0 una emigraci\u00f3 considerable (27.000 emigrants en el conjunt balear entre 1887-1997), compensada pel creixement vegetatiu positiu.\n\nl'ensenyament era \u00fanicament en castell\u00e0 i el catal\u00e0 era redu\u00eft a l'\u00fas oral. tanmateix, era molt insuficient. l'any 1885 hi havia a les balears 8 escoles p\u00fabliques de p\u00e0rvuls per 36 de privades.\n\n\n=== mallorca en el primer ter\u00e7 del segle xx ===\n\nla guerra d'independ\u00e8ncia de cuba i la guerra amb els estats units tingueren efectes importants a l'estat i a les balears. la pr\u00e0ctica totalitat del cal\u00e7at illenc es comercialitzava a cuba. l'aventura neocolonial del marroc respon a les \u00e0nsies de rescabalar la humiliaci\u00f3 de 1898 i va ser un nou desastre. a mallorca les protestes foren significatives, per\u00f2 la maquin\u00e0ria pol\u00edtica caciquista control\u00e0 la situaci\u00f3.\nl'any 1892 aparegu\u00e9 a mallorca la regi\u00f3n dirigida per llu\u00eds mart\u00ed que defensava l'autogovern. el regionalisme va tenir dos constituents: el tradicionalisme conservador (vinculat a sectors de l'esgl\u00e9sia) i un sector del republicanisme federal. l'any 1898 aparegu\u00e9 la nova palma i el 1900 la veu de mallorca. el primer intent de vertebrar el regionalisme pol\u00edtic fou el 1909 amb la candidatura de l'espurna a les eleccions municipals de palma.\nals primers anys del segle alguns intel\u00b7lectuals comen\u00e7aren a parlar de la ind\u00fastria dels forasters, el turisme, que segons ells tenia molt de futur. l'any 1903 es va inaugurar a palma el primer establiment hoteler modern: el gran hotel, i dos anys m\u00e9s tard es fund\u00e0 el foment del turisme de mallorca. en esclatar la primera guerra mundial els circuits comercials se'n ressentiren. l'aprovisionament de primeres mat\u00e8ries es va fer dif\u00edcil i s'encar\u00ed molt.\n\nen el sector primari els efectes de la guerra varen ser ambivalents: va augmentar la demanda internacional de productes agraris, per\u00f2 la producci\u00f3 espanyola no podia atendre aquesta demanda i alhora garantir el prove\u00efment de la poblaci\u00f3. es varen haver de posar restriccions a l'exportaci\u00f3 (sobretot blat i farina). el contraban es va incrementar i hi va destacar joan march i ordines (1880-1962), que, durant la guerra, arrib\u00e0 a controlar el contraban de queviures que es feia des de mallorca. tamb\u00e9 es va fer seu el control del transport mar\u00edtim regular a trav\u00e9s de la companyia transmediterr\u00e0nia.\nen l'\u00e0mbit pol\u00edtic el 1915 es reorganitz\u00e0 el maurisme mallorqu\u00ed. el regionalisme experiment\u00e0 un intent de revifada, amb la reaparici\u00f3 de la veu de mallorca i la creaci\u00f3 del centre regionalista, el 1917. tamb\u00e9 el novembre de 1917 es form\u00e0 el bloc assembleista, integrat per regionalistes, reformistes, socialistes i republicans, que es present\u00e0 a les eleccions locals de novembre de 1917.\nl'any 1903 es va crear la federaci\u00f3 de societats obreres de balears i el 1909 els socialistes es reorganitzaren i, aliats amb els republicans, formaren la conjunci\u00f3 republicanosocialista que particip\u00e0 en les eleccions de 1910. el 1911 es constitu\u00ed a mallorca la confederaci\u00f3 nacional del treball (cnt). l'augment dels preus provocat per la guerra, i la manca de productes de primera necessitat com el carb\u00f3 o la farina, va dur a situacions cr\u00edtiques. a principis de 1918 hi hagu\u00e9 manifestacions i saquejos de magatzems. l'epid\u00e8mia de grip de 1918 va agreujar la situaci\u00f3.\n\njoan march i ordinas entr\u00e0 en pol\u00edtica enfrontant-se a la dreta tradicional. a les eleccions de 1923, march, al davant dels liberals mallorquins, aconsegu\u00ed tres dels cinc escons. miguel primo de rivera, el 13 de setembre de 1923, efectu\u00e0 un pronunciament erigint-se en dictador. la uni\u00f3 patri\u00f2tica, el partit \u00fanic, incorpor\u00e0 antics i nous cacics locals, al costat de gent nova que responia a perfils tecn\u00f2crates i apol\u00edtics, en general d'ideologia conservadora.\nel r\u00e8gim autoritari comen\u00e7\u00e0 a declinar a partir de 1928. el dictador, ja sense suports a l'oligarquia dominant i a gran part de l'ex\u00e8rcit, dimit\u00ed el gener de 1930. en el breu per\u00edode del general berenguer l'oposici\u00f3 es va reorganitzar: creaci\u00f3 del partit republic\u00e0 federal de mallorca, del centre autonomista de mallorca i el centre regionalista de mallorca, activitat socialista i sindical, etc. en canvi els mon\u00e0rquics estaven desorganitzats per l'acci\u00f3 de la dictadura. les forces opositores s'uniren de cara a les eleccions municipals del 12 d'abril de 1931 en el front \u00fanic antimon\u00e0rquic. els mon\u00e0rquics guanyaren a mallorca i eivissa, per\u00f2 el triomf republic\u00e0 a les principals ciutats (41 de les 50 capitals) for\u00e7\u00e0 la partida del rei i el 14 d'abril es proclam\u00e0 la rep\u00fablica.\na partir de 1920, i fins al 1924, l'economia europea entr\u00e0 en recessi\u00f3 i aix\u00f2 es conegu\u00e9 en les exportacions mallorquines. joan march, que s'havia acostat a la dictadura, aconsegu\u00ed el monopoli dels tabacs de ceuta i melilla i una posici\u00f3 de predomini a campsa (creada el 1927). el 1926 fund\u00e0 la banca march. el 1927 es cre\u00e0 gesa que concentr\u00e0 la pr\u00e0ctica totalitat de la producci\u00f3 energ\u00e8tica de mallorca. en el per\u00edode 1921-1930 les balears cresqueren a una taxa del 4,47% anual, gaireb\u00e9 el doble que la taxa mitjana espanyola.\nl'agricultura mallorquina continuava refor\u00e7ant el seu car\u00e0cter comercial i l'any 1929 hi havia a les illes 37.000 hect\u00e0rees d'ametlerar. tamb\u00e9 augment\u00e0 l'exportaci\u00f3 de porcs i ovelles, de conserves i polpa de fruita. la ind\u00fastria del cal\u00e7at s'orient\u00e0 m\u00e9s cap al mercat espanyol, sense perdre el car\u00e0cter exportador. el t\u00e8xtil es mantingu\u00e9 a un bon nivell i els sectors metal\u00b7l\u00fargic i qu\u00edmic evolucionaren en positiu. s'ampli\u00e0 l'oferta hotelera: gran hotel alhambra (1920), mediterr\u00e1neo hotel (1922), etc. el 1929 s'inaugur\u00e0 l'hotel formentor. l'any 1930 havien visitat mallorca 20.000 turistes i el 1935 ja foren 40.000. la poblaci\u00f3 mallorquina augment\u00e0 en les primeres 4 d\u00e8cades del segle un 32%. per\u00f2 el pes demogr\u00e0fic de palma cresqu\u00e9 de 63.937 habitants i el 25,7% de l'illa el 1900 a 114.402 habitants i el 34,9% de l'illa el 1940.\n\n\n=== la segona rep\u00fablica a mallorca ===\nel republic\u00e0 antoni pou reus i el socialista jaume garcia i obrador assumiren el govern civil, lloren\u00e7 bisbal encap\u00e7al\u00e0 la gestora de l'ajuntament de palma i els republicans francesc juli\u00e0 i perell\u00f3 i ferran pou, amb el socialista jaume bauz\u00e0 far, es feren c\u00e0rrec de la diputaci\u00f3 provincial. les eleccions a corts constituents foren el 26 de juny. els conservadors es presentaren ara com a republicans de dretes i els liberals de march com a partit republic\u00e0 de centre. per un altre costat es present\u00e0 la coalici\u00f3 republicano-socialista, la concentraci\u00f3 republicana d'antoni pou i els comunistes del pce. per l'esquerra es presentaren candidats cuners tan rellevants com manuel aza\u00f1a i dolores ibarruri. sortiren elegits cinc diputats de la coalici\u00f3 republicano-socialista i els dos candidats del partit republic\u00e0 de centre (joan march i ordinas i llu\u00eds alemany).\nles balears podien optar a aconseguir un estatut d'autonomia. l'associaci\u00f3 per la cultura de mallorca promogu\u00e9 la redacci\u00f3 d'un avantprojecte d'estatut. per\u00f2 els municipis menorquins, dirigits pel republicanisme lerrouxista, renunciaren a participar en la discussi\u00f3 de l'avantprojecte. el juliol de 1931 es va aprovar l'avantprojecte sense incloure menorca. per\u00f2 el problema de l'estatut no era menorca, era la manca d'adhesi\u00f3 al projecte de les forces pol\u00edtiques majorit\u00e0ries, d'ideari poc o gens favorable a l'autogovern, i la indifer\u00e8ncia del gruix del cos social.\nl'economia havia perdut dinamisme a principis dels anys trenta, en un moment de recessi\u00f3 internacional (crisi de 1929). al port de palma les sortides de mercaderies caigueren un 28,6% entre 1929 i 1935. la conflictivitat laboral tamb\u00e9 va anar en augment (vaga del moll de palma de l'estiu de 1931). els comunistes s'organitzaren i editaren nuestra palabra, la cnt es reconstitu\u00ed al llarg de 1931 i 1932 i el psoe constitu\u00ed la federaci\u00f3 socialista balear (16 agrupacions locals i 1139 afiliats). el castell i bosc de bellver, propietat del reial patrimoni, foren lliurats a la ciutat. s'implant\u00e0 l'\u00fas de la llengua pr\u00f2pia a les sessions de l'ajuntament de palma. s'emprengu\u00e9 una notable tasca cultural a l'ensenyament primari i s'impulsaren les construccions escolars de manera decidida.a les eleccions generals de novembre de 1933 el cos electoral s'havia incrementat molt amb el reconeixement del dret de vot a les dones, per\u00f2 tamb\u00e9 la dreta s'havia reorganitzat constituint la ceda (confederaci\u00f3 espanyola de dretes aut\u00f2nomes), liderada per jos\u00e9 maria gil robles. la dreta es present\u00e0 unida a les eleccions i obtingu\u00e9 el 62% dels vots, mentre que la coalici\u00f3 de republicans i socialistes rest\u00e0 en el 19%. en la segona volta, celebrada el 3 de desembre, foren elegits els candidats radicals josep teodor canet men\u00e9ndez i francesc juli\u00e0 i perell\u00f3, gr\u00e0cies al suport de la dreta.\nla situaci\u00f3 econ\u00f2mica empitjor\u00e0 i es produ\u00ed la fallida del banc de cr\u00e8dit balear el desembre de 1934, la del banc agrari de balears i de la companyia de ferrocarrils de mallorca. falange espanyola es constitu\u00ed a palma el gener de 1934. la tensi\u00f3 social culmin\u00e0 el mes d'octubre de 1934 amb la vaga general i la revolta d'ast\u00faries. les mesures repressives afectaren les balears. es produ\u00efren detencions i l'ajuntament de palma, presidit per emili darder i c\u00e0naves, va ser destitu\u00eft. tamb\u00e9 foren destitu\u00efts els batles de llucmajor, andratx i felanitx. la casa del poble de palma va ser clausurada. per\u00f2 la situaci\u00f3 social i pol\u00edtica es va anar agreujant al llarg de 1935. el govern presidit per alejandro lerroux caigu\u00e9 el 19 de setembre. a les eleccions hi ha haver dues grans coalicions: la uni\u00f3 de dretes (ceda, regionalistes, mauristes i els verguistes), i el front popular que a les illes reb\u00e9 el nom de bloc popular antifeixista i estava constitu\u00eft per uni\u00f3 republicana, esquerra republicana balear, partit republic\u00e0 democr\u00e0tic federal, psoe, pce i les joventuts socialistes unificades. les eleccions, celebrades el 16 de febrer de 1936, donaren a les balears un 68,3% a la dreta i l'esquerra sols guany\u00e0 a calvi\u00e0 i formentera. per\u00f2 en el conjunt de l'estat la vict\u00f2ria va ser pel front popular.\nels ajuntaments destitu\u00efts l'octubre de 1934 foren reposats i emili darder torn\u00e0 a ser el batle de palma. la diputaci\u00f3 rest\u00e0 en mans d'una gestora presidida pel socialista jaume garcia i obrador. des dels sectors regionalistes i nacionalistes s'intent\u00e0 reprendre el proc\u00e9s auton\u00f2mic, coincidint amb el missatge als mallorquins del 23 de maig, al qual es va respondre amb el document resposta als catalans. aleshores els fets ja apuntaren amb celeritat cap a una creixent tensi\u00f3 estimulada per l'estrat\u00e8gia de provocaci\u00f3 que articul\u00e0 l'extrema dreta (falangistes, tradicionalistes, les joventuts d'acci\u00f3 popular i membres de renovaci\u00f3n espa\u00f1ola). finalment, el juliol es produ\u00ed l'al\u00e7ament militar contra la rep\u00fablica.\n\n\n=== la guerra civil i la postguerra ===\n\nl'al\u00e7ament militar feia mesos que es preparava. el comandant militar de les balears manuel goded llopis havia de tenir un paper destacat. hi estaven implicats falange espa\u00f1ola, renovaci\u00f3n espa\u00f1ola, comuni\u00f3n tradicionalista i les jap, entre altres col\u00b7lectius civils. tenia el suport d'it\u00e0lia i alemanya, i la contribuci\u00f3 financera de joan march i ordinas. goded el 19 de juliol proclam\u00e0 l'estat de guerra. es declar\u00e0 la vaga general, per\u00f2 sense gaire \u00e8xit. petits destacaments de carabiners resistiren a pollen\u00e7a, la pobla, manacor i s\u00f3ller. els altres intents de resist\u00e8ncia foren a esporles, binissalem, bunyola, llucmajor, consell, pont d'inca i santany\u00ed. tot d'una s'inici\u00e0 una repressi\u00f3 contundent contra les organitzacions d'esquerra, sindicats i contra qualsevol persona que fos considerada desafecta cap al nou estat de coses.\nmenorca havia restat republicana, com el pa\u00eds valenci\u00e0 i catalunya, per aix\u00f2 era l\u00f2gica la temptativa de recuperar mallorca per la rep\u00fablica. l'expedici\u00f3 va ser organitzada per la generalitat i el comit\u00e8 de mil\u00edcies antifeixistes de barcelona, i dirigida pel capit\u00e0 alberto bayo. el contingent s'acostava als 8.000 homes, per\u00f2 era molt inefica\u00e7 militarment degut a la manca d'oficials professionals i a la divisi\u00f3 entre les diverses mil\u00edcies. el 16 d'agost es realitz\u00e0 el desembarcament entre portocristo i la punta de n'amer (son servera), ocupant portocristo, per\u00f2 sense ser capa\u00e7os d'avan\u00e7ar cap a l'interior de l'illa. el front rest\u00e0 estabilitzat i el 27 d'agost arribaren avions italians pagats per joan march i ordinas, que atacaren amb efic\u00e0cia la desmoralitzada tropa miliciana. bayo orden\u00e0 el reembarcament el 4 de setembre.a partir del cop militar es despleg\u00e0 una virulenta repressi\u00f3. els presos foren reclosos a la pres\u00f3 provincial de palma, al castell de bellver, al vaixell jaume i, al magatzem de fusta de can mir i a les presons militars de sant carles i illetes. la repressi\u00f3 s'endur\u00ed a partir del desembarcament de bayo. els afusellaments es feren habituals i centenars de persones foren assassinades sense judici previ. la xifra d'assassinats a mallorca al llarg de la guerra frega les 2.000 persones. entre els assassinats cal esmentar persones com alexandre jaume rossell\u00f3, bernat marqu\u00e8s i rullan, pere antoni reus i bordoy, emili darder, aurora picornell, joan mas i verd, antoni maria ques i ventayol, antoni mateu, etc.\nels ensenyants foren v\u00edctimes preferents de la repressi\u00f3 i molts d'ells foren assassinats, empresonats i depurats. la llengua i la cultura de mallorca va ser foragitada i perseguida, per tal d'imposar la castellanitzaci\u00f3 que els sublevats entenien que garantia la unitat d'espanya. a partir de 1937 s'obriren diversos camps de concentraci\u00f3 per acollir els presos pol\u00edtics (l'espinagar, son catlar, els llombards, formentor, la marina de llucmajor\u2026).\nmallorca va fer les funcions militars de base aeronaval franquista per bombejar la costa mediterr\u00e0nia. els creuers \"baleares\", \"canarias\" i \"almirante cervera\" foren destinats a palma. les forces a\u00e8ries, amb l'aviaci\u00f3 legion\u00e0ria italiana i alemanya estaven destacades a palma i pollen\u00e7a. ramon franco va ser nomenat cap de la zona a\u00e8ria de balears fins a la seva mort en un accident d'aviaci\u00f3 el 1938. mallorca tamb\u00e9 va ser bombardejada per l'aviaci\u00f3 republicana.\nel conflicte mundial que esclat\u00e0 el 1939 va dificultar la recuperaci\u00f3 econ\u00f2mica i l'abastament de queviures, combustible, b\u00e9ns d'equip i primeres mat\u00e8ries. l'agricultura esdevingu\u00e9 essencial per proveir la poblaci\u00f3, mentre la ind\u00fastria es vei\u00e9 tenallada per la manca de primeres mat\u00e8ries. la conseq\u00fc\u00e8ncia va ser la pen\u00faria, la fam, el racionament estricte de queviures, l'emigraci\u00f3, l'economia submergida i el contraban. pel poble mallorqu\u00ed foren els anys de la fam.\ncal esmentar l'exili de moltes persones i l'empresonament de moltes altres. uns 5.500 ciutadans de les balears foren expedientats pel tribunal de responsabilitats pol\u00edtiques. l'oposici\u00f3 antifranquista rest\u00e0 redu\u00efda a molt poca cosa tot i que es distribu\u00efen fulls de m\u00e0 i publicacions com ara nuestra palabra. l'oposici\u00f3 antifranquista rest\u00e0 quasi destru\u00efda per complet amb la gran operaci\u00f3 policial del mar\u00e7 de 1948, amb m\u00e9s de vuitanta detencions (entre elles la de joan albert\u00ed i moll, responsable del pce a les balears).\n\nel panorama educatiu va estar dominat per la depuraci\u00f3 de professors i la seva substituci\u00f3 per falangistes i excombatents. s'imposaren els valors de la moral cat\u00f2lica m\u00e9s retr\u00f2grada i un espanyolisme excloent i militarista. el reconeixement del r\u00e8gim de franco i el conveni amb els estats units va dur a la instal\u00b7laci\u00f3 d'una base de telecomunicacions al puig major. a mallorca l'oposici\u00f3 clandestina havia estat liquidada i sols sobrevivia un petit nucli comunista entorn de guillem gay\u00e0 nicolau. les tensions actuaven m\u00e9s aviat en el si de la mateixa falange. per\u00f2 la falange ja havia esdevingut un instrument burocr\u00e0tic amb una implantaci\u00f3 social en descens.\nl'any 1953 l'ini adquir\u00ed gesa, fet que dugu\u00e9 a la modernitzaci\u00f3 de l'arcaic sector energ\u00e8tic mallorqu\u00ed amb l'entrada en funcionament de la central t\u00e8rmica d'alc\u00fadia. el sector bancari es modernitz\u00e0 i es millor\u00e0 la xarxa de carreteres i s'inaugur\u00e0 l'aeroport de son sant joan (1960). l'estat adquir\u00ed la companyia de ferrocarrils de mallorca (1951) i els autobusos substitu\u00efren els tramvies el\u00e8ctrics. tots els sectors econ\u00f2mics milloraren. l'agricultura cresqu\u00e9 gr\u00e0cies a l'exportaci\u00f3 de patates i altres productes, com l'ametlla i l'expansi\u00f3 dels regadius. la mecanitzaci\u00f3 s'acceler\u00e0 amb la incorporaci\u00f3 progressiva de tractors, sembradores, segadores i m\u00e0quines de batre, contribuint a un major \u00e8xode del camp cap a la ciutat. la ind\u00fastria tamb\u00e9 s'expand\u00ed: cal\u00e7at, alimentaci\u00f3, metall, fusta, qu\u00edmiques, vidre i t\u00e8xtil. pel que fa al turisme, aquest comen\u00e7\u00e0 a agafar empenta (el 1950 hi havia 174 establiments i 4.054 llits).\n\n\n=== els canvis dels anys seixanta i setanta ===\nl'any 1960 les balears acolliren 400.000 turistes, per\u00f2 entre 1960 i 1973 es produ\u00ed l'anomenat boom tur\u00edstic (el 1973 les balears tenien 1.886 establiments tur\u00edstics i 222.680 llits). mallorca pass\u00e0 de 632.000 viatgers entrats o sortits per via a\u00e8ria el 1960 als 7.019.000 de 1973.\nla construcci\u00f3 es va veure estimulada: si el 1951 s'havien consumit 21.500 tones de ciment, el 1965 ja eren 219.000 tones i el 1973 eren 505.000 tones. els excedents de m\u00e0 d'obra varen ser absorbits i es provoc\u00e0 una sobtada inversi\u00f3 del flux immigratori. entre el 1960 i el 1973 es crearen a les balears cent mil nous llocs de treball. el sector terciari el 1973 ja ocupava 112.000 treballadors (el 48% dels ocupats) el 1973. no hi havia cap casta de planificaci\u00f3 i va aflorar l'especulaci\u00f3 urban\u00edstica, amb una mutaci\u00f3 accelerada dels usos del s\u00f2l, que va afectar una part important del litoral mallorqu\u00ed. mallorca pass\u00e0 de 443.000 habitants el 1960 a 525.000 el 1973. palma increment\u00e0 la seva poblaci\u00f3 en un 97% i calvi\u00e0 en un 265%. augment\u00e0 molt l'eix llucmajor-marratx\u00ed-palma-calvi\u00e0-andratx i la costa de llevant (son cervera i capdepera) i 27 municipis perderen poblaci\u00f3 (sobretot els del pla). la immigraci\u00f3 va ser la causa principal d'aquest increment.\nla ind\u00fastria mantingu\u00e9 la seva activitat, encara que en part produint de cara a la creixent demanda tur\u00edstica. es densific\u00e0 l'estructura de carreteres i augment\u00e0 de manera espectacular el parc automobil\u00edstic. mentrestant, s'abandonava el tren i sols es deixaven actives les l\u00ednies palma-inca i palma-s\u00f3ller. en l'agricultura la p\u00e8rdua de m\u00e0 d'obra es compens\u00e0 amb la mecanitzaci\u00f3, per\u00f2 s'abandonaren les terres m\u00e9s marginals i poc productives. el regadiu encara duia una l\u00ednia creixent. la vinya mantenia la seva pres\u00e8ncia a poblacions vit\u00edcoles com santa maria del cam\u00ed i felanitx. la ramaderia bovina de llet s'incrementava al pla de sant jordi, campos i ses salines.\ndesaparegueren la majoria d'entitats banc\u00e0ries aut\u00f2ctones i s'implant\u00e0 la banca peninsular, en canvi es mantingueren el banc de cr\u00e8dit balear (dins el grup del banco popular), la banca march i la caixa d'estalvis i mont de pietat de les balears. s'increment\u00e0 la renda per capita, per\u00f2 cal recordar que cap a la fi dels anys cinquanta (abans del boom tur\u00edstic) la renda per capita balear ja era un 20% superior a la mitjana espanyola.\nla societat mallorquina no havia experimentat canvis substancials en la seva composici\u00f3 cultural des de feia segles. l'allau d'immigrants, els canvis econ\u00f2mics i de valors, la generalitzaci\u00f3 dels mitjans de comunicaci\u00f3 audiovisual (sobretot la televisi\u00f3), i l'exist\u00e8ncia d'un estat enemic de la cultura pr\u00f2pia de mallorca, gener\u00e0 un espai potencial on la modernitzaci\u00f3 podia anar acompanyada de la despersonalitzaci\u00f3 i el genocidi cultural. tamb\u00e9 es va produir una relaxaci\u00f3 de la censura i una major toler\u00e0ncia cap a l'\u00fas de les lleng\u00fces no castellanes de l'estat. l'obra cultural balear es va fundar el 1962, per iniciativa de francesc de borja moll, amb l'objectiu de defensar els valors culturals de les balears. amb el major nivell de vida i majors inversions p\u00fabliques en educaci\u00f3 l'escolaritzaci\u00f3 es va generalitzar. l'any 1967 es va establir a palma una secci\u00f3 de la universitat de barcelona, aprofitant l'estudi general lul\u00b7li\u00e0 creat el 1951.\n\nmentre la societat canviava a ritme accelerat el r\u00e8gim romania fidel a la seva ess\u00e8ncia dictatorial. l'any 1966 tingu\u00e9 lloc el refer\u00e8ndum sobre la llei org\u00e0nica de l'estat i el 1969 franco va nomenar successor, a t\u00edtol de rei, el pr\u00edncep joan carles de borb\u00f3. el pr\u00edncep estiuej\u00e0 a mallorca, amb la seva esposa sofia de gr\u00e8cia, al palau de marivent, declarat resid\u00e8ncia oficial dels pr\u00ednceps l'any 1973. l'oposici\u00f3 era d\u00e8bil. l'anomenada vaga nacional pac\u00edfica de 1959 no tingu\u00e9 repercussions. en general les primeres organitzacions clandestines aparegueren nom\u00e9s a la fi dels anys 1960. hi va haver algunes inst\u00e0ncies unit\u00e0ries com la comissi\u00f3 c\u00edvica (1971) i la mesa democr\u00e0tica de balears (1972). l'abril de 1974 grups d'aturats ocuparen els locals dels sindicats verticals de palma, i el 1975 les candidatures no oficials impulsades per comissions obreres derrotaren per primera vegada les oficialistes.\nla mort del dictador el 20 de novembre de 1975 va obrir un proc\u00e9s doble en el qual l'oposici\u00f3 antifranquista, per una part, intensific\u00e0 els seus esfor\u00e7os (a la vegada que augmentava la conflictivitat laboral) i se succe\u00efen trobades i plataformes unit\u00e0ries (assemblea democr\u00e0tica de mallorca, el 8 de juliol de 1976), i per l'altra, des del mateix r\u00e8gim, s'iniciava una operaci\u00f3 conduent a assolir una monarquia democr\u00e0tica sense moments de trencament. la transici\u00f3 a la democr\u00e0cia implic\u00e0 el retorn del pluralisme i la represa de les aspiracions autonomistes. el 4 de juny de 1977 se sign\u00e0 el pacte auton\u00f2mic, en el qual els partits es comprometien a exigir el reconeixement dels drets i de la identitat de les illes balears, incloent-hi l'obtenci\u00f3 d'un estatut d'autonomia.\n\n\n=== la democr\u00e0cia i l'autonomia ===\n\nel 15 de juny de 1977 es varen celebrar les primeres eleccions per elegir el congr\u00e9s de diputats i el senat. la ucd obtenia 4 diputats i 3 senadors, el psoe 2 diputats i un senador, i ap el senador per eivissa i formentera (abel matutes). resultava un escenari fortament bipartidista i amb predomini absolut de les forces d'\u00e0mbit estatal. a la diada per l'autonomia celebrada a palma el 29 d'octubre de 1977, unes trenta mil persones es varen manifestar reclamant l'autogovern. un dels problemes era conciliar les posicions predominants a menorca i les piti\u00fcses,a favor d'una paritat interinsular, i els partidaris d'una major proporcionalitat en la representaci\u00f3. el consell de ministres aprov\u00e0 el 3 de juny de 1978 el decret-llei de r\u00e8gim preauton\u00f2mic de les balears. el juliol es va constituir el consell general interinsular, presidit per jeroni albert\u00ed, per\u00f2 fins al desembre de 1979 no es traspassaren les compet\u00e8ncies de la diputaci\u00f3 als consells insulars i al consell general interinsular.\nmentre les eleccions general de l'1 de mar\u00e7 de 1979 donaren uns resultats molt similars als de 1977, les eleccions locals del 3 d'abril, encara que consolidaven el predomini dels partits estatals, reflectien tamb\u00e9 un avan\u00e7 notable dels nacionalistes del psm a mallorca i menorca. el consell general interinsular, integrat per 24 consellers (13 ucd, 4 psoe, 2 psm, 1 pcib, 1 cd i 3 pels independents al consell insular d'eivissa i formentera), segu\u00ed presidit per jeroni albert\u00ed, que tamb\u00e9 presid\u00ed el consell insular de mallorca.\nel sector tur\u00edstic no acabava de remuntar despr\u00e9s de la crisi de 1973. en el sector industrial les coses encara estaven pitjor: els principals sectors perdien capacitat competitiva, sobretot el cal\u00e7at. els anys 1979 i 1980 foren recessius i augment\u00e0 el nombre d'aturats. la destrucci\u00f3 de llocs de feina industrials, acompanyada de la progressiva p\u00e8rdua de treballadors agraris, va dur a qu\u00e8 el sector terciari balear cada cop es convert\u00eds en m\u00e9s predominant. el turisme, i les activitats urbanitzadores i de creaci\u00f3 de segones resid\u00e8ncies, es varen mostrar com a grans consumidores de territori. el nou model econ\u00f2mic no considerava factors limitants l'espai, l'aigua o l'energia. el grup d'ornitologia balear (gob) es va fundar el 1973. la lluita que aquesta entitat, amb altres col\u00b7lectius, va impulsar va aconseguir \u00e8xits importants com salvar el trenc, la dragonera o l'albufera d'alc\u00fadia.\na partir del 1980 el proc\u00e9s auton\u00f2mic es va trobar returat. les balears es varen veure incloses dins el grup de comunitats de via lenta de l'article 143 de la constituci\u00f3. la comissi\u00f3 dels onze va iniciar els treballs de redacci\u00f3 de l'avantprojecte d'estatut. la comissi\u00f3 fou dissolta per jeroni albert\u00ed el maig de 1981 i, finalment, ucd i psoe arribaren a un acord que duia les balears a la via lenta. la crisi de la ucd va obrir les portes al psoe, que va guanyar les eleccions legislatives del 28 d'octubre de 1982. les noves corts reiniciaren la tramitaci\u00f3 parlament\u00e0ria del projecte d'estatut que va ser aprovat el 26 de gener de 1983.\n\n\n=== mallorca en l'actualitat ===\n\nles eleccions locals i auton\u00f2miques del 8 de maig de 1983 donaren un equilibri entre la coalici\u00f3 popular i el psoe. uni\u00f3 mallorquina aconsegu\u00ed el tercer lloc. en quart lloc quedaren els nacionalistes d'esquerra del partit socialista de mallorca i la candidatura partit socialista de menorca-agrupament d'esquerres. uni\u00f3 mallorquina va desfer l'empat a favor de la coalici\u00f3 popular, despr\u00e9s de les pressions dels poders f\u00e0ctics, en l'anomenat pacte de madrid. gabriel ca\u00f1ellas i fons va ser elegit president del govern balear i jeroni albert\u00ed i picornell president del consell insular de mallorca. el 29 d'abril de 1986, per unanimitat, s'aprov\u00e0 la llei de normalitzaci\u00f3 ling\u00fc\u00edstica. les eleccions balears de 1987 tornaren a ser guanyades per gabriel ca\u00f1ellas, que no obtingu\u00e9 majoria absoluta. una vegada m\u00e9s um don\u00e0 suport al pp, amb el concurs del cds i la indifer\u00e8ncia del psoe, que mantenia ramon aguil\u00f3 de batlle de palma. una fita important fou la declaraci\u00f3 de l'arxip\u00e8lag de cabrera com a parc nacional i reserva integral pel congr\u00e9s dels diputats (mar\u00e7 de 1991), aix\u00ed com la proposici\u00f3 de llei org\u00e0nica de reforma de l'estatut d'autonomia aprovada pel parlament el 29 de gener de 1991. l'executiu estatal, presidit per felipe gonz\u00e1lez, era reticent a qualsevol ampliaci\u00f3 de compet\u00e8ncies. aleshores l'anomenat pacte auton\u00f2mic entre el pp i el psoe va sepultar els intents de reformar l'estatut.\nles eleccions generals del 28 d'octubre de 1989 varen confirmar el basculament cap a la dreta de l'electorat mallorqu\u00ed, fet que es va confirmar en les eleccions locals i auton\u00f2miques d'un any i mig m\u00e9s tard, que palesaren un creixement significatiu dels nacionalistes del partit socialista de mallorca. el setembre de 1992 gabriel ca\u00f1ellas destitu\u00ed la consellera d'educaci\u00f3 i cultura del seu govern maria ant\u00f2nia munar, despr\u00e9s de fer-se seu el control de gran part dels c\u00e0rrecs p\u00fablics d'um. aix\u00ed i tot, la coalici\u00f3 pp-um no es va trencar.\nels fets de corrupci\u00f3 no impediren l'\u00e8xit electoral del pp a les eleccions locals i auton\u00f2miques de 1995, amb l'excepci\u00f3 del consell insular de mallorca on se sign\u00e0 un acord entre psoe, psm i um. finalment, els casos de corrupci\u00f3 for\u00e7aren la dimissi\u00f3 de gabriel ca\u00f1ellas el 17 de juliol de 1995, mentre el president del parlament crist\u00f2fol soler era elegit nou president. soler intent\u00e0 un gir del pp cap al centre, amb posicions favorables a l'ordenaci\u00f3 del territori i a la cultura del pa\u00eds, per\u00f2 les altres fraccions del partit s'uniren i feren president jaume matas. les corts aprovaren, el gener de 1999, una nova reforma de l'estatut i el 1996 es transfer\u00ed la universitat de les illes balears.\nentre 1986 i 1988 les taxes de creixement foren espectaculars, a partir del sobredimensionament de la construcci\u00f3. l'any 1994 el sector terciari generava el 81,2% del pib balear. en canvi, entre 1975 i 1991 la poblaci\u00f3 activa agr\u00e0ria pass\u00e0 del 16,6% al 4,8%. un fet similar succe\u00ed al teixit industrial que en els anys setanta i vuitanta es redu\u00ed molt. les 282.727 places hoteleres balears de 1984 passaren a 379.185 el 1994, m\u00e9s unes 100.000 places m\u00e9s en allotjaments no regulats. l'any 1994 les balears reberen vuit milions de turistes. pel que fa a la poblaci\u00f3, mallorca experiment\u00e0 un important creixement: 620.515 habitants el 1986.\n\nles eleccions locals i auton\u00f2miques de 1999 donaren el 44% dels vots al pp per\u00f2 la suma dels altres partits, units en un segon pacte de progr\u00e9s, el deixaren fora del govern balear i dels consells insulars. francesc antich, del psoe, seria el president del govern. un acord bilateral entre el psoe i um lliurava a maria ant\u00f2nia munar el consell insular de mallorca. l'ajuntament de palma era l'\u00fanica instituci\u00f3 important que controlava el pp. el govern del pacte de progr\u00e9s es va llan\u00e7ar a una activitat fren\u00e8tica, sacsat per les dificultats internes i externes. una de les mesures estel\u00b7lars del govern va ser la imposici\u00f3 d'una taxa tur\u00edstica.\nles eleccions balears del 25 de maig de 2003 atorgaren al pp la majoria absoluta, i jaume matas torn\u00e0 a ser investit president. maria ant\u00f2nia munar va aconseguir la gesti\u00f3 de tot el consell insular de mallorca. a palma el pp mantenia la majoria absoluta. jaume matas va impulsar una pol\u00edtica de despesa enfocada a crear grans infraestructures p\u00fabliques. tamb\u00e9 va fer seva la pol\u00edtica del govern aznar en contra de la normalitzaci\u00f3 de les lleng\u00fces no castellanes. els casos de corrupci\u00f3 es multiplicaren: cas bitel 2, operaci\u00f3 bomsai, cas cdeib, cas palma arena, etc. tamb\u00e9 se succe\u00efren al consell insular: son oms, can domenge, pla territorial, peatge\u2026 el mar\u00e7 del 2004 jos\u00e9 luis rodr\u00edguez zapatero fou el nou president del govern espanyol. la nova situaci\u00f3 facilit\u00e0 la tramitaci\u00f3 d'una nova reforma de l'estatut, aprovada pel parlament el 13 de juny del 2004.\na les eleccions locals i auton\u00f2miques del mes de maig del 2007, francesc antich fou elegit president del govern balear i francina armengol, presidenta del consell insular de mallorca. maria ant\u00f2nia munar va ser la presidenta del parlament. les investigacions sobre corrupci\u00f3 afectaren uni\u00f3 mallorquina i la seva l\u00edder maria ant\u00f2nia munar, la qual fou imputada, amb altres membres del seu partit, en dos casos de prevaricaci\u00f3 urban\u00edstica. munar dimit\u00ed de la presid\u00e8ncia del parlament el febrer de 2010.\nel 2005 mallorca tenia 777.821 habitants, despr\u00e9s d'un fort flux immigratori (dos ter\u00e7os del qual eren d'origen estranger). el 2012 ja eren 876.147 habitants. l'estructura productiva seguia centrada en el sector serveis, per\u00f2 la poblaci\u00f3 augmentava m\u00e9s aviat que no la producci\u00f3, fet que provoc\u00e0 un descens de la renda per capita. l'any 1996 el d\u00e8ficit fiscal balear s'estimava en 137.707 milions de pessetes. l'economia tur\u00edstica presentava xifres impressionants (l'any 2004 visitaren les balears 11,48 milions de turistes). per\u00f2 el sector que es dispar\u00e0 va ser el de la construcci\u00f3 (el 1996 hi havia 29.550 ocupats en el sector a les balears i el 2001 ja eren 57.575). a l'estiu del 2007 aparegueren els s\u00edmptomes d'una crisi que s'havia d'aprofundir en els anys vinents. la caiguda de la construcci\u00f3 va anar lligada a la crisi del sistema bancari, a l'increment r\u00e0pid de les xifres d'atur, al tancament d'empreses, al desnonaments d'habitatges i al desequilibri dels comptes p\u00fablics. el pib balear va davallar un -2,7% el 2009, un -1% el 2010 i un -0,6% el 2011. el 2012 el creixement mallorqu\u00ed torn\u00e0 a ser negatiu amb un -0,1%. el percentatge de persones desocupades a les illes balears l'any 2012 fou de 23,3% (l'any 2008 era del 9,5%).\na les eleccions balears i locals del 22 de maig de 2011 el pp de les illes balears assol\u00ed la majoria absoluta. va ser investit president jos\u00e9 ram\u00f3n bauz\u00e0 d\u00edaz, que va modificar la llei de la funci\u00f3 p\u00fablica per tal que el catal\u00e0 no fos un requisit per a l'acc\u00e9s a l'administraci\u00f3 i, sobretot, va afectar l'escola a trav\u00e9s de la posada en marxa del til (tractament integrat de lleng\u00fces).\n\n\n== poblaci\u00f3 ==\nl'illa t\u00e9 una poblaci\u00f3 censada de 859.289 habitants (2015), de la qual poc menys de la meitat viu a la capital, palma (405.318). mallorca \u00e9s l'illa m\u00e9s poblada de les balears i la segona illa m\u00e9s poblada d'espanya, despr\u00e9s de tenerife a les illes can\u00e0ries.els municipis que segueixen palma en poblaci\u00f3 s\u00f3n calvi\u00e0 (52.451), manacor (40.873), inca (29.966), llucmajor (36.959), marratx\u00ed (34.385), alc\u00fadia (19.243), felanitx (18.482) i pollen\u00e7a (16.114) (dades de l'ine, de l'1 de gener de 2011). l'\u00e0rea metropolitana de la capital \u2014que s'est\u00e9n pels municipis de palma, calvi\u00e0, marratx\u00ed i llucmajor, situats a la badia de palma\u2014 t\u00e9 m\u00e9s de 500.000 habitants. en canvi, el municipi menys poblat \u00e9s el d'escorca (284), situat a la serra de tramuntana. l'illa rep, anualment, a causa del turisme com a principal activitat dins l'illa, uns 12 milions de visitants; aix\u00f2 fa que a l'estiu la poblaci\u00f3 dels municipis tur\u00edstics es multipliqui (en temporada alta es pot arribar a duplicar). destaca, igualment, un elevat nombre d'estrangers residents.\n\n\n== economia ==\nels dos principals motors de l'economia s\u00f3n el turisme i la construcci\u00f3, que han relegat a un segon pla la ind\u00fastria (pell, cal\u00e7at, mobles, cer\u00e0mica, perles, joieria, bijuteria), i al sector primari (agricultura, ramaderia, pesca, mineria); si b\u00e9 les administracions locals s'esforcen, \u00faltimament, per diversificar l'economia mallorquina potenciant altres sectors. en aquest sentit, les ind\u00fastries mallorquines d'hostaleria es troben entre les primeres d'espanya i, fins i tot, del m\u00f3n sencer. les localitats que concentren un nombre m\u00e9s gran de turistes es troben en el terme municipal de calvi\u00e0 (la comarca del pariatge) \u2014concretament a la localitat tur\u00edstica de magaluf\u2014 i li segueix la part de la platja de palma coneguda com l'arenal i la zona d'alc\u00fadia. els darrers anys, moltes de les antigues possessions mallorquines han estat reconvertides en establiments hotelers de turisme rural, com \u00e9s el cas de son boronat (on podem apreciar-hi un sistema de canals \u00e0rab i la veritable torre de defensa de la finca, que data del segle xiv]). encara que moltes altres, com la porrassa, continuen amb una petita activitat agr\u00edcola i com a mansi\u00f3 d'habitatge dels seus propietaris.\nuna de les badies de l'illa amb un cert renom internacional es troba a portals vells, amb la cala del mag, que deu el seu nom a una pel\u00b7l\u00edcula que es va filmar all\u00e0 mateix, el 1967, amb anthony quinn, candice bergen i michael caine. en principi, la pel\u00b7l\u00edcula havia de ser rodada a gr\u00e8cia, per\u00f2 el cop d'estat ocorregut all\u00ed va fer que la productora mud\u00e9s l'escenari i el nou lloc escollit fos mallorca. les cr\u00edtiques cinematogr\u00e0fiques es desfeien amb elogis cap al preci\u00f3s lloc de l'egeu, fins que un emigrant mallorqu\u00ed va escriure a les publicacions per demostrar-los que en realitat es tractava d'una platja mallorquina i no d'un lloc de gr\u00e8cia.\n\nnombre de visites tur\u00edstiques per pa\u00eds d'origen\n\n\n== clima ==\nel clima mallorqu\u00ed \u00e9s t\u00edpicament mediterrani, amb temperatures altes a l'estiu \u2014que superen els 30 \u00b0c\u2014 i moderadament baixes a l'hivern (rarament inferiors als 5 \u00b0c). les nevades s\u00f3n habituals a l'hivern als cims m\u00e9s alts de la serra de tramuntana, per\u00f2 excepcionals al pla i a la capital. es tracta d'una illa, i per tant el nivell d'humitat \u00e9s molt alt.\n\n\n== orografia ==\nmallorca presenta dues serres: la serra de tramuntana, amb muntanyes m\u00e9s altes; i les serres de llevant, d'altures m\u00e9s modestes. a m\u00e9s, s'hi compten altres cims menors fora d'aquestes dues serralades.\n\n\n=== serra de tramuntana ===\npuig major (1.445 m).\npuig de massanella (1.364 m).\npuig tomir (1.102 m).\npuig de l'ofre (1.090 m).\npuig de galatz\u00f3 (1.027 m).\nserra d'alf\u00e0bia (1.069).\npuig del teix (1.064 m).\npuig dels tossals verds (1.115).\n\n\n=== serres de llevant ===\npuig de sant salvador (510 m).\nbec de ferrutx (519 m).\npuig de morell (562 m).\n\n\n=== altres ===\n\nhom pot destacar el mass\u00eds de randa, amb el puig de randa (543 m) i el puig de galdent (420 m).\n\n\n== biodiversitat ==\nla insularitat ha exercit una gran influ\u00e8ncia sobre la flora i fauna de mallorca; i s'han generat, aix\u00ed, nombrosos endemismes, tant d'organismes vivents com d'extints.\n\n\n== comarques de mallorca ==\nles comarques mallorquines no tenen reconeixement legal. la distribuci\u00f3 actual, que consta de 6 comarques, fou proposada per ferran d\u00eddac lluch i dubon. la primera comarcalitzaci\u00f3 de mallorca \u2014encara aproximativa i dividida en cinc unitats\u2014 fou avan\u00e7ada per vicen\u00e7 m. rossell\u00f3 i verger, el 1964, i modificada per bartomeu barcel\u00f3 i pons, el 1968, amb set comarques:\npalma (la capital de mallorca).\npla de mallorca.\n serra de tramuntana.\n raiguer.\nmigjorn.\nllevant.vegeu la llista de municipis de les illes balears.\n\n\n== mancomunitats de mallorca ==\nles mancomunitats de mallorca s\u00f3n pla de mallorca, des raiguer, tramuntana, nord i des migjorn.\n\n\n== comunicacions i mitjans de transport ==\n\n\n=== avi\u00f3 ===\nel principal mitj\u00e0 per arribar a mallorca \u00e9s l'avi\u00f3. des de l'aeroport de palma hi ha vols regulars amb les capitals de les altres illes (eivissa i menorca), algunes ciutats peninsulars (barcelona, val\u00e8ncia, madrid, alacant, bilbao, etc.) i amb moltes ciutats europees, principalment del regne unit i alemanya. l'aeroport de palma \u00e9s el tercer d'espanya per tr\u00e0nsit de passatgers.\na m\u00e9s de l'aeroport internacional, tamb\u00e9 hi ha el petit aeroport de son bonet, utilitzat per avionetes, petits avions particulars i helic\u00f2pters. aquest aeroport \u00e9s la base dels mitjans aeris contra-incendis (avions i helic\u00f2pters) de l'illa.\n\n\n=== vaixell ===\na m\u00e9s de l'avi\u00f3, tamb\u00e9 \u00e9s possible viatjar en vaixell a val\u00e8ncia o d\u00e9nia, des del port de palma; i a barcelona, des del port de palma i el d'alc\u00fadia; aix\u00ed com a la ciutat francesa de seta, un cop a la setmana des del port de s\u00f3ller. les companyies que operen les esmentades rutes cap al pa\u00eds valenci\u00e0 i la ciutat de barcelona s\u00f3n bale\u00e0ria, trasmediterranea i gnv. el vaixell permet el viatge amb autom\u00f2bil.\nel vaixell i l'avi\u00f3 s\u00f3n els mitjans de transport d'interconnexi\u00f3 entre les illes. en el primer cas fan les rutes les mateixes companyies indicades.\n\n\n=== xarxa de carreteres i autovies ===\nmallorca t\u00e9 una \u00e0mplia xarxa de carreteres. entre els anys 1965 i 2000, es van construir una s\u00e8rie d'autovies que comuniquen la capital amb les principals localitats i comarques de l'illa. a m\u00e9s d'autovies, t\u00e9 nombroses vies secund\u00e0ries de connexi\u00f3 intercomarcal i local, moltes de les quals han estat rehabilitades i millorades en els \u00faltims anys.\n\n\n=== ferrocarril ===\n\nferrocarril de s\u00f3ller\nl'illa t\u00e9 dues xarxes de ferrocarrils:\n\nla xarxa principal, operada avui dia per l'empresa p\u00fablica serveis ferroviaris de mallorca, ha suposat un ressorgiment en l'antiga xarxa de ferrocarrils explotada per feve fins al 1994, que va estar en el seu dia a punt de desapar\u00e8ixer. les repetides peticions de la ciutadania mallorquina a les autoritats van aconseguir que es torn\u00e9s a apostar fermament pel transport ferroviari. des d'aleshores, s'ha electrificat el tram palma-enlla\u00e7; i, actualment, es treballa en la progressiva reobertura de ramals tancats a la segona meitat del segle xx. sfm tamb\u00e9 gestiona el metro de palma, obert el 2007 i que connecta el centre de la ciutat amb la universitat de les illes balears.el ferrocarril de s\u00f3ller, constru\u00eft el 1912, i que suposa un atractiu tur\u00edstic. connecta el centre de palma amb el municipi de s\u00f3ller.mallorca \u00e9s l'\u00fanic territori insular espanyol que t\u00e9 ferrocarril interurb\u00e0.\n\n\n== llengua ==\n\nel catal\u00e0 \u00e9s la llengua hist\u00f2rica i pr\u00f2pia de mallorca, dels mallorquins i les mallorquines. la llengua catalana arriba a l'illa amb la conquesta de mallorca, comandada pel rei jaume i, el 31 de desembre de 1229; i s'hi est\u00e9n, per mitj\u00e0 dels pagesos de l'empord\u00e0 i el rossell\u00f3, que la repoblen a partir de l'any 1236.\nel catal\u00e0 de mallorca forma part del bloc oriental, concretament del dialecte balear (o catal\u00e0 insular) i el subdialecte mallorqu\u00ed. hi ha alguns parlars locals amb una personalitat prou acusada, com el pollenc\u00ed o el solleric.\n\n\n== arquitectura ==\nel castell de bellver \u00e9s una de les figures arquitect\u00f2niques m\u00e9s representatives de l'illa, at\u00e8s que \u00e9s un dels tres \u00fanics castells europeus de planta circular. recentment s'han habilitat les coves que hi havia al bosc que envolta el castell \u2014i al qual pertanyen\u2014, i tamb\u00e9 es poden visitar.\nla catedral de santa maria de palma, famosa perqu\u00e8 cont\u00e9 una de les rosasses m\u00e9s grans de l'estil g\u00f2tic llevant\u00ed, que ha arribat a ser coneguda per l'ull del g\u00f2tic.\nel monestir de lluc, lloc de pelegrinatge per excel\u00b7l\u00e8ncia de l'illa, per visitar-hi la mare de d\u00e9u de lluc (patrona de mallorca).\nel passeig de calvi\u00e0, considerat el pulm\u00f3 verd del municipi, amb un recorregut de 32 quil\u00f2metres.\nel castell de bendinat, constru\u00eft al segle xix pel marqu\u00e8s de la romana.\n\n\n== gastronomia ==\n\nmallorca \u00e9s una illa dividida en tres parts: la serra de tramuntana, la serra de llevant i la plana, enmig. el conreu d'hortalisses i cereals i la cria de porcs a l'interior es complementa amb la pesca de la costa. les matances s\u00f3n molt importants a l'illa, perqu\u00e8 s'aprofita tot el porc per elaborar una bona varietat d'embotits i, per descomptat, per fer el sa\u00efm o llard de l'ensa\u00efmada. la gastronomia de l'illa es basa, per tant, en el porc \u2014per\u00f2 tamb\u00e9 el bestiar ov\u00ed i l'aviram\u2014, les hortalisses, el peix i el marisc.\nun dels plats m\u00e9s populars \u00e9s el frit, que \u00e9s una menja composta de trossos fregits de carn, freixura, fetge i sang cuita de porc amb patates i pebrot vermell. tamb\u00e9 cal esmentar les sopes (plat fet amb pa tallat a llesquetes fines i verdures de temporada, escaldat amb brou), el tombet (o tumbet, guisat de patates, pebrots vermells i alberg\u00ednies, tot fregit i col\u00b7locat per capes, tapat amb salsa de tom\u00e0tiga), els escaldums (plat de carn, habitualment d'aviram, amb patates, sofregit i una salsa d'ametlles o pinyons), l'aguiat de pilotes i les alberg\u00ednies farcides (normalment de carn, per\u00f2 tamb\u00e9 poden ser farcides de tremp\u00f3). hi ha diverses maneres de preparar l'arr\u00f2s, per\u00f2 el m\u00e9s t\u00edpic \u00e9s l'arr\u00f2s brut (arr\u00f2s guisat amb tallades de carn, tords i esclata-sangs); tamb\u00e9 es fa l'arr\u00f2s sec (un plat molt semblant a la paella valenciana) o l'arr\u00f2s pobler \u2014t\u00edpic del municipi de sa pobla. el pa amb oli, sopar habitual, \u00e9s un dels plats m\u00e9s comuns de l'illa. l'embotit tamb\u00e9 \u00e9s un dels principals elements de la gastronomia de mallorca: sobrassada, botifarr\u00f3, camallot i blanquet, entre d'altres.\nen \u00e0pats i trobades generalment familiars \u00e9s t\u00edpic fer porcella rostida, amb patates tallades a cantons i condimentades amb herbes. tamb\u00e9 s\u00f3n t\u00edpics el be al forn i el peix al forn. l'amanida d'estiu m\u00e9s t\u00edpica \u00e9s el tremp\u00f3; i es fa amb tom\u00e0tiga, ceba i pebrot tendre.\n\nrebosteria i pastesel dol\u00e7 per excel\u00b7l\u00e8ncia \u00e9s l'ensa\u00efmada, que se sol menjar per esmorzar o berenar. tamb\u00e9 se'n fan de grosses, que en aquest cas poden ser llises o farcides (de cabell d'\u00e0ngel, crema, nata, xocolata, torr\u00f3,\u2026). l'ensa\u00efmada de tallades (amb sobrassada i carabassat per damunt) \u00e9s t\u00edpica del temps de carnestoltes; i la d'albercocs, a l'estiu. per setmana santa s\u00f3n essencials les panades, farcides de be o mussola, encara que la resta de l'any solen ser, tamb\u00e9, de porc amb p\u00e8sols i sobrassada. poden estar fetes de pasta dol\u00e7a (t\u00edpic de les classes altes de palma) o salada, malgrat que s\u00f3n m\u00e9s habituals les de pasta salada. tamb\u00e9 s\u00f3n t\u00edpics els crespells, els rubiols \u2014farcits tradicionalment de brossat, de cabell d'\u00e0ngel o de confitura\u2014 i els sospiros a manacor. durant tot l'any, \u00e9s molt habitual l'anomenada coca de verdura (feta d'espinacs, bledes i tom\u00e0tiga, amb alls i julivert), la coca de tremp\u00f3 o la coca de pebrots torrats (pebrots vermells escalivats), al costat dels cocarrois (semblants a una panada, per\u00f2 amb forma de cresta, i farcits de bleda, coliflor, panses i pinyons).\n\nvinsen els darrers anys, els vins mallorquins han tingut bona acollida en altres parts dels pa\u00efsos catalans, espanya i europa. mallorca t\u00e9 dues denominacions d'origen, do binissalem i do pla i llevant, i una indicaci\u00f3 geogr\u00e0fica, vi de la terra mallorca. destaquen els vins elaborats amb les varietats aut\u00f2ctones de ra\u00efm callet i manto negre, en el cas del vi negre; i amb les varietats moll (tamb\u00e9 anomenada premsal blanc o xarel\u00b7lo), gir\u00f3 ros o malvasia de banyalbufar, en el cas del vi blanc.\n\n\n== mallorquins i mallorquines il\u00b7lustres ==\nordenats cronol\u00f2gicament per data de naixement:\n\nbeat ramon llull: escriptor, fil\u00f2sof, m\u00edstic, cient\u00edfic, te\u00f2leg i missioner.\nguillem cabrit i guillem bassa: cavallers del regne de mallorca, venerats com a sants.\nrei jaume ii de mallorca.\nrei san\u00e7 i de mallorca.\nrei jaume iii de mallorca.\nrei jaume iv de mallorca.\ncresques abraham: cart\u00f2graf.\nreina elisabet de mallorca.\njafud\u00e0 cresques: cart\u00f2graf.\nanselm turmeda: escriptor i te\u00f2leg.\nvicen\u00e7 mut i armengol: astr\u00f2nom, historiador i enginyer militar.\nsant jun\u00edper serra: missioner a calif\u00f2rnia.\nantoni barcel\u00f3 i pont de la terra: tinent general de l'armada espanyola, que el reconeix com a \u00abmar\u00ed il\u00b7lustre\u00bb.\nantoni maria alcover i sureda: escriptor, eclesi\u00e0stic, ling\u00fcista, folklorista i arquitecte.\nbartomeu rossell\u00f3-p\u00f2rcel: escriptor.\nguillem timoner: ciclista professional.\nrafael nadal: tennista professional.\n\n\n== notes ==\n\n\n== refer\u00e8ncies ==\n\n\n== vegeu tamb\u00e9 ==\nmallorqu\u00ed\nmallorquinisme\ncuina mallorquina\njueus mallorquins\nxuetes\n\n\n== enlla\u00e7os externs ==\nplana del consell de mallorca.\ninformaci\u00f3 de l'institut d'estad\u00edstica de les illes balears."