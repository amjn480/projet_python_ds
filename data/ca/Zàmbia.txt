"z\u00e0mbia \u00e9s un estat de l'\u00e0frica austral que limita amb la rep\u00fablica democr\u00e0tica del congo al nord, tanz\u00e0nia al nord-est, malawi i mo\u00e7ambic a l'est, zimb\u00e0bue, botswana i nam\u00edbia al sud i angola a l'oest. \u00e9s un pa\u00eds sense sortida al mar situat al centre-sud del continent afric\u00e0. era conegut com a rhod\u00e8sia del nord durant l'\u00e8poca colonial i el seu nom actual prov\u00e9 del riu zambezi, el riu principal del pa\u00eds. z\u00e0mbia va proclamar la seva independ\u00e8ncia del regne unit el 24 d'octubre de 1964, amb kenneth kaunda com el seu primer president. actualment el president \u00e9s hakainde hichilema, elegit el 2021.\n\n\n== nom ==\nel nom \"z\u00e0mbia\" fa refer\u00e8ncia al riu zambezi, que drena l'oest del pa\u00eds.\n\n\n== hist\u00f2ria ==\n\nel territori actual de z\u00e0mbia va ser originalment poblat per tribus khoisan de ca\u00e7adors-recol\u00b7lectors, que van ser despla\u00e7ats fa uns dos mil anys per pobles migratoris, m\u00e9s avan\u00e7ats tecnol\u00f2gicament. aix\u00ed mateix, a partir del segle xii, comen\u00e7a la gran migraci\u00f3 bantu que hauria de poblar gran part del continent.\nentre aquests pobles es trobaven els tonga (tamb\u00e9 anomenats batonga) que van ser els primers a establir-se a z\u00e0mbia. els nkoya probablement van arribar fins i tot abans, establint-se al territori des dels regnats luba-lunda del nord.\naltres grups van seguir arribant, amb un gran influx entre els segles xvii i xix. aquesta immigraci\u00f3 procedia dels luba i lunda originaris de l'actual rep\u00fablica democr\u00e0tica del congo i el nord d'angola. al llarg del segle xix van arribar els nguni des del sud, a conseq\u00fc\u00e8ncia del mfecane.\n\n\n=== colonitzaci\u00f3 europea ===\nvisitada pels portuguesos al segle xviii, l'actual z\u00e0mbia va ser explorada pel brit\u00e0nic david livingstone. la penetraci\u00f3 colonial es va iniciar el 1890, per mitj\u00e0 de la british south africa company. el seu gran art\u00edfi\u00e7 va ser cecil rhodes, president de la british south african company, que es va dedicar a explotar els minerals de la zona i el seu cognom donava nom al pa\u00eds.\nantiga rhod\u00e8sia del nord, el 1953 el regne unit va provar d'unir-la a rhod\u00e8sia del sud (actual zimb\u00e0bue) i malawi, per\u00f2 els interessos dels colons blancs de rhod\u00e8sia del sud van fer que el 1964 rhod\u00e8sia del nord se separ\u00e9s, formant el nou estat de z\u00e0mbia. el 1964 kenneth kaunda va ser elegit com a primer i \u00fanic primer ministre de rhod\u00e8sia del nord.\n\n\n=== rep\u00fablica de z\u00e0mbia ===\npoc despr\u00e9s, el govern va declarar unilateralment la independ\u00e8ncia al novembre de 1965, comptant llavors amb uns 70.000 habitants d'origen brit\u00e0nic. el 1973 el pa\u00eds va tancar les fronteres amb zimb\u00e0bue, en protesta contra el r\u00e8gim racista de ian smith. el 1979 comandaments de rhod\u00e8sia van destruir a lusaka el quarter general del moviment guerriller uni\u00f3 africana del poble de zimb\u00e0bue (zapu), que combatia el r\u00e8gim blanc rhodesi\u00e0 amb el suport del govern de z\u00e0mbia. el 1982 les mesures d'austeritat econ\u00f2mica porten a una vaga general contra kaunda. la crisi es va agreujar amb la baixada internacional del preu del coure.\nkaunda va ser reelegit diverses vegades, quedant-se en la presid\u00e8ncia fins al 1991, any en qu\u00e8 \u00e9s reempla\u00e7at per frederick chiluba. entre diverses acusacions de malversaci\u00f3 de fons i altres casos de corrupci\u00f3 de la seva administraci\u00f3, chiluba va dimitir del c\u00e0rrec al gener de 2002, sent succe\u00eft pel seu vicepresident levy patrick mwanawasa, qui inicia una campanya anticorrupci\u00f3 al seu pa\u00eds, per\u00f2 mor el 19 d'agost de 2008. mwanawasa \u00e9s reempla\u00e7at per rupiah banda (qui era el vicepresident al moment de la seva mort).\n\n\n== govern i pol\u00edtica ==\nz\u00e0mbia \u00e9s una rep\u00fablica, en la qual el poder executiu el t\u00e9 el president, que \u00e9s tamb\u00e9 el cap d'estat i el cap de govern, i el vicepresident, elegits per un per\u00edode de cinc anys per vot popular. tamb\u00e9 hi havia el c\u00e0rrec de primer ministre, abolit durant el govern de chiluba el 1991.\nel govern est\u00e0 compost per un gabinet triat pel president entre els membres de l'assemblea nacional.\nel poder legislatiu \u00e9s unicameral, l'exerceix l'assemblea nacional, la qual compta amb 150 membres electes per majoria simple per un per\u00edode de 5 anys.\nel poder judicial el t\u00e9 la cort suprema, encara que els jutges s\u00f3n designats pel president, sota de la cort suprema est\u00e0 la cort superior, les corts de magistrats i corts locals en cadascuna de les prov\u00edncies.\n\n\n== organitzaci\u00f3 politicoadministrativa ==\nz\u00e0mbia es divideix en nou prov\u00edncies, cadascuna administrada per un viceministre que realitza essencialment les funcions d'un governador. cada prov\u00edncia es divideix en districtes, fent un total de 72 al llarg de tot el pa\u00eds.\n\nles 9 prov\u00edncies (entre par\u00e8ntesis, el nom de la seva respectiva capital) s\u00f3n:\n\nprov\u00edncia central (kabwe)\nprov\u00edncia de copperbelt (ndola)\nprov\u00edncia de l'est (chipat\u00e1)\nprov\u00edncia de luapula (mansa)\nprov\u00edncia de lusaka (lusaka)\nprov\u00edncia del nord (kasama)\nprov\u00edncia del nord-oest (solwezi)\nprov\u00edncia del sud (livingstone)\nprov\u00edncia de l'oest (mongu)\n\n\n== geografia ==\nz\u00e0mbia \u00e9s un pa\u00eds sense sortida al mar, la seva extensi\u00f3 es calcula en uns 752.614 quil\u00f2metres quadrats. el territori zambi\u00e0 \u00e9s fonamentalment muntany\u00f3s i presenta nombroses depressions i enfonsaments tect\u00f2nics. el punt m\u00e9s alt es troba a les muntanyes mafinga a 2.301 metres i el m\u00e9s baix a 329 m en el riu zambeze (que \u00e9s considerat el riu m\u00e9s important de z\u00e0mbia), el qual dona nom al pa\u00eds. l'altitud mitjana no supera els 1.500 m, i les depressions s\u00f3n sovint de car\u00e0cter pantan\u00f3s, i estan ocupades per rius com el kafue, afluent del zambeze, o per llacs, com el bang\u00fcelo (bangweulu), moero (mweru), i kariba. a l'est del pa\u00eds, i en direcci\u00f3 nord-est-sud-oest, s'estenen les muntanyes muchinga, que s'eleven fins als 2.164 m (muntanya myika). hi predominen la sabana i la selva.\nels cursos fluvials principals s\u00f3n el riu zambeze, el kafue i el luangwa. al sud del pa\u00eds, en el riu zambeze, fent frontera amb zimb\u00e0bue, es troben les cascades vict\u00f2ria. les cascades constitueixen un dels principals focus tur\u00edstics de l'\u00e0frica austral a zimb\u00e0bue i tamb\u00e9 de la regi\u00f3 de livingstone a z\u00e0mbia. la superf\u00edcie total d'aigua al pa\u00eds \u00e9s d'uns 11.890 quil\u00f2metres quadrats, cosa que representa l'1,6% de la superf\u00edcie total.\n\n\n=== clima ===\nel clima de z\u00e0mbia \u00e9s tropical, suavitzat per l'altitud. segons la classificaci\u00f3 clim\u00e0tica de k\u00f6ppen, la major part del pa\u00eds est\u00e0 classificat com humit subtropical o tropical humit i sec, amb petits trams de clima semi\u00e0rid d'estepa al sud-oest i al llarg de la vall de zambezi.\nexisteixen dues estacions principals, l'estaci\u00f3 plujosa (del novembre fins a l'abril), corresponent a l'estiu, i l'estaci\u00f3 seca (maig/juny fins a l'octubre/novembre), que correspon a l'hivern. l'estaci\u00f3 seca se subdivideix en dues: l'estaci\u00f3 seca freda (maig/juny fins a l'agost) i l'estaci\u00f3 seca calorosa (del setembre a l'octubre/novembre). l'altitud li dona al pa\u00eds un agradable clima subtropical, en lloc de les condicions tropicals durant la temporada de fred del maig fins a l'agost. no obstant aix\u00f2, la mitjana mensual de les temperatures romanen per sobre dels 20 \u00b0c a la major part del pa\u00eds durant vuit o m\u00e9s mesos de l'any.\n\n\n== ecologia ==\nel bioma dominant a z\u00e0mbia \u00e9s la sabana. gran part del centre, nord i oest del pa\u00eds est\u00e0 ocupat per l'ecorregi\u00f3 anomenada sabana arbrada de miombo del zambeze central. al sud-est s'alternen la sabana arbrada de miombo meridional i la sabana arbrada de mopane del zambeze.\n\nal nord, entre els llacs moero i tanganyika, hi ha un petit enclavament de matoll d'itigi i sumbu.\nal sud-oest s'est\u00e9n la sabana arbrada de teca del zambeze; m\u00e9s al nord s'alternen la prada del zambeze occidental i la selva seca del zambeze.\nles zones muntanyoses de l'extrem nord-est del pa\u00eds corresponen al mosaic mont\u00e0 de prada i selva del rift meridional.\ntot el territori est\u00e0 esquitxat d'aiguamolls, classificats en l'ecorregi\u00f3 denominada pradera inundada del zambeze.\nel clima \u00e9s tropical amb oscil\u00b7lacions termicoestacionals que varien entre els 15\u00aac de mitjana al juliol i els 20\u00aac de mitjana al gener.\n\n\n=== \u00e0rees d'inter\u00e8s amb protecci\u00f3 legal ===\narticle principal: parcs nacionals de z\u00e0mbia\na z\u00e0mbia hi ha 20 parcs nacionals, entre 635 zones protegides que cobreixen uns 286.161 km\u00b2, el 37,87 per cent de la seva superf\u00edcie, repartides entre els 20 parcs nacionals, 555 reserves forestals, 16 monuments naturals, 1 \u00e0rea de conservaci\u00f3, 34 \u00e0rees de gesti\u00f3 de ca\u00e7a i 1 santuari d'aus. a aix\u00f2 caldria afegir 1 indret patrimoni de la humanitat i 8 llocs ramsar, aiguamolls importants per les aus.\n\n\n=== crisi clim\u00e0tica ===\na causa de la sequera que patia la zona, la pitjor des de feia un segle, el desembre de 2019 el cabal\u00f3s riu zambezi i les espectaculars cascades vict\u00f2ria van quedar sota m\u00ednims, i l'habitual caiguda d'aigua des de m\u00e9s de 100 metres de desnivell va reduir-se a un rajol\u00ed en alguns punts, oferint una imatge de desolaci\u00f3 en el moment en qu\u00e8 la regi\u00f3 entrava en l'estaci\u00f3 de pluges. tot i que aquestes encara havien d'arribar, els nivells d'aigua a les cascades s'havien redu\u00eft al seu nivell m\u00e9s baix en els darrers 25 anys, i el cabal mitj\u00e0 havia decrescut un 50%, repercutint negativament en les granges locals i el subministrament d'energia, entre d'altres. l'autoritat del riu zambezi va assegurar que aquest no tenia el cabal tan baix des del 1995, molt per sota de la mitjana hist\u00f2rica, i fins i tot edgar chagwa lungu, el president de z\u00e0mbia, va parlar de \"recordatori cru del que provoca el canvi clim\u00e0tic\", malgrat la prud\u00e8ncia dels cient\u00edfics a l'hora de trobar-hi una \u00fanica causa, ja que les sequeres s\u00f3n recurrents en aquella zona. tot i aix\u00ed, hi ha avisos que podria arribar a assecar-se si no es prenen mesures urgents per tal d'evitar-ho.el pa\u00eds dep\u00e8n en gran manera de l'energia hidroel\u00e8ctrica, i amb la gran sequera de final de 2019 va experimentar una reducci\u00f3 dr\u00e0stica de la quantitat d'electricitat produ\u00efda. es produe\u00efen talls d'energia di\u00e0riament i la presa de kariba, l'embassament m\u00e9s gran del m\u00f3n, m\u00e9s amunt de les cascades, va baixar fins a una quarta part de la seva capacitat original. mthuli ncube, el ministre de finances del pa\u00eds en aquell moment, va dir: \"estem perillosament a prop d'un nivell on hem de tallar la generaci\u00f3 d'energia\". la mineria va resultar afectada per la caiguda d'energia, i milions de persones tamb\u00e9 corrien risc de fam, i edgar chagwa lungu, el president de z\u00e0mbia, va dir que l'economia del pa\u00eds havia de millorar un 7% per tenir un impacte significatiu sobre els nivells de pobresa. en una entrevista a sky news va declarar: \"no tenim temps per jugar a la pol\u00edtica amb el canvi clim\u00e0tic. \u00e9s un problema greu i aut\u00e8ntic i ens sorpr\u00e8n quan la gent la trivialitza i diu que no \u00e9s real\".\n\n\n== economia ==\n\nl'economia de z\u00e0mbia ha experimentat un fort creixement en els \u00faltims anys. entre 2005 i 2008 el pa\u00eds va cr\u00e9ixer aproximadament un 6% anual. el pa\u00eds dep\u00e8n, en gran manera, del coure, mineral del que z\u00e0mbia \u00e9s un dels primers productors mundials i que representa el 90% del valor de les exportacions. aquest pa\u00eds pertany a l'anomenat \"cintur\u00f3 de coure\", prolongaci\u00f3 dels jaciments de shaba (rep\u00fablica democr\u00e0tica del congo). la privatitzaci\u00f3 de les mines estatals de coure el 1990 va alliberar el govern de gastar amb el sector. la producci\u00f3 de mineral de coure ve creixent des del 2004 a causa de l'augment dels preus internacionals i a la inversi\u00f3 estrangera. no obstant aix\u00f2, el pa\u00eds \u00e9s un dels m\u00e9s pobres del m\u00f3n: el seu pib per capita \u00e9s solament de 1.400 d\u00f2lars americans. l'agricultura \u00e9s l'activitat econ\u00f2mica del 85% dels treballadors del pa\u00eds.\nel petroli \u00e9s importat i arriba des del port de dar es salaam (tanz\u00e0nia). dins del sector industrial destaca la branca de tractament de minerals (sobretot la refinaci\u00f3 del coure), tamb\u00e9 destaquen la producci\u00f3 del ciment i les ind\u00fastries derivades de l'agricultura: olis vegetals, manufactures del cot\u00f3, sucreres, sabons, etc.\nl'agricultura es troba poc desenvolupada (malgrat que genera un 85% d'ocupaci\u00f3 total, formal i informal, del pa\u00eds); se centra b\u00e0sicament en els cultius de subsist\u00e8ncia: blat de moro (\u00e9s el cultiu principal i la base de la dieta zambiana), batata, cacauets, mandioca i mill. tamb\u00e9 presenta cultius de car\u00e0cter comercial (cot\u00f3, caf\u00e8, canya de sucre, tabac). en la ramaderia cal citar la cabanya bovina. en els llacs i cursos fluvials es practica l'activitat pesquera.\nel turisme internacional, que busca els espais naturals del pa\u00eds (cataractes, safaris...) constitueix una important font d'ingressos.\nactualment a z\u00e0mbia un 60% de la poblaci\u00f3 viu sota la l\u00ednia de pobresa, sent aquesta un 78% a les \u00e0rees rurals i un 52% a les \u00e0rees urbanes.\n\n\n== demografia ==\nla poblaci\u00f3 zambiana es concentra a l'alt zambeze i al llarg del corredor de la via f\u00e8rria nord-sud, on s'emplacen les ciutats d'aquest pa\u00eds, un dels m\u00e9s urbanitzats de l'\u00e0frica negra. el 44% de la poblaci\u00f3 viu a les ciutats o \u00e0rees urbanes, vivint la resta de la poblaci\u00f3 al camp o a les valls de la sabana. excepte a la capital, lusaka, la resta de principals ciutats s\u00f3n a la regi\u00f3 minera propera a la rep\u00fablica democr\u00e0tica del congo.\nl'any 2010 z\u00e0mbia t\u00e9 una poblaci\u00f3 de 13.046.508 habitants. el 98,7% \u00e9s negra, l'1,1% \u00e9s blanca (europeus o descendents, els quals totalitzen 70.000 a tot el pa\u00eds) i el restant 0,2% est\u00e0 compost per immigrants asi\u00e0tics, sobretot japonesos i xinesos.\nl'esperan\u00e7a de vida \u00e9s de 43 anys l'any 2011. la mitjana de fills per dona \u00e9s de 5.07. el 80,6% de la poblaci\u00f3 est\u00e0 alfabetitzada.\nevoluci\u00f3 demogr\u00e0fica d'acord amb els quatre \u00faltims censos\n\n1980: 5.661.801 h.\n1990: 7.383.097 h.\n2000: 9.885.591 h.\n2010: 13.046.508 h.\n\n\n=== salut ===\nes calcula que el 15,2% de la poblaci\u00f3 adulta entre 16 i 49 anys est\u00e0 infectada amb el virus de vih (sida), el que significa que 1.100.000 persones estan vivint amb el virus l'any 2007; morint per aquest any 56.000 persones a causa d'aquest virus.\nl'esperan\u00e7a de vida en n\u00e9ixer era de 40 anys el 2004, havent 12 metges per cada 100.000 habitants. la mortalitat infantil \u00e9s una proporci\u00f3 de 102 per 1000 naixements.\n\n\n=== poblaci\u00f3 de les ciutats principals ===\nlusaka: 1.218.200 h.\nndola: 547.900 h.\nkitwe: 368.800 h.\nkabwe: 213.800 h.\nchingola: 150.500 h.\nluanshya: 124.800 h.\nlivingstone: 108.100 h.\n\n\n== educaci\u00f3 ==\nel 2003 la taxa d'alfabetitzaci\u00f3 es va estimar en un 80,6% (86,8% per a homes i 74,8% per a dones). l'educaci\u00f3 de z\u00e0mbia es divideix en dos nivells: educaci\u00f3 b\u00e0sica (1 a 9 anys) i secund\u00e0ria (10 a 12 anys). als 9 anys ja es considera com a bon nivell d'educaci\u00f3 per als nens. la unesco va estimar el 2002 que el 80% dels nens en edat escolar van inscriure, per\u00f2 la majoria dels nens abandonen l'escola als 7 anys, quan ja s'ha de pagar per ingressar.\nl'educaci\u00f3 despr\u00e9s de secund\u00e0ria \u00e9s molt limitada al pa\u00eds. despr\u00e9s de secund\u00e0ria, els pocs alumnes que segueixen estudiant ho han de fer en col\u00b7legis privats. les principals universitats de z\u00e0mbia s\u00f3n la universitat de z\u00e0mbia (unz\u00e1), la universitat mulungushi (mu) i la universitat copperbelt (cbu).\n\n\n== cultura ==\nla cultura d'aquest pa\u00eds \u00e9s producte de tradicions aut\u00f2ctones combinades amb influ\u00e8ncies europees (sobretot angleses). abans de la colonitzaci\u00f3 del pa\u00eds, els nadius vivien en tribus independents amb la seva pr\u00f2pia forma de vida. despr\u00e9s de l'arribada dels brit\u00e0nics, alguns pobles es van ajuntar en llogarets o pobles, mentre que altres van adoptar els costums d'europa i es van mudar als assentaments dels colons. no obstant aix\u00f2, les tradicions es van mantenir en les \u00e0rees rurals i en les de dif\u00edcil acc\u00e9s o apartades del control dels blancs.\nel producte de les interaccions entre els costums africans i la cultura europea va rebre el nom de \"cultura z\u00e0mbia\".\n\n\n=== lleng\u00fces ===\nl'idioma oficial de z\u00e0mbia \u00e9s l'angl\u00e8s, que s'utilitza en assumptes oficials i \u00e9s el que generalment s'ensenya a les escoles, a m\u00e9s es parlen 72 lleng\u00fces locals, a lusaka destaca el nyanja. d'altres lleng\u00fces s\u00f3n el bemba, kaounde, tonga, lunda i luvale.\nel govern ja va discutir introduir altres idiomes en els curr\u00edculums escolars. el franc\u00e8s s'estudia en algunes escoles privades mentre que a secund\u00e0ria \u00e9s optatiu. tamb\u00e9 es va introduir un curs d'alemany a la universitat de z\u00e0mbia (lusaka).\n\n\n=== religi\u00f3 ===\nz\u00e0mbia \u00e9s oficialment un estat cristi\u00e0, d'acord amb la constituci\u00f3 de 1996, per\u00f2 hi ha una gran varietat de religions tradicionals. les creences religioses tradicionals es combinen f\u00e0cilment amb les cristianes. les principals creences cristianes que hi ha a z\u00e0mbia s\u00f3n la cat\u00f2lica romana, la protestant anglicana, entre d'altres.\naproximadament el 87% de la poblaci\u00f3 \u00e9s cristiana, l'1% s\u00f3n musulmans, la majoria viu en zones urbanes, i tamb\u00e9 hi ha una petita comunitat jueva. l'1,2% de la poblaci\u00f3 pertany a la comunitat cristiana dels testimonis de jehov\u00e0.\n\n\n== esports ==\n jocs ol\u00edmpics\n selecci\u00f3 de futbol de z\u00e0mbiael futbol \u00e9s l'esport m\u00e9s popular del pa\u00eds, seguit de l'atletisme. el millor del futbol del pa\u00eds el va aconseguir la selecci\u00f3 nacional el 2012, derrotant a la final de la copa africana de nacions a costa d'ivori per tanda de penals, despr\u00e9s d'un empat al llarg del partit. aix\u00f2 suposa el primer t\u00edtol continental del pa\u00eds, despr\u00e9s d'haver perdut anteriorment dues finals de la copa d'\u00e0frica. un altre gran \u00e8xit en el futbol es va donar en les olimp\u00edades de se\u00fcl el 1988, on la selecci\u00f3 va derrotar it\u00e0lia per 4 a 0, sent que kalusha bwalya, va anotar un hat trick. lamentablement l'esport zambi\u00e0 tamb\u00e9 va viure una trag\u00e8dia: el 27 d'abril de 1993, l'avi\u00f3 que portava a la selecci\u00f3 de z\u00e0mbia a la ciutat de dakar, capital del senegal, per dur a terme un partit entre les dues seleccions per definir el pas a la copa del m\u00f3n de 1994; va caure al mar per les costes del gabon, morint tots els passatgers al seu interior. la m\u00e0xima competici\u00f3 nacional de futbol \u00e9s la primera divisi\u00f3 de z\u00e0mbia.\naltres esports populars a z\u00e0mbia s\u00f3n el rugbi, la boxa i el cricket.\nz\u00e0mbia tamb\u00e9 va aconseguir una medalla de plata (a atlanta 1996) i una de bronze (a los angeles 1984) en els jocs ol\u00edmpics.\n\n\n== refer\u00e8ncies ==\n\n\n== vegeu tamb\u00e9 ==\nllista de peixos de z\u00e0mbia\n\n\n== enlla\u00e7os externs ==\ngovern de z\u00e0mbia arxivat 2005-06-19 a wayback machine. (angl\u00e8s)\nparlament de z\u00e0mbia (angl\u00e8s)\nzambia national tourist board \u2014oficina de turisme de z\u00e0mbia (angl\u00e8s)"