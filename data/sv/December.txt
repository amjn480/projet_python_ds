December är årets tolfte och sista månad i den gregorianska kalendern och har 31 dagar. Den innehåller årets 335:e till 365:e dag (336:e till 366:e vid skottår). Namnet betyder den tionde på latin och beror på att den ursprungligen var den tionde månaden i den gamla romerska kalendern. 
December kallades förr i Sverige för julmånad (se gammelnordiska kalendern), i Danmark för kristmåned. Benämningen julmånad användes från 1600-talet fram till 1900-talet parallellt med december i almanackorna. Före 1608 användes istället enligt tysk förebild namnet Christmånad i Sverige. I Danmark fortsatte man att använda det senare namnet. I Finland kallas december fortfarande joulukuu (julmånad).


== Det händer i december ==


=== Astrologi ===
Inom astrologin börjar december med solen i Skyttens (Sagittarius) tecken och slutar med Stenbocken (Capricorn).


=== Astronomi ===
Med astronomiska termer slutar solen i Skytten och börjar i konstellationen Ophiuchus, vilket är den enda stjärnbilden inom Zodiaken som inte räknas som ett astrologiskt tecken.
Mellan 20 december och 22 december är det vintersolstånd på Norra halvklotet och sommarsolstånd på Södra halvklotet.


=== Högtider ===
Hanukkah
1 december: Världsaidsdagen 
6 december:
Sankt Nikolaus-dagen
Finland firar Finlands självständighetsdag
7 december: USA minns Japans anfall på Pearl Harbor 1941.
12 december: Día de la Virgen de Guadalupe
13 december: Lucia
Dongjinal
23 december: Japans nationaldag
24 december: julafton
25 december: juldagen
26 december: annandag jul
28 december: Värnlösa barns dag
26 december–1 januari: Kwanzaa
31 december: nyårsafton


=== Sport ===


==== Bandy ====
26 december: På annandag jul, brukar seriematcher i bandy spelas i Sverige. Fenomenet kallas Annandagsbandy.


==== Fotboll ====
Världsmästerskapet för klubblag, tidigare Interkontinentala cupen.


==== Handboll ====
VM för damer (udda år) och EM för damer (jämna år) avgörs normalt i december.


==== Ishockey ====
Europacupen i ishockey för herrar avgjordes, då den fanns, i december. Europacupen i ishockey för damer avgörs i december.
Junior-VM i ishockey inleds, men avslutas inte förrän i januari året därpå.
Channel One Cup i Moskva i Ryssland.


== Samband ==
December börjar alltid på samma veckodag som september.


== Referenser ==


== Externa länkar ==
 Wikimedia Commons har media som rör December.