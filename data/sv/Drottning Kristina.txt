"kristina augusta ([kr\u026a\u00b2sti\u02d0na au\u032f\u02c8\u0261us.ta]; antog namnet kristina alexandra 1655), f\u00f6dd 18 december 1626 i stockholm i sverige, d\u00f6d 19 april 1689 i rom i italien, var drottning av sverige i egen r\u00e4tt fr\u00e5n 1632 till 1654, regerande fr\u00e5n 1644. under hennes regeringstid utk\u00e4mpades stora delar av och avslutades trettio\u00e5riga kriget samt torstenssons krig, vilka ledde till stora svenska landvinningar och \u00f6kad prestige. kristina intresserade sig f\u00f6r kultur och lockade bland annat ren\u00e9 descartes och claudius salmasius till det svenska hovet. hon abdikerade 1654 och konverterade till katolicismen, en stor skandal i samtiden, varefter hon slog sig ned i rom, d\u00e4r hon under flera decennier kom att spela en framtr\u00e4dande roll i stadens kulturliv. hon var dotter till kung gustav ii adolf och drottning maria eleonora.\n\n\n== de f\u00f6rsta \u00e5ren ==\nkristina f\u00f6ddes i stockholm den 7 eller 8 december (enligt g.s., 17 eller 18 december enligt n.s.) 1626 som dotter till den svenske kungen gustav ii adolf och hans gem\u00e5l maria eleonora av brandenburg. kristina sj\u00e4lv beskriver sin f\u00f6delse i sin sj\u00e4lvbiografi: \"jag f\u00f6ddes med segerhuva och hade allenast ansiktet, armarna och benen fria. jag var luden \u00f6ver hela kroppen och hade en grov, stark st\u00e4mma. allt detta gjorde att mina jordem\u00f6drar, som tog emot mig, trodde att jag var en gosse.\" f\u00f6rv\u00e4ntningarna p\u00e5 en arvprins hade varit extremt h\u00f6ga och det hade f\u00f6rberetts en prinssalut fr\u00e5n kanonerna. efter barnmorskornas felaktiga meddelande var det endast kungens halvsyster katarina som personligen meddelade honom nyheten om en dotters f\u00f6delse. hon bes\u00f6kte kung gustav ll adolf med den nyf\u00f6dda i famnen och l\u00e4t honom med egna \u00f6gon se att barnet var en flicka. han tog med gl\u00e4dje emot sin dotter. och sade: \"l\u00e5tom oss tacka gud, min syster. jag hoppas, att denna flicka skall bliva mig s\u00e5 god som en gosse. jag beder gud, att han bevarar henne, eftersom han har gett mig henne.\" modern, maria eleonora, blev d\u00e4remot mycket besviken. hon hade stora f\u00f6rhoppningar att \u00e4ntligen f\u00f6da kungen en son.  hon hade f\u00f6re kristinas tillkomst f\u00f6tt tre barn som d\u00f6tt i sp\u00e4d \u00e5lder.i kraft av norrk\u00f6pings arvf\u00f6rening l\u00e4t kungen redan 1627 st\u00e4nderna erk\u00e4nna kristina som \"r\u00e4tta arvfurstinna och drottning\" ifall han inte skulle f\u00e5 n\u00e5gon \u00e4kta son. det var viktigt f\u00f6r gustav adolf att handla snabbt eftersom den polska grenen av vasa\u00e4tten fortfarande h\u00e4vdade r\u00e4tten till den svenska tronen.  \nn\u00e4r kristina var tre \u00e5r gammal skildes hon fr\u00e5n sin far, som hon aldrig mer skulle se. i ett brev den 4 december 1630 anf\u00f6rtrodde kungen sin dotter i rikskanslern axel oxenstiernas v\u00e5rd, ifall han skulle d\u00f6. kungens d\u00f6d i l\u00fctzen den 6 november 1632, kort innan kristina fyllt sex \u00e5r, ledde till att hon d\u00e5 blev sveriges drottning.\n\n\n== f\u00f6rmyndar\u00e5ren ==\nkristinas uppfostran som tronf\u00f6ljare var en riksangel\u00e4genhet. n\u00e4r hennes mor maria eleonora \u00e5terkom till sverige efter kungens d\u00f6d tilldelades hon till en b\u00f6rjan ansvaret f\u00f6r kristina. men maria eleonora uppfattades som otillr\u00e4knelig och mentalt instabil efter kungens d\u00f6d. och d\u00e4rf\u00f6r best\u00e4mdes det vid 1634 \u00e5rs riksdag att f\u00f6rmyndare skulle ansvara f\u00f6r kristinas uppfostran. p\u00e5 ett st\u00e4nderm\u00f6te f\u00f6ljande \u00e5r avgavs ett utf\u00f6rligt \"bet\u00e4nkande och r\u00e5d\" i saken. d\u00e4r fastst\u00e4lldes bland annat hur viktigt det var att kristina inte bara uppfostrades till en god regent utan \u00e4ven till en r\u00e4ttrogen lutheran, att hon gavs r\u00e4tt f\u00f6rest\u00e4llningar om sveriges regeringss\u00e4tt och st\u00e4ndernas \"villkor\", och att hon fick en \"god affektion\" till rikets r\u00e5d, st\u00e4nder och unders\u00e5tar.\nefter rikskanslerns hemkomst 1636 togs steget fullt ut. kristina skildes fr\u00e5n maria eleonora och uppfostrades av sin faster, pfalzgrevinnan katarina, som redan tidigare hade sk\u00f6tt henne n\u00e4r kungen var bortrest. katarina dog dock redan 1638. \u00e5ret d\u00e4rp\u00e5 fick b\u00e5de christina nilsdotter (natt och dag) och ebba mauritzdotter leijonhufvud  tj\u00e4nsten som fostermor eller \"upptuktelse-f\u00f6rest\u00e5nderska\": dessa fick enligt riksr\u00e5dets \u00f6nskan dela p\u00e5 posten f\u00f6r att undvika att kristina skulle f\u00e4sta sig vid en enskild person. de hade rent formellt titeln hovm\u00e4starinna, men \u00e4ven denna funktion delades av riksr\u00e5det mellan beata oxenstierna och ebba ryning enligt samma princip.\n\n\n=== skoltiden ===\nledare f\u00f6r kristinas studier var hovpredikanten och sedermera biskopen johannes matthi\u00e6 gothus. han hade utsetts till kristinas l\u00e4rare av gustav ii adolf. utn\u00e4mningen skedde en kort tid f\u00f6re kungens d\u00f6d. biskopen undervisade kristina i spr\u00e5k, teologi och filosofi. hon hade l\u00e4tt f\u00f6r att l\u00e4ra sig, speciellt spr\u00e5k. n\u00e4r hon var tjugo \u00e5r gammal talade och skrev hon latin, franska, tyska och holl\u00e4ndska. p\u00e5 egen hand l\u00e4rde hon sig grekiska, italienska och spanska. redan som barn visade hon motvilja mot alkoholdrycker i allm\u00e4nhet. denna inst\u00e4llning, som hon beh\u00f6ll hela livet, v\u00e4ckte f\u00f6rv\u00e5ning eftersom alkoholdrickande var mycket utbrett i sverige vid den h\u00e4r tiden. hon intresserade sig mer f\u00f6r idrotter \u00e4n f\u00f6r handarbeten.n\u00e4r kristina var tolv \u00e5r b\u00f6rjade axel oxenstierna undervisa henne i statsangel\u00e4genheter. \"jag hade\", skriver hon, \"ingen annan lektion och ingen lek eller annan f\u00f6rstr\u00f6else, som jag icke med gl\u00e4dje l\u00e4mnade f\u00f6r att f\u00e5 lyssna till hans ord. vi tillbringade ofta tre, fyra eller flera timmar med varandra.\" den kvinna som trots allt stod henne n\u00e4rmast var faster pfalzgrevinnan katarina och hon avled i december 1638, d\u00e5 kristina var tolv \u00e5r. kristinas nya guvernant blev d\u00e5 axel oxenstiernas syster elsa gustafsdotter oxenstierna (1589\u20131651), som var gift med riksmarskalken \u00e5ke axelsson (natt och dag). d\u00e5 kristina var tretton \u00e5r rymde modern pl\u00f6tsligt ur landet och slog sig ner hos arvfienden danmark, sedan i brandenburg, som just d\u00e5 var i krig med sverige. hon blev d\u00e4refter helt ensam, hon som v\u00e4xt upp utan riktig k\u00e4rlek fr\u00e5n n\u00e5gon. redan som barn fick hon ta emot fr\u00e4mmande s\u00e4ndebud, och som fjorton\u00e5ring b\u00f6rjade hon f\u00e5 j\u00e4mna underr\u00e4ttelser om regerings\u00e4rendena. 1643, n\u00e4r kristina var sexton \u00e5r gammal, b\u00f6rjade hon regelbundet att g\u00e5 p\u00e5 riksr\u00e5dets sammantr\u00e4den. kristina uppfostrades som en pojke, till att bli kung. d\u00e5 kristina fyllde 18 \u00e5r den 8 december 1644 blev hon myndig och regerande drottning. riksr\u00e5det slog fast detta, eftersom \"hennes majest\u00e4t \u00e4r en kung m\u00e5ste hon manligen respekteras\".\n\n\n=== myndig ===\nn\u00e4r drottningen b\u00f6rjade bli tillr\u00e4ckligt gammal f\u00f6r att ta \u00f6ver regeringsmakten blev st\u00e4mningen orolig. inom de h\u00f6gsta kretsarna r\u00e5dde en mer eller mindre dold opposition, som samlade sig kring det pfalzgrevliga huset, mot det oxenstiernska inflytandet. pr\u00e4ster och borgare tyckte illa om adeln, och b\u00f6nderna var missn\u00f6jda med de tunga skatterna och att jord g\u00e5tt som f\u00f6rl\u00e4ningar till adeln. ingen sammanh\u00e5llning fanns mellan st\u00e5nden och d\u00e4rf\u00f6r var f\u00f6rslagen till hur regeringss\u00e4ttet skulle \u00e4ndras d\u00e5ligt genomarbetade och de saknade enkelhet i sitt praktiska genomf\u00f6rande. p\u00e5 grund av detta kom man \u00f6verens om att f\u00e5 drottningen myndigf\u00f6rklarad s\u00e5 fort som m\u00f6jligt. det skedde p\u00e5 en riksdag i stockholm mot slutet av 1644.\nden kungaf\u00f6rs\u00e4kran som kristina fick avge blev i sj\u00e4lva verket mindre bindande \u00e4n gustav ii adolfs och hon bekr\u00e4ftade inte heller 1634 \u00e5rs regeringsform. b\u00e5de under kristinas ungdoms\u00e5r men \u00e4ven i vuxen \u00e5lder vistades hon mycket p\u00e5 kungsg\u00e5rden (kungsudden) i kungs\u00f6r i v\u00e4stmanlands l\u00e4n, d\u00e4r hon flitigt \u00e4gnade sig \u00e5t bland annat ridning och uppr\u00e4ttade en egen ridbana som ser ut som en cirkelformad labyrint och som hon kallade f\u00f6r rundelborg men som i folkmun \u00e4n idag ben\u00e4mns som drottning kristinas ridbana. drottningen vistades ocks\u00e5 l\u00e5nga perioder i kungs\u00f6r f\u00f6r att slippa undan de sv\u00e5ra pestepidemier som h\u00e4rjade i europa under st\u00f6rre delen av 1600-talet.\ni stadsdelen stora mossen i bromma i stockholms l\u00e4n, ovanf\u00f6r stora mossens tunnelbanestation, finns ett kvarter som enligt en lokal tradition kallas drottning kristinas k\u00e4lla, som har f\u00e5tt sitt namn efter drottningen. d\u00e4r finns en gammal trefaldighetsk\u00e4lla, \u00e4ven kallad trefaldighetsk\u00e4llan (ra\u00e4 117), som \u00e4r en h\u00e4lsok\u00e4lla vid gr\u00e4vlingsv\u00e4gen 39. i en gammal s\u00e4gen ber\u00e4ttas det att hon en g\u00e5ng under ett bes\u00f6k p\u00e5 ulvsunda slott skulle ha stannat vid denna skogsk\u00e4lla och svalkat sig.\ni svartsj\u00f6 slottspark p\u00e5 f\u00e4rings\u00f6 i eker\u00f6 kommun st\u00e5r drottning kristinas lind (svartsj\u00f6 slott) i den tidigare barocktr\u00e4dg\u00e5rden \u00f6ster om slottet. kristinas lind \u00e4r n\u00e4stan 400 \u00e5r gammal och r\u00e4knas till en av sveriges \u00e4ldsta, levande parklindar.\nvid gr\u00f6ns\u00f6 slottspark i enk\u00f6pings kommun st\u00e5r en parklind, drottning kristinas lind (gr\u00f6ns\u00f6 slott), som planterades 1623 av \u00e4nkedrottning kristina, mor till gustav ii adolf. linden \u00e4r m\u00e5ngstammig och i d\u00e5ligt skick. drottning silvia planterade 2003 en ny lind, som \u00e4r en genetisk kopia av den gamla. \nvid stallm\u00e4stareg\u00e5rden i solna, n\u00e4ra hagaparken, kallas den l\u00f6vsal som bildas av ett \u00e5ttkantigt lusthus med tillh\u00f6rande 1700-talslindar f\u00f6r drottning kristinas l\u00f6vsal.\n\n\n== regerings\u00e5ren ==\nkristina \u00f6vertog regeringen den 8 december 1644. vid denna tid deltog sverige fortfarande i det trettio\u00e5riga kriget. det danska kriget hade tagit ett mer gynnsamt f\u00f6rlopp \u00e4n v\u00e4ntat, och fr\u00e5n den tyska krigssk\u00e5deplatsen kom inte l\u00e4ngre n\u00e5gra budskap om nederlag.\nkristina \u00e4gnade sig till en b\u00f6rjan ivrigt \u00e5t regeringsg\u00f6rom\u00e5len. hon ville regera sj\u00e4lv, vilket gjorde att hon snart kom i konflikt med den gamle rikskanslern oxenstierna. han f\u00f6rbigicks p\u00e5 ett tydligt s\u00e4tt och drog sig ibland tillbaka fr\u00e5n regeringsbestyren. on\u00e5den str\u00e4ckte sig \u00e4ven till hans s\u00f6ner. kristina vann en stor framg\u00e5ng mot hela det oxenstiernska partiet n\u00e4r hon 1648 genomdrev utn\u00e4mningen av den l\u00e5gb\u00f6rdige johan adler salvius till riksr\u00e5d. \u00e4ven om rikskanslern aldrig \u00e5terfick sitt tidigare inflytande blev hans f\u00f6rh\u00e5llande till drottningen b\u00e4ttre igen, och hans \u00e5sikter fick \u00e5ter betydelse, s\u00e4rskilt inom utrikespolitiken.\nunder tiden hade man b\u00f6rjat tala om drottningens personliga gunstlingar. den f\u00f6rste och ryktbaraste var magnus gabriel de la gardie. kristina blev f\u00f6rtjust i honom och \u00f6verhopade honom med ynnestbevis. diplomaterna h\u00e4vdade att hon verkligen var f\u00f6r\u00e4lskad i honom, tills hon slutligen f\u00f6r att f\u00e5 slut p\u00e5 skvallret p\u00e5skyndade hans gifterm\u00e5l med sin kusin, pfalzgrevinnan maria eufrosyne. p\u00e5 sj\u00e4lva regerandet hade han sannolikt inte n\u00e5got st\u00f6rre inflytande, och han f\u00f6ll till sist i on\u00e5d hos kristina. mot slutet av drottningens regeringstid blev clas tott upph\u00f6jd till gunstling, men han ut\u00f6vade i \u00e4nnu mindre grad n\u00e5got politiskt inflytande.\ndrottning kristina var en stor beundrare av den persiske storkungen kyros den store (ii). ytterligare en historisk person som kristina beundrade var alexander den store.\n\n\n=== intresset f\u00f6r kultur och vetenskap ===\nkristinas intresse f\u00f6r politik hade stark konkurrens av intresset f\u00f6r konst och vetenskap. kristina samlade p\u00e5 konstverk, b\u00f6cker och handskrifter. den tysk-romerske kejsaren rudolf ii:s konstkammare, ett krigsbyte fr\u00e5n prag, flyttades till slottet tre kronor, och drottningens bokuppk\u00f6pare reste runt i europa.\nl\u00e4rda m\u00e4n fr\u00e5n olika l\u00e4nder reste till sverige. det g\u00e4ller till exempel nederl\u00e4ndarna isaac vossius och nicolaas heinsius, fransm\u00e4nnen claudius salmasius och samuel bochart, tyskarna johannes schefferus, som 1647 tilldelades den skytteanska professuren vid uppsala universitet, hermann conring, johan henrik boeclerus och kristian ravius. den fr\u00e4mste bland dem var ren\u00e9 descartes, som dock drabbades av influensa och avled inte l\u00e5ngt efter sin ankomst.georg stiernhielm och olof rudbeck h\u00f6rde till kristinas skyddslingar. de l\u00e4rda h\u00f6ll ibland sammantr\u00e4den p\u00e5 slottet tre kronor, och man talade om en akademi. men fr\u00e4mlingarna var illa sedda i sverige. de trakasserade varandra, och det visade sig snart att drottningen inte hade r\u00e5d att h\u00e5lla dem kvar i sverige. de utlovade pensionerna betalades inte ut, och det fattades snart pengar till att betala drottningens bok- och handskriftsk\u00f6p. andra omst\u00e4ndigheter bidrog ocks\u00e5 till att de flesta av de l\u00e4rda fr\u00e4mlingarna, efter ett par \u00e5r, l\u00e4mnade sverige.\n\n\n=== karl gustav blir tronf\u00f6ljare utan gifterm\u00e5l ===\nn\u00e4r st\u00e4nderna 1604 antog best\u00e4mmelsen om kvinnlig tronf\u00f6ljd, skedde det under f\u00f6ruts\u00e4ttning att en ogift drottning d\u00e5 snarast skulle gifta sig f\u00f6r att \u00e4tten skulle fortleva. kristina hade ocks\u00e5 tidigt blivit f\u00f6rem\u00e5l f\u00f6r gifterm\u00e5lsplaner. hennes far, gustav ii adolf, hade en g\u00e5ng t\u00e4nkt p\u00e5 en f\u00f6rbindelse mellan dottern och den d\u00e5varande kurprinsen i brandenburg, sedermera kurfursten fredrik vilhelm. f\u00f6rhandlingar om fr\u00e5gan bedrevs ocks\u00e5 verkligen, men avbr\u00f6ts definitivt 1646. sj\u00e4lv hade kristina och hennes kusin karl gustav hyst ett visst intresse f\u00f6r varandra. st\u00e4nderna blev allt entr\u00e4gnare i att hon skulle gifta sig. hon tvingades 1647 avge en sorts f\u00f6rklaring, att hon skulle t\u00e4nka p\u00e5 hertig karl, men hennes verkliga planer gick i en annan riktning.\nunder 1649 aktualiserades \u00e4ktenskapsfr\u00e5gan. kristina meddelade r\u00e5det sitt beslut att g\u00f6ra sin kusin karl gustav till sin eftertr\u00e4dare utan att ing\u00e5 \u00e4ktenskap. i r\u00e5det angav hon sina sk\u00e4l att inte gifta sig. hon menade att det v\u00e4l inte var s\u00e5 sv\u00e5rt att f\u00f6rst\u00e5 \"at h.m:s \u00f6gon och n\u00e4sa sittia alt f\u00f6r h\u00f6gt till att gifva sigh under mans v\u00e5ldh i then stat h.m:t nu st\u00e5r och \u00e4r uthi\". kristinas h\u00f6ga status och maktposition skulle allts\u00e5 g\u00e5 f\u00f6rlorad om hon gifte sig med en man. gifterm\u00e5lsfr\u00e5gan togs \u00e5terigen upp p\u00e5 riksdagen 1649, d\u00e5 nya p\u00e5minnelser gjordes om hennes gifterm\u00e5l, och livliga \u00f6verl\u00e4ggningar \u00e4gde rum dels med r\u00e5det, dels med st\u00e4ndernas utskott.kristina genomdrev sin vilja, och karl gustav utkorades till tronf\u00f6ljare. steget togs fullt ut vid kristinas kr\u00f6ningsriksdag i stockholms storkyrka 20 oktober 1650, d\u00e5 st\u00e4nderna uts\u00e5g honom till arvfurste. problemet var dock att karl gustav sj\u00e4lv var ogift och saknade avkommor, vilket ocks\u00e5 r\u00e5det diskuterade. deras \u00f6nskan var att karl gustav skulle gifta sig s\u00e5 fort som m\u00f6jligt.\n\n\n=== kristinas kr\u00f6ning 1650 ===\nkristinas kr\u00f6ning hade diskuterats under flera \u00e5r, sedan hon blev myndig 1644. r\u00e5det och drottningen beslutade sig f\u00f6r att skjuta upp den till efter fredsf\u00f6rhandlingarna 1648. under 1649 intensifierades diskussionerna inf\u00f6r kr\u00f6ningen. axel oxenstierna, magnus gabriel de la gardie och hans wachtmeister tycks tillsammans med drottningen ha varit de mest aktiva. r\u00e5det och drottningen planerade l\u00e4nge att kr\u00f6ningen traditionsenligt skulle h\u00e5llas i uppsala. i slutet av maj best\u00e4mde de sig f\u00f6r att f\u00f6rl\u00e4gga den till stockholm. r\u00e5dsherrarna oroade sig f\u00f6r gemene mans vidskeplighet betr\u00e4ffande bytet, men kristina menade att \"det ena rumet \u00e4r gudh s\u00e5 kiert som det andra\". storkyrkan gjordes i ordning f\u00f6r kr\u00f6ningsceremonin och tre dagar f\u00f6re kr\u00f6ningen i kyrkan samlades alla i ulriksdal f\u00f6r att starta kr\u00f6ningsprocessionen in mot staden. p\u00e5 sj\u00e4lva kr\u00f6ningsdagen skedde en mindre procession fr\u00e5n slottet via j\u00e4rntorget till storkyrkan.ceremonin i kyrkan p\u00e5gick i fyra timmar. den byggde p\u00e5 ceremonielet fr\u00e5n erik xiv:s kr\u00f6ning. kristina mottogs vid kyrkporten av \u00e4rkebiskopen som traditionsenligt h\u00e4lsade regenten med \"w\u00e4lsignat wari han som kommer j herrans nampn\". biskopen av str\u00e4ngn\u00e4s, johannes mattiae, h\u00f6ll predikan. n\u00e4r det var dags f\u00f6r sj\u00e4lva kr\u00f6ningen steg kristina upp fr\u00e5n tronen och gick fram till altaret, d\u00e4r hon ikl\u00e4ddes manteln. sedan f\u00f6ll hon p\u00e5 kn\u00e4 och svor eden med handen p\u00e5 bibeln. efter detta smordes hon med helig olja och blev d\u00e4rmed regent av guds n\u00e5de. kristina tog d\u00e4refter plats p\u00e5 silvertronen f\u00f6r att tilldelas regalierna \u2013 \u00e4rkebiskopen satte kronan p\u00e5 kristinas huvud och sedan fick hon spiran, \u00e4pplet, nyckeln och slutligen sv\u00e4rdet. n\u00e4r kristina tilldelats regalierna tr\u00e4dde en h\u00e4rold fram och utropade: \"nu \u00e4r drotning christina cr\u00f6nter konung \u00f6fuer swea och g\u00f6tha landom och dess underliggiande provincier, och ingen annan\". d\u00e4refter uts\u00e5gs karl gustav till tronf\u00f6ljare och alla svor trohetseder varp\u00e5 deltagarna l\u00e4mnade kyrkan. kristina \u00e5kte i triumfvagn till slottet med kronan p\u00e5 huvudet och \u00e4pplet och spiran i h\u00e4nderna. under utt\u00e5get kastade r\u00e4ntm\u00e4steraren silvermynt till folket och skott avlossades fr\u00e5n \u00f6rlogsskepp p\u00e5 str\u00f6mmen. p\u00e5 kv\u00e4llen h\u00f6lls kr\u00f6ningsfest b\u00e5de p\u00e5 slottet tre kronor och ute i staden. nu f\u00f6ljde en rad g\u00e4stabud, \"uppt\u00e5g\", fyrverkerier och andra n\u00f6jen. p\u00e5 stortorget serverades en helstekt s.k. kr\u00f6ningsoxe \u00e5t folket, och vin fl\u00f6dade ur flera font\u00e4ner. folket drack och slagsm\u00e5l utbr\u00f6t. en natt \"funnos d\u00f6de m\u00e4nniskor, ihj\u00e4lslagne p\u00e5 gatorna h\u00e4r och d\u00e4r till 10 stycken\", skrev en pr\u00e4st fr\u00e5n v\u00e4sterg\u00f6tland, som ocks\u00e5 var riksdagsman. i livrustkammaren finns bland annat kristinas kr\u00f6ningsmantel bevarad.\n\n\n=== oro i landet ===\n1650 \u00e5rs riksdag st\u00e4llde ocks\u00e5 drottningen inf\u00f6r sv\u00e5ra inre samh\u00e4llsproblem. de ofr\u00e4lse st\u00e5nden protesterade mot adelns privilegier och mot godsavs\u00f6ndringen. hon gillade vissa av de ofr\u00e4lses yrkanden, men tillk\u00e4nnagav vid ett sammantr\u00e4de med ett utskott av de ofr\u00e4lse att en reduktion var om\u00f6jlig. hon f\u00f6rklarade sig emellertid villig att enskilt mottaga deras protest mot godsavs\u00f6ndringen och deras yrkanden i \u00f6vrigt.\nde sociala missf\u00f6rh\u00e5llandena f\u00f6rs\u00e4mrades snabbt under kristinas regeringstid. genom f\u00f6rl\u00e4ningar och fr\u00e4lsek\u00f6p v\u00e4xte adelns jord s\u00e5 pass mycket att den slutligen utgjorde mer \u00e4n halva riket. under sina tio \u00e5r vid makten mer \u00e4n f\u00f6rdubblade kristina ocks\u00e5 antalet adliga \u00e4tter i sverige. en ny adelsman i veckan var det ungef\u00e4rliga medeltalet. bland de m\u00e5nga personer som adlades fanns kristinas egen hovskr\u00e4ddare, som fick namnet leijoncrona. antalet grevliga och friherrliga \u00e4tter v\u00e4xte till sex g\u00e5nger s\u00e5 m\u00e5nga som f\u00f6rut. alla nya innehavare av s\u00e5dana v\u00e4rdigheter skulle f\u00f6rses med grev- och friherrskap. det blev ett s\u00e5dant f\u00f6rl\u00e4nande att drottningen till slut inte kunde h\u00e5lla reda p\u00e5 vilka gods som blivit bortsk\u00e4nkta och vilka som kronan \u00e4nnu hade kvar. hon m\u00e5ste f\u00f6r s\u00e4kerhets skull s\u00e4tta ut i g\u00e5vobreven om godsen: \"s\u00e5vida de ingom androm av oss f\u00f6r detta bebrevade [genom f\u00f6rl\u00e4ningsbrev bortsk\u00e4nkta] \u00e4ro.\"\n\n\n=== h\u00e4xprocesser ===\nh\u00e4xprocesser var ovanliga under drottning kristinas regeringstid. \u00e5r 1648 h\u00f6lls den principiellt viktiga processen mot olof m\u00e5nsson, som slutade med en mild dom. vintern 1649 gav hon order om att den p\u00e5b\u00f6rjade h\u00e4xprocessen i den svenska provinsen bremen-verden i tyskland skulle upph\u00f6ra f\u00f6r att den inte skulle utveckla sig till en massprocess. det f\u00f6rekom dock d\u00f6dsstraff \u00e4ven vid trolldomsfall under denna tid. \u00e5r 1650 hade tv\u00e5 gamla kvinnor fr\u00e5n ume\u00e5 erk\u00e4nt att de rest till bl\u00e5kulla och anv\u00e4nt trollkatter f\u00f6r att mj\u00f6lka andras kor och d\u00f6mts till d\u00f6den enligt bibelns text \"du skall inte l\u00e5ta en trollkona leva\"; d\u00e5 hovr\u00e4tten, som bef\u00e4st domen till halshuggning med efterf\u00f6ljande b\u00e5l refererade m\u00e5let f\u00f6r kristina godk\u00e4nde hon d\u00f6dsdomen. \u00e5r 1653 d\u00f6mdes ocks\u00e5 en kvinna fr\u00e5n lit i j\u00e4mtland till d\u00f6den f\u00f6r att ha d\u00f6dat boskap med magi.\n\n\n=== vill bli katolik ===\ndet var n\u00e4ra att drottningen samma \u00e5r gjort allvar av sin tronavs\u00e4gelse. hon framst\u00e4llde sin avsikt i r\u00e5det och l\u00e4t endast med sv\u00e5righet f\u00f6rm\u00e5 sig att \u00e5terta sitt beslut. ett nytt motiv hade tillkommit. redan som barn hade kristina, enligt egen utsago, fattat motvilja mot den str\u00e4nga ortodox-lutherska religionsundervisningen. hon hade aldrig varit \"lutheran\", skrev hon p\u00e5 \u00e4ldre dagar. l\u00e4ngre fram hade hon under studiet av olika religionsformer bildat sig en religion efter eget huvud, tills hon under umg\u00e4nget med katoliker, s\u00e5som pierre chanut och ren\u00e9 descartes, mer och mer drogs till katolicismen. redan 1651 anf\u00f6rtrodde hon sig till det portugisiska s\u00e4ndebudets biktfader macedo och l\u00e4t honom i hemlighet avvika ur landet f\u00f6r att hos jesuiternas ordensgeneral i rom utverka att ett par ordensbr\u00f6der skickades till henne. tv\u00e5 jesuiter, casati och malines, ankom under f\u00f6rkl\u00e4dnad f\u00f6ljande \u00e5r. efter upprepade samtal r\u00f6jde hon slutligen f\u00f6r dem sin avsikt att bli katolik.\nett par fr\u00e4mlingar invigdes snart i hennes planer. kristinas h\u00e4lsa hade l\u00e4nge varit vacklande. en fransk l\u00e4kare, pierre bourdelot, som kom till sverige 1652, lyckades r\u00e4dda hennes liv under ett sjukdomsanfall, och fick ta del av hennes hemlighet. l\u00e4ngre fram under \u00e5r 1652 ankom till sverige en \u00e4nnu mer betydande representant f\u00f6r de katolska intressena, det spanska s\u00e4ndebudet don antonio pimentel, och genom honom kom kristina i f\u00f6rbindelse med spaniens kung filip iv.\n\n\n=== utrikespolitik och ekonomi ===\nde \u00e4nnu s\u00e5 l\u00e4nge hemliga katolska sympatierna b\u00f6rjade f\u00e5 inverkan p\u00e5 den svenska utrikespolitiken. sverige f\u00f6rordade s\u00e5lunda bland annat valet av \u00e4rkehertig ferdinand till romersk kung och levde d\u00e4rigenom inte upp till de protestantiska st\u00e4ndernas f\u00f6rv\u00e4ntningar i de tyska staterna. andra f\u00f6rh\u00e5llanden bidrog till att g\u00f6ra st\u00e4llningen under de sista regerings\u00e5ren oh\u00e5llbar. statens ekonomi var i oordning, godsavs\u00f6ndringen till adeln fortsatte \u00e4ven efter 1650 och utgifterna f\u00f6r hovh\u00e5llningen flerfaldigades under de sista \u00e5ren. grunderna f\u00f6r den tidens svenska budget rubbades, och man tvingades ta till allt fler kortsiktiga \u00e5tg\u00e4rder som l\u00e5n, anvisningar p\u00e5 ett kommande \u00e5rs inkomster och indragning av l\u00f6ner och anslag. s\u00e5 var situationen n\u00e4r hovet p\u00e5 grund av en farsot i stockholm h\u00f6sten 1653 flyttade till uppsala. \nvid kristinas tronbestigning gick 3 % av rikets samtliga inkomster till hovh\u00e5llningen. under hennes sista \u00e5r hade siffrorna stigit till 20 %.\n\n\n== abdikationen ==\nkristina hade under flera \u00e5rs tid \u00f6verv\u00e4gt att abdikera och sk\u00e4len d\u00e4rtill var flera. hennes egen motivering att hon som kvinna inte kunde leda arm\u00e9n i f\u00e4lt ans\u00e5g riksdrotsen per brahe vara ett svepsk\u00e4l. de verkliga sk\u00e4len har blivit ett tvistem\u00e5l bland historiker, d\u00e4r curt weibull med utg\u00e5ngspunkt fr\u00e5n katolska kyrkans dokumentation anf\u00f6rt att hon varit starkt religi\u00f6s och sven stolpe anf\u00f6rt att hon ville n\u00e4rma sig den kontinentala libertinismen.i uppsala tillk\u00e4nnagav kristina i februari 1654 \u00e4nnu en g\u00e5ng inf\u00f6r r\u00e5det sitt beslut att abdikera. st\u00e4nderna sammankallades till b\u00f6rjan av maj, och kristina sysselsatte sig med fr\u00e5gan om sitt blivande underh\u00e5ll. den 1 juni 1654 daterades s\u00e5v\u00e4l hennes egen avs\u00e4gelseakt som st\u00e4ndernas underh\u00e5llsrecess. hon f\u00f6rbeh\u00f6ll sig bland annat full suver\u00e4nitet f\u00f6r sin person och domsr\u00e4tt \u00f6ver sitt hovfolk samt befriades fr\u00e5n ansvar f\u00f6r den skuld som riket under hennes tid kunde ha r\u00e5kat i.\ntill underh\u00e5llsl\u00e4nder best\u00e4mdes norrk\u00f6pings stad och slott, \u00f6sel, gotland och \u00f6land, de tyska orterna poel och neukloster, wolgast samt de s\u00e5 kallade taffelgodsen i pommern. drottningen hade r\u00e4tt att tills\u00e4tta domare och \u00e4mbetsm\u00e4n, \u00e4ven de kyrkliga, samt av underh\u00e5llsl\u00e4nderna uppb\u00e4ra inkomsterna, som ber\u00e4knades till omkring 200 000 riksdaler. vid hennes d\u00f6d skulle l\u00e4nderna \u00e5terfalla till sveriges krona, och hon fick inte s\u00e4lja bort delar av dessa landomr\u00e5den. den 6 juni 1654 skedde avs\u00e4gelseceremonin p\u00e5 uppsala slott och samma dag kr\u00f6ntes karl x gustav.\n\n\n== kristina efter abdikationen ==\nkristina l\u00e4mnade uppsala dagen efter att hon avsagt sig tronen. ett skepp l\u00e5g redo att f\u00f6ra henne till kontinenten, men hon f\u00f6redrog landv\u00e4gen. redan \u00e5ret innan hade hon s\u00e4nt iv\u00e4g ett antal tapetserier, konstf\u00f6rem\u00e5l, b\u00f6cker, handskrifter med mera. men hon l\u00e4mnade kvar bland annat ett ganska stort antal tavlor. hennes sista natt i sverige blev n\u00e4r hon \u00f6vernattade p\u00e5 halmstads slott en f\u00f6rh\u00f6stnatt 1654. hon f\u00e4rdades i mansdr\u00e4kt genom danmark, stannade n\u00e5gra dagar i hamburg och fortsatte, \u00e5terigen f\u00f6rkl\u00e4dd, genom de tyska omr\u00e5dena och nederl\u00e4nderna till flandern, d\u00e4r hon tills vidare slog sig ned i antwerpen. h\u00e4r packades hennes konstf\u00f6rem\u00e5l och b\u00f6cker upp. efter en kort tid b\u00f6rjade hon s\u00e4lja och pants\u00e4tta dyrbarheter f\u00f6r att f\u00e5 pengar till l\u00f6pande behov. mot slutet av \u00e5ret begav hon sig till bryssel och avlade d\u00e4r julnatten 1654 sin katolska trosbek\u00e4nnelse i hemlighet.\nunder ett \u00e5r stannade hon i bryssel, d\u00e4r det blev uppenbart att hennes ekonomi inte var stabil. hennes frispr\u00e5kighet v\u00e4ckte anst\u00f6t hos flera uppsatta m\u00e4n inom kyrkan och hovet, och anonyma pamfletter gentemot hennes person b\u00f6rjade spridas. hon hade \u00e4nnu inte heller f\u00e5tt tilltr\u00e4de till rom, d\u00e5 detta kr\u00e4vde en offentlig avs\u00e4gelse av den lutherska tron, vilket i sin tur drastiskt skulle minska chanserna att f\u00e5 det apanage fr\u00e5n sverige hon hade blivit lovad vid abdikationen.\n\n\n=== kristina blir katolik ===\np\u00e5 v\u00e5ren 1655 blev kardinalen fabio chigi p\u00e5ve, under namnet alexander vii. han och kristina k\u00e4nde varandra sedan tidigare. den spanske kungen f\u00f6rs\u00f6kte f\u00e5 p\u00e5ven att bereda henne ett v\u00e4rdigt mottagande, men denne kr\u00e4vde en offentlig \u00f6verg\u00e5ng till katolska kyrkan. kristina dr\u00f6jde med detta s\u00e5 l\u00e4nge hon hade hopp om att f\u00e5 sitt underh\u00e5ll fr\u00e5n sverige ordnat p\u00e5 ett mera tillfredsst\u00e4llande s\u00e4tt. p\u00e5 h\u00f6sten 1655 br\u00f6t hon omsider upp fr\u00e5n bryssel, och avlade den 3 november i innsbruck offentligen sin katolska trosbek\u00e4nnelse. d\u00e4refter reste hon till italien.\n\n\n=== kristina i rom ===\ni slutet av 1655 anl\u00e4nde kristina till rom, h\u00f6ll d\u00e4r 23 (13) december sitt h\u00f6gtidliga int\u00e5g och antog nu de nya namnen maria alexandra, men som namnteckning fortsatte hon att skriva christina alexandra. hon slog sig tills vidare ned i palazzo farnese. vid sin ankomst till rom hade hon bland m\u00e5nga andra \u00e4ven gjort bekantskap med kardinalen decio azzolino, en beg\u00e5vad och inflytelserik kyrkopolitiker. det s\u00e4gs att han blev den ende man som kristina verkligen \u00e4lskat. i korrespondens som finns bevarad avsl\u00f6jar hon en passionerad k\u00e4rlek till honom. han blev ocks\u00e5 hennes r\u00e5dgivare, reformerade hennes hov och skapade en viss reda i hennes ekonomi.men det skulle bli annorlunda f\u00f6r kristina i rom \u00e4n vad hon hade t\u00e4nkt. hennes frispr\u00e5kighet v\u00e4ckte anst\u00f6t inom ledningen f\u00f6r den katolska kyrkan. man hade dr\u00f6mt om en rik g\u00e4st som skulle str\u00f6 guld omkring sig, och drottningens penningbekymmer blev snart en k\u00e4nd sak. hon omgav sig med ett litet hov som valts ut utan tillr\u00e4cklig noggrannhet och som snart blev en skandal i rom. den n\u00e4ra f\u00f6rbindelsen med spanien avbr\u00f6ts och hon v\u00e4nde ist\u00e4llet sina blickar emot frankrike.\nkristina begav sig till frankrike 1656 och fick d\u00e4r ett lysande mottagande. den snillrika, excentriska kvinnan med sin skarpa tunga och sina fria fasoner v\u00e4ckte stort uppseende. man h\u00e4pnade \u00f6ver hennes manliga vana att vr\u00e4ka sig i stolar och i kungens och hela hovets n\u00e4rvaro kasta upp benen \u00f6ver stolskarmarna. utan att bry sig om s\u00e4llskapet intog hon st\u00e4llningar som franska memoarf\u00f6rfattarinnor m\u00e5ste beteckna s\u00e5som \"knappast anst\u00e4ndiga\" \u2013 men man fann hennes upptr\u00e4dande p\u00e5 samma g\u00e5ng h\u00f6gst pittoreskt. en av hovets mest ber\u00f6mda damer, en n\u00e4ra sl\u00e4kting till kungen, tyckte att kristina mest liknade \"en vacker liten pojke\" eller \"en slarvig zigenerska, som r\u00e5kade ha icke fullt s\u00e5 m\u00f6rk hy, som man skulle ha v\u00e4ntat\". med kardinal mazarin inl\u00e4t hon sig i hemliga planer inriktade p\u00e5 ett er\u00f6vringst\u00e5g till neapel, som vid den tiden var en spansk besittning. kardinalen tycktes gynna dessa planer, men det var antagligen endast f\u00f6r syns skull. \nhon \u00e5terv\u00e4nde till italien, men upptr\u00e4dde 1657 \u00e5ter i frankrike, denna g\u00e5ng f\u00f6ga v\u00e4lkommen. hon fick sl\u00e5 sig ned i fontainebleau, och fortsatte att planera intagandet av neapel. hennes f\u00f6rste hovstallm\u00e4stare gian rinaldo monaldesco var dock b\u00f6rdig fr\u00e5n neapel och hade spionerat och i smyg \u00f6ppnat hennes brev. n\u00e4r det framkom besl\u00f6t hon att den 10 november l\u00e5ta avr\u00e4tta honom. avr\u00e4ttningen blev mycket omtalad och kristina beskrevs nu som en m\u00f6rdare, och planerna f\u00f6r neapel var avsl\u00f6jade. franska hovet straffade henne f\u00f6r hennes egenm\u00e4ktiga handling p\u00e5 fransk jord med att under de l\u00e5nga vinterm\u00e5naderna l\u00e4mna henne ensam i fontainebleau. n\u00e4r hon till slut fick komma till huvudstaden blev bes\u00f6ket kort och utan politisk verkan. trots f\u00f6rbittringen som avr\u00e4ttningen v\u00e4ckte stannade kristina kvar till f\u00f6ljande \u00e5r, d\u00e5 hon \u00e5terkom till italien.\nkristina \u00e5ngrade inte sitt handlingss\u00e4tt mot den forne gunstlingen monaldesco. i ett brev till kardinal mazarin f\u00f6rs\u00e4krade hon: \"om jag icke redan utf\u00f6rt handlingen, skulle jag s\u00e4tta den i verket nu i afton, innan jag g\u00e5r till s\u00e4ngs. jag har ingen orsak att \u00e5ngra, vad jag gjort, men v\u00e4l hundra tusen sk\u00e4l att vara n\u00f6jd d\u00e4rmed. jag finner det betydligt l\u00e4ttare att hugga huvudet av folk \u00e4n att frukta dem.\"i rom flyttade kristina 1659 till palazzo riario (numera palazzo corsini) p\u00e5 den h\u00f6gra tiberstranden, som blev hennes fasta bostad. h\u00e4r kunde sm\u00e5ningom hennes samlingar ordnas och uppst\u00e4llas.\n\n\n=== kristinas \u00e5terbes\u00f6k i sverige ===\nsnart befann sig emellertid drottningen p\u00e5 nya resor. karl x gustav dog helt ov\u00e4ntat 1660, och kristina ans\u00e5g att hon personligen borde bevaka sina intressen i sverige. hon ankom dit under den senare riksdagen 1660 och lyckades utverka en bekr\u00e4ftelse p\u00e5 sina underh\u00e5llsl\u00e4nder. dock m\u00e5ste hon avst\u00e5 fr\u00e5n r\u00e4tten att tills\u00e4tta kyrkliga \u00e4mbetsm\u00e4n. d\u00e5 begick hon den of\u00f6rsiktigheten att i en inlaga till st\u00e4nderna f\u00f6rbeh\u00e5lla sig sina arvsanspr\u00e5k, f\u00f6r den h\u00e4ndelse att den unge kungen, karl xi, skulle d\u00f6. st\u00e4nderna protesterade mot detta, och hon tvingades ta tillbaka inlagan. efter n\u00e5gon tids vistelse i norrk\u00f6ping begav hon sig v\u00e5ren 1661 till hamburg, d\u00e4r hon stannade omkring ett \u00e5r. d\u00e4r uppr\u00e4ttade hon ett kontrakt med den judiske bankiren texeira i ett f\u00f6rs\u00f6k att ordna upp sina aff\u00e4rer. f\u00f6rst 1662 \u00e5terkom hon till rom.\nkristina var p\u00e5 sp\u00e4nd fot med f\u00f6rmyndarregeringen f\u00f6r karl xi, ledd av hennes f\u00f6rkastade gunstling magnus gabriel de la gardie, och denne gjorde allt f\u00f6r att om\u00f6jligg\u00f6ra hennes vistelse inom svenskt omr\u00e5de. trots det besl\u00f6t hon sig f\u00f6r att \u00e4nnu en g\u00e5ng bes\u00f6ka sverige. hon l\u00e4mnade rom 1666 f\u00f6r att under tv\u00e5 \u00e5rs tid vistas i hamburg f\u00f6r att reda ut sina ekonomiska oklarheter.  i det \u00e4rendet \u00e5terkom hon 1667 till sverige, men m\u00f6ttes snart av ett f\u00f6rbud att medf\u00f6ra n\u00e5gon katolsk pr\u00e4st. hon l\u00e4mnade sverige, som hon aldrig \u00e5ters\u00e5g, och \u00e5terv\u00e4nde till hamburg. h\u00e4r f\u00f6rs\u00f6kte hon, utan att lyckas, bli vald till den polske kungen johan ii kasimirs eftertr\u00e4dare i polen.\n\n\n=== pengar och underh\u00e5ll ===\nkristina \u00e5terkom till rom 1668 f\u00f6r att aldrig mer l\u00e4mna staden. fr\u00e5gan om hennes underh\u00e5ll hade varit ett huvudmotiv f\u00f6r hennes b\u00e5da bes\u00f6k i sverige. hon hade i sj\u00e4lva verket sk\u00e4l att beklaga sig. den rundligt tilltagna underh\u00e5llssumman hade hon aldrig riktigt uppburit. enligt en i slutet av 1670-talet inl\u00e4mnad avr\u00e4kning skulle hon under 25 \u00e5rs tid i medeltal ha haft endast 60 000 riksdaler om \u00e5ret i inkomst i st\u00e4llet f\u00f6r de ber\u00e4knade 200 000. kristina hade dessutom en stor f\u00f6rvaltning att underh\u00e5lla. en generalguvern\u00f6r stod i spetsen f\u00f6r det hela, d\u00e4rj\u00e4mte guvern\u00f6rer i olika landsdelar j\u00e4mte underordnade tj\u00e4nstem\u00e4n och agenter f\u00f6r hennes penningtransaktioner p\u00e5 olika orter. vid sitt senare bes\u00f6k i sverige lyckades hon f\u00e5 \u00f6sel och gotland utarrenderade. \u00e4ven f\u00f6r de pommerska godsen fanns en f\u00f6rpaktare, men f\u00f6rpaktarna kunde inte g\u00f6ra r\u00e4tt f\u00f6r sig. de pommerska godsen hems\u00f6ktes tv\u00e5 g\u00e5nger av krig, och gotland intogs 1675 av danskarna.\n\u00e5r 1659 tog hon upp en gammal plan att med kejsarens hj\u00e4lp s\u00e4tta sig i besittning av svenska pommern. 1678, d\u00e5 hon ans\u00e5g att sveriges tyska besittningar var o\u00e5terkalleligt f\u00f6rlorade, \u00f6nskade hon f\u00e5 dem \u00f6verl\u00e5tna \u00e5t sig, och att hon i geng\u00e4ld skulle avst\u00e5 sina \u00f6vriga underh\u00e5llsl\u00e4nder och sina fordringsanspr\u00e5k p\u00e5 svenska kronan. f\u00f6r denna sak verkade hon genom ett s\u00e4rskilt ombud. men vid sidan av detta underhandlade hon med den svenska regeringen om att f\u00e5 ett st\u00f6rre kapital, eller att f\u00e5 hertigd\u00f6met bremen. karl xi anvisade henne flera g\u00e5nger stora penningsummor, och ett verkligt bytesavtal kom slutligen till st\u00e5nd. i st\u00e4llet f\u00f6r \u00f6land, som \u00e5terl\u00e4mnades till svenska kronan, fick hon vissa amt i hertigd\u00f6met bremen, som i \u00e5rlig avkastning ber\u00e4knades l\u00e4mna 20 000 riksdaler. dessutom fick hon en \u00e5rlig inkomst p\u00e5 ytterligare 12 000 riksdaler fr\u00e5n andra delar av bremen. man ans\u00e5g i sverige att hennes ers\u00e4ttningsanspr\u00e5k h\u00e4rmed borde vara till fullo gottgjorda. hon hade d\u00e4rj\u00e4mte inkomsterna fr\u00e5n taffelgodsen, gotland och \u00f6sel. de sista \u00e5ren blev johan paulin olivecrantz generalguvern\u00f6r och f\u00f6rvaltade hennes tillg\u00e5ngar framg\u00e5ngsrikt.\n\n\n=== de sista tjugo \u00e5ren ===\nde sista tjugo \u00e5ren tillbringade kristina i rom. under \u00e5ren i hamburg hade hon fortsatt brevkontakt med azzolino, hennes n\u00e4rmaste v\u00e4n och kanske \u00e4ven \u00e4lskare, och de tr\u00e4ffades nu kontinuerligt. brevsamlingen fr\u00e5n kristina till azzolino \u00e4r digitalt publicerade av riksarkivet och livrustkammaren.  kristina f\u00f6ljde fortfarande politiken med intresse, men avh\u00f6ll sig fr\u00e5n att ingripa aktivt. i ett ber\u00f6mt brev till den franske statsmannen hugues terlon skrev hon att hon ogillade ludvig xiv:s f\u00f6rf\u00f6ljelse mot de franska protestanterna. men sm\u00e5 konflikter tr\u00e4dde i st\u00e4llet, och hennes sista \u00e5r st\u00f6rdes av en bitter strid med p\u00e5ven innocentius xi om den s\u00e5 kallade kvartersfriheten.\nkristinas bok- och konstsamlingar h\u00f6rde till de f\u00f6rn\u00e4msta i sitt slag p\u00e5 den tiden. hon upptr\u00e4dde fortfarande som mecenat och spelade en roll i italiens litter\u00e4ra liv. hon instiftade 1674 en \"kunglig akademi\" (accademia reale), som bland annat skulle verka f\u00f6r fr\u00e4mja det italienska spr\u00e5ket. hon f\u00f6rde en omfattande korrespondens med furstar, statsm\u00e4n och l\u00e4rda. p\u00e5 \u00e4ldre dagar sysselsatte hon sig med sin sj\u00e4lvbiografi, som dock inte f\u00f6rdes fram ut\u00f6ver barna\u00e5ren. i enlighet med tidens smak sammanfattade hon sin livserfarenhet i t\u00e4nkespr\u00e5k, och l\u00e4mnade efter sig tv\u00e5 samlingar av dessa under titlarna ouvrage de loisir och sentiments. hon brukade skriva ner sina reflektioner i de b\u00f6cker hon l\u00e4ste, s\u00e5 de har i viss m\u00e5n ett v\u00e4rde som biografiska dokument.\nenligt sven stolpe var kristina alexandra under flera \u00e5r den dominerande gestalten i romerskt teaterliv och \"centrum f\u00f6r det romerska musiklivet\".\n\n\n=== slutet ===\n\n\n==== begravning ====\nefter en kort tids sjukdom avled kristina i sitt hem, d\u00e4r hon var bosatt i palazzo riario (idag heter byggnaden palazzo corsini), klockan sex p\u00e5 morgonen den 19 april 1689 (9 april enligt g.s.) och begravdes, som andra kvinna, med stor h\u00f6gtidlighet i peterskyrkan. i testamentet framg\u00e5r att hon sj\u00e4lv hade \u00f6nskat sig en enkel begravning.\nbegravningsgudstj\u00e4nsten \u00e4gde rum den 23 april 1689 i chiesa nuova, \u00e4ven ben\u00e4mnd santa maria in vallicella. d\u00e4rifr\u00e5n bars kroppen i procession till peterskyrkan. kroppen finns nu i en enkel marmorsarkofag i peterskyrkans grotta, grotte vaticane. grotte vaticane \u00e4r bel\u00e4get cirka 3 meter under peterskyrkans basilika och n\u00e5s via en trappa fr\u00e5n en av de massiva pelare, som b\u00e4r upp peterskyrkans kupol.\nen minnesv\u00e5rd (ett gravmonument) av carlo fontana restes \u00f6ver henne 1702 i peterskyrkan. till universalarvinge insatte hon decio azzolino den yngre (1623\u20131689), som emellertid dog sju veckor senare. han var tidigare vatikanens kardinalstatssekreterare. i ett rum i palazzo riario har kristina l\u00e4mnat efter sitt k\u00e4nda citat p\u00e5 den minnesplatta av sten som markerar hennes bortg\u00e5ng: \"jag f\u00f6ddes fri, levde fri och ska d\u00f6 frigjord\".\ndet var p\u00e5ven clemens xi, som \u00e5r 1702 l\u00e4t s\u00e4tt upp drottning kristinas minnesv\u00e5rd, ett verk som skapades av carlo fontana. minnesv\u00e5rden fick en hedersplats alldeles till h\u00f6ger vid stora ing\u00e5ngen i peterskyrkan. kristina blev den f\u00f6rsta kvinnan som visades en s\u00e5dan \u00e4ra.\np\u00e5 minnesv\u00e5rden st\u00e5r det i \u00f6versatt text: \"clemens xi fullbordade 1702 detta monument \u00f6ver kristina, svearnas drottning, som avsade sig riket och avsvor sig k\u00e4tteriet, samt med fromhet antog den ortodoxa religionen som hon i rom, sin utvalda boning v\u00e4rdigt ut\u00f6vade\".\n\n\n==== bilder fr\u00e5n drottning kristinas gravmonument i peterskyrkan av carlo fontana ====\ncarlo fontana (1634\u20131714) var en schweizisk-italiensk arkitekt, skulpt\u00f6r och ingenj\u00f6r under barocken.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== debatten om orsaken till kristinas abdikation ==\n\u00e5r 1928 f\u00f6rfattade curt weibull en artikel om drottning kristinas abdikation, som gick till h\u00e5rt angrepp mot denne. detta ledde till en omfattande polemik mellan weibull och stolpe. i stora drag handlade debatten om weibulls st\u00e5ndpunkt att kristina var en starkt religi\u00f6s person och att den katolska kyrkans k\u00e4llor om henne \u00e4r tillf\u00f6rlitliga st\u00e4lld mot stolpes st\u00e5ndpunkt att hennes abdikation f\u00f6ranleddes av ett starkt intresse f\u00f6r libertinismen vilken hon kunde n\u00e4rma sig som katolik.\n\n\n== diskussionen kring kristinas k\u00f6nstillh\u00f6righet ==\nkristinas f\u00f6rh\u00e5llande till kvinnorollen har varit ett tema i forskningen. kristinas uttalade ovilja inf\u00f6r \u00e4ktenskapet och det kvinnof\u00f6rakt hon inte s\u00e4llan uttryckte i sina skrifter har tagits upp. omst\u00e4ndigheterna att man misstog sig p\u00e5 hennes k\u00f6n vid f\u00f6dseln, att hon uppfostrades som kung och att hon efter tronavs\u00e4gelsen kunde skapa en ovanligt fri roll som ogift kvinna tack vare sin b\u00f6rd, har alla bidragit till bilden av en avvikande kvinna. \ndet intresse f\u00f6r kristina som v\u00e4cktes av curt weibulls forskning ledde ocks\u00e5 den pensionerade professorn i gynekologi elis essen-m\u00f6ller att f\u00f6rfatta en bok om henne, som publicerades 1937. i drottning christina \u2013 en m\u00e4nniskostudie ur l\u00e4karesynpunkt lanserade essen-m\u00f6ller tesen att kristina med all sannolikhet hade varit en pseudohermafrodit, allts\u00e5 en individ som har normala yttre genitalier f\u00f6r sitt k\u00f6n men en avvikande hormonsammans\u00e4ttning. han ans\u00e5g sig k\u00e4nna igen drag hos kristina som han m\u00f6tt hos n\u00e5gra av sina patienter under \u00e5rens lopp.\nsven stolpe accepterade inte bara essen-m\u00f6llers hypotes; han populariserade den ocks\u00e5 framg\u00e5ngsrikt. i stolpes skrifter sker en subtil f\u00f6rskjutning av kristinas \u00e4ktenskapsv\u00e4gran. hennes sociala motvilja inf\u00f6r \u00e4ktenskapet, s\u00e5 som det konstruerades p\u00e5 hennes tid, blir nu en utpr\u00e4glad sexuell neuros, som kan h\u00e4rledas till insikten om den egna abnormiteten. dessa teorier ledde s\u00e5 sm\u00e5ningom till beslutet att \u00f6ppna kristinas grav, vilket skedde 1965 under ledning av carl-herman hjortsj\u00f6. s\u00e5 l\u00e5ngt som en unders\u00f6kning av skelettet kunde p\u00e5visa var kristina en helt normal kvinna. hjortsj\u00f6 har noggrant redogjort f\u00f6r sin unders\u00f6kning i boken drottning christina \u2013 grav\u00f6ppningen i rom 1965. hjortsj\u00f6 p\u00e5pekar att essen-m\u00f6llers slutsats om kristina inte \u00e4r vetenskapligt underbyggd.sj\u00e4lv tackade kristina i sin sj\u00e4lvbiografi gud f\u00f6r att han l\u00e5tit henne f\u00f6das till flicka, \"s\u00e5 mycket mera\", till\u00e4gger hon, \"som du i din n\u00e5d bevarat mig fr\u00e5n mitt k\u00f6ns svagheter, i det du utrustat b\u00e5de min kropp f\u00f6r \u00f6vrigt och min sj\u00e4l med manliga egenskaper. du har begagnat dig av mitt k\u00f6n f\u00f6r att r\u00e4dda mig undan mitt f\u00e4derneslands laster och utsv\u00e4vningar. om det varit din vilja, att jag skulle blivit man, s\u00e5 hade m\u00e5h\u00e4nda landets vanor och mina f\u00f6ljeslagares f\u00f6red\u00f6me f\u00f6rd\u00e4rvat mig. jag skulle m\u00e5h\u00e4nda ha, som s\u00e5 m\u00e5nga andra, dr\u00e4nkt alla dygder och g\u00e5vor, som du givit mig, i vin. sannolikt hade ocks\u00e5 mitt eldiga och livliga temperament inlett mig i utsv\u00e4vningar med kvinnor, ur vilka det skulle blivit sv\u00e5rt att frig\u00f6ra sig.\"\n\n\n== drottning kristina som retoriker ==\nkristina beskrivs ha varit en skicklig talare och flera av hennes tal framf\u00f6rda i hennes regering och i r\u00e5dsf\u00f6rhandlingar finns nedtecknade och omskrivna. hon har bland annat beskrivits som energifylld, kunnig, v\u00e4lunderr\u00e4ttad. som retoriker l\u00e4r hon har varit skicklig i argumentationsteknik eftersom mycket av den text av henne som \u00e4r kvarl\u00e4mnad handlar om hennes tillt\u00e4nkta \u00e4ktenskap med sin kusin.\nkristina grundade \u00e4ven en ny akademi med mer intellektuell frihet f\u00f6r diskussion f\u00f6r studenter. inom den nya akademin fanns mildare krav p\u00e5 \u00e4mne och opponering. som regent utvecklande hon sig som skicklig retoriker och har av chanut beskrivits:  \n\"hennes r\u00f6st \u00e4r vanligen mycket mild, s\u00e5 att man l\u00e4tt h\u00f6r, att det \u00e4r en flicka som talar, fast hennes ord, vilket spr\u00e5k hon \u00e4n talar, har en extraordin\u00e4r best\u00e4mdhet\".\n\n\n=== k\u00e4nda citat och visdomsord ===\n\u201dk\u00e4rleken och \u00e4ktenskapet \u00e4r s\u00e5 gott som of\u00f6renliga\u201d\u201ddet \u00e4r sj\u00e4len som pr\u00e4stvigs, inte individen, och sj\u00e4len har inget k\u00f6n\u201d.\n\n\n== kristinas liv har inspirerat och avhandlats i flera pj\u00e4ser, b\u00f6cker, operor och filmer ==\nden spanske 1600-talsdramatikern pedro calder\u00f3n de la barca skrev tv\u00e5 pj\u00e4ser om henne: afectos de odio y amor och la protestaci\u00f3n de la f\u00e9. \u00e4ven andra \u00e4ldre europeiska dramatiker skrev verk om henne, framf\u00f6rallt i frankrike och italien.\ntillsammans med johan henric kellgren skrev svenske kungen gustav iii dramat drottning christina i fyra akter med urpremi\u00e4r p\u00e5 hovteatern p\u00e5 gripsholms slott 1785. denna f\u00f6ljdes av 1800-talsdramatikern jeanette stjernstr\u00f6ms drottning christina p\u00e5 mindre teatern i stockholm (f\u00f6reg\u00e5ngaren till nuvarande dramaten) 1851, oscar wijkanders pj\u00e4s amaranterorden p\u00e5 samma teater 1864 och knut michaelsons en skugga p\u00e5 svenska teatern, stockholm 1900, om den \u00e5ldrade kristina i rom.\n1901 skrev august strindberg pj\u00e4sen kristina, skriven f\u00f6r hustrun harriet bosse och uruppf\u00f6rd p\u00e5 f\u00f6rfattarens egen teater, intima teatern, 1908. lars forssell skrev dramat christina alexander f\u00f6r film, men den uruppf\u00f6rdes p\u00e5 teater 1968 och omarbetades till operan christina med musik av komposit\u00f6ren hans gefors p\u00e5 kungliga teatern, 1987. alf henrikson skrev texten till sveriges televisions prix italia-prisbel\u00f6nta musikdramatiska produktion kristina \u2013 en drottning begav sig till rom 1978 i regi av inger \u00e5by.\n1933 gjordes en inte helt verklighetstrogen amerikansk l\u00e5ngfilm i hollywood, drottning christina med greta garbo i titelrollen, och 1974 spelade liv ullmann rollen i \u00e4nnu en amerikansk film, en drottning abdikerar.\ni eric flints \"alternativa historia\" \u00e4r christina ett barn, som lever med amerikaner som \u00f6verf\u00f6rts till tyskland. i ber\u00e4ttelsen blir fadern gustav ii adolf inte d\u00f6dad och hon \u00e4r fortfarande prinsessa. det kr\u00e4vs stark disciplinering f\u00f6r att kontrollera hennes \"skr\u00e4mmande intelligens\".\nkristina har blivit en ikon f\u00f6r lesbiska och feministiska grupper. myten om hennes person har inspirerat komikern jade esteban estrada att portr\u00e4ttera henne i musikaliska ikonportr\u00e4tt (the lesbian and gay history of the world). hennes crossdressing, maskulina kl\u00e4dval, har ocks\u00e5 gjort henne till en postum ikon f\u00f6r transpersoner.\nfinska f\u00f6rfattaren laura ruohonen skrev en pj\u00e4s om henne kallad drottning k, som presenterar en kvinna \u00e5rhundraden f\u00f6re sin tid, som lever efter sina egna regler, v\u00e4xer upp likt en pojke och f\u00f6rargar samtida med okonventionella \u00e5sikter om sexualitet och m\u00e4nniskors identitet, och i slut\u00e4ndan abdikerar fr\u00e5n tronen. pj\u00e4sen hade urpremi\u00e4r vid finlands nationalteater 2002, och efter det har den sedan \u00f6versatts till nio olika spr\u00e5k och satts upp i flera l\u00e4nder bland annat p\u00e5 dramaten i stockholm, i australien, tjeckien, nederl\u00e4nderna, tyskland och usa.\n1981 spelade lena nyman huvudrollen i filmen drottning kristina, skriven av den brittiska dramatikern pam gems och regisserad av bj\u00f6rn melander, och samma pj\u00e4s spelades 2010 p\u00e5 stockholms stadsteater i regi av farnaz arbabi. huvudrollen som drottning kristina spelades d\u00e5 av vanna rosenberg.\n2012 fick pj\u00e4sen dissekering av ett sn\u00f6fall av sara stridsberg urpremi\u00e4r p\u00e5 dramaten. pj\u00e4sen bygger p\u00e5 drottning kristinas livsval och omst\u00e4ndigheter som kvinna.\ni den finske filmaren mika kaurism\u00e4kis internationella film om drottning kristina, the girl king (2015) spelar malin buska titelrollen. sk\u00e5despelaren b\u00e4r ocks\u00e5 sitt andra f\u00f6rnamn kristina just efter drottningen.\ni augusti 2015 visade sveriges television dramadokument\u00e4ren drottning kristina \u2013 den vilda drottningen, med saga g\u00e4rde som drottningen och med manus och regi av tysken wilfried hauke.\ni november 2015 premi\u00e4rvisades den svenska dansfilmen drottning kristina \u2013 den unga drottningen p\u00e5 sveriges television. filmen \u00e4r en del av ett europeiskt-kulturellt initiativ av stiftelsen queen christina, producerad av base 23 - stockholm dance academy med dess unga danselever i tidsautentiska milj\u00f6er men med en blandning av musik- och dansstilar fr\u00e5n klassisk balett till modernare former. under hans marklunds konstn\u00e4rliga ledning skapade medkoreograferna roine s\u00f6derlundh, therese carlsson, mia stagh, alvaro aguilera, malin emmoth och sigge modigh koreografier i sina specifika dansstilar.\ni delaware i nordamerika fick den svenska bos\u00e4ttningen namnet fort christina och floden som passerar omr\u00e5det heter fortfarande christina river. en f\u00f6rort till staden wilmington d\u00e4r fortet l\u00e5g heter christiana.\ndrottninggatan p\u00e5 norrmalm \u00e4r uppkallad efter drottning kristina.\njesuiten vid drottning kristinas hov. i: ivar lo-johansson: furstarna. albert bonniers, stockholm, 1974. isbn 91-0-039099-2\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== antavla ==\n\n\n== referenser ==\n\n\n=== anm\u00e4rkningar ===\n\n\n=== noter ===\n\n\n=== k\u00e4llor ===\nenglund, peter (2007). silvermasken. albert bonnier f\u00f6rlag. isbn 978-91-0-011496-1 \nhjortsj\u00f6, carl-herman (1967). drottning christina \u2013 grav\u00f6ppningen i rom 1965. corona f\u00f6rlag \nnordin, svante (2012). drottningen och filosofen : m\u00f6tet mellan christina och descartes. bokf\u00f6rlaget atlantis. isbn 9173535907 \nstolpe, sven (1974). drottning kristina. 2, efter tronavs\u00e4gelsen. stockholm: bonnier. libris 667568. isbn 91-0-039241-3 \nstolpe, sven (2004). kristina \u2013 drottning & rebell. veritas f\u00f6rlag. isbn 9189684273 \nkristina, 5 i nordisk familjebok (andra upplagan, 1911)\ndrottning kristina som roll i calder\u00f3ns teater av julian vasquez l. (stockholm, 1994)\nweibull, curt (1928). \u201ddrottning christinas \u00f6verg\u00e5ng till katolicismen\u201d. scandia \u2013 tidskrift f\u00f6r historisk forskning 1 (2):  sid. 215\u2013257. issn 0036-5483. http://journals.lub.lu.se/index.php/scandia/article/view/1561/1265. l\u00e4st 25 december 2011. \nweibull, curt (1962). \u201dom drottning christinas trosskifte och tronavs\u00e4gelse\u201d. scandia \u2013 tidskrift f\u00f6r historisk forskning 28 (2):  sid. 14\u2013326. issn 0036-5483. http://journals.lub.lu.se/index.php/scandia/article/view/733/519. l\u00e4st 25 december 2011. \nweibull, curt (1973). \u201dsverige och drottning christina. en venetianare ber\u00e4ttar.\u201d. scandia \u2013 tidskrift f\u00f6r historisk forskning 39 (1):  sid. 64\u201398. issn 0036-5483. http://journals.lub.lu.se/index.php/scandia/article/view/1367/1154. l\u00e4st 25 december 2011. \ngrundberg, malin, ceremoniernas makt. makt\u00f6verf\u00f6ring och genus i vasatidens kungliga ceremonier, nordic academic press, 2005.\ndaniela williams, \"joseph eckhel (1737-1798) and the coin collection of queen christina of sweden in rome\", journal of the history of collections 31 (2019).\n\n\n== externa l\u00e4nkar ==\n\n wikisource har verk av eller om drottning kristina.\n\n wikimedia commons har media som r\u00f6r drottning kristina.\n\nkristina (1626-1689) hos litteraturbanken\nrod\u00e9n, marie-louise : kristina, drottning i svenskt kvinnobiografiskt lexikon\ndrottning kristina i libris\n\u201dkristina\u201d. biografiskt lexikon f\u00f6r finland. helsingfors: svenska litteraturs\u00e4llskapet i finland. 2008\u20132011. urn:nbn:fi:sls-4034-1416928956640"