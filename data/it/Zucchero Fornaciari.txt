"zucchero fornaciari, pseudonimo di adelmo fornaciari (reggio emilia, 25 settembre 1955), \u00e8 un cantautore e musicista italiano.\nannoverato fra i principali esponenti del blues in italia, nell'arco di oltre trent'anni di carriera ha riscosso un ragguardevole successo commerciale, vendendo pi\u00f9 di 60 milioni di dischi tra album e singoli; le sue tourn\u00e9e mondiali e le frequenti collaborazioni con artisti affermati a livello internazionale \u2013 fra i quali luciano pavarotti, andrea bocelli, eric clapton, joe cocker, miles davis, b.b. king, sting e paul young \u2013 hanno contribuito in misura considerevole a estendere la sua popolarit\u00e0 oltre i confini nazionali.sotto il profilo stilistico, la produzione musicale del cantautore emiliano \u00e8 caratterizzata da una sintesi originale della tradizione melodica mediterranea con elementi derivati dal blues, dal gospel e dal soul, generi tipici del sud degli stati uniti d'america.il suo lavoro gli ha fruttato numerosi riconoscimenti, tra cui il premio tenco alla carriera, due world music awards, sei ifpi platinum europe awards, una candidatura ai grammy e l'onorificenza di commendatore dell'ordine al merito della repubblica italiana.\n\n\n== biografia ==\nnato a roncocesi da giuseppe fornaciari (1925-1997) e rina bondavalli (1929-2001), adelmo fornaciari scelse lo pseudonimo zucchero in quanto era il soprannome datogli da una maestra delle elementari. da bambino fu tesserato dalla societ\u00e0 calcistica della reggiana come portiere nella squadra dei pulcini.\nnel 1968 la famiglia si trasfer\u00ec da roncocesi a forte dei marmi, dove adelmo frequent\u00f2 la scuola media inferiore. tre anni pi\u00f9 tardi, nel 1971, la famiglia fornaciari si trasfer\u00ec nuovamente, questa volta ad avenza, un quartiere di carrara, dove adelmo frequent\u00f2 l'i.t.i.s. \"galileo galilei\".diplomato come perito elettronico, la sua grande passione per gli animali lo spinse ad iscriversi all'universit\u00e0 nella facolt\u00e0 di veterinaria; dopo aver superato trentanove esami su cinquantuno abbandon\u00f2 gli studi per dedicarsi alla musica. durante la lunga gavetta svolse vari lavori tra i quali il tornitore, il salumiere e il fornaio.\n\n\n=== 1968-1981: gli inizi e la vittoria al festival di castrocaro ===\ntra il 1968 e il 1978 suon\u00f2 con alcuni gruppi: \"i duca\" (1968), primo gruppo da lui fondato, il trio \"amici del mare\" (1971), che collaborarono come coristi al 45 giri vorrei volare/risposta non c'\u00e8 di \"paolo barberi e il piano verticale\", esordio assoluto in sala d'incisione, \"i monatti\", \"le nuove luci\" (juanita/canto di maggio, city, c 6256), \"sugar & daniel\", \"i decals\" (un'ora, atlas records, at 075) e \"sugar & candies\" (voulez vous danser/my woman, up 10019, mi vida/something in my life, up 10024, e donna o bambina/marylou, harmony h 6069). di queste canzoni riprese in seguito alcuni versi di juanita, nel ritornello di quasi quasi (in zucchero & the randy jackson band) e my woman, con un testo in italiano e il titolo cambiato in bambino io, bambino tu (in blue's).nel 1979 scrisse la musica della canzone il gallo, per l'album del cantautore rinaldo del monte e tutto di te per fred bongusto. nel 1980 form\u00f2 la band \"taxi\" e nel 1981, anno di nascita della primogenita alice, si classific\u00f2 primo al festival di castrocaro con il brano canto te, a pari merito con fiordaliso. la sua prima collaborazione importante fu con michele pecora, insieme al quale realizz\u00f2 il brano di grande successo te ne vai.zucchero ha ripercorso tutti gli avvenimenti pi\u00f9 significativi della sua infanzia e adolescenza, che sono stati spesso fonte di ispirazione per le sue canzoni, nel libro autobiografico il suono della domenica - il romanzo della mia vita del 2011.\n\n\n=== 1982-1986: festival di sanremo, primi album e l'inizio del successo ===\n\nnel 1982 esord\u00ec al festival di sanremo, presentando la canzone una notte che vola via, con la quale giunse penultimo in finale davanti a vasco rossi, ultimo con vado al massimo, e anche come produttore del brano lisa, cantato da stefano sani.\nl'anno successivo partecip\u00f2 per la seconda volta al festival dei fiori nel 1983, col brano nuvola, ammesso alla fase finale, ma che non ebbe successo. fu inoltre autore della seconda canzone classificata, volevo dirti, cantata da donatella milani e di altri tre brani della rassegna. nello stesso anno, pochi mesi prima della nascita della seconda figlia irene fornaciari, pubblic\u00f2 il suo album d'esordio un po' di zucchero, deludente dal punto di vista commerciale e lontano dal genere ricercato, in quanto realizzato in parziale compromesso con la casa discografica polygram.\ndeluso dalla sua situazione artistica, nel 1984 decise di imprimere un importante cambiamento alla sua carriera recandosi in california. a san francisco conobbe corrado rustici, suo futuro produttore, e registr\u00f2 le basi per un nuovo disco, orientandosi verso sonorit\u00e0 pi\u00f9 internazionali: il soul e il blues. ne scatur\u00ec, nel 1985, il secondo album zucchero & the randy jackson band, con testi di mogol e alberto salerno, anticipato dal singolo donne. la canzone, con la quale zucchero partecip\u00f2 per la terza volta a sanremo, divenne un tormentone nonostante fosse stata inizialmente attaccata dalla critica e ignorata dalle giurie, classificandosi in penultima posizione.nel 1986, dopo aver partecipato per la quarta e ultima volta al festival di sanremo col brano canzone triste, piazzatosi alla ventunesima e penultima posizione come l'anno prima, cominci\u00f2 a lavorare con il produttore michele torpedine. quest'ultimo credette nel cantante, concedendogli una nuova occasione dopo il parziale insuccesso dei primi due album. venne cos\u00ec concepito l'album rispetto che, pregno di atmosfere e sonorit\u00e0 rhythm and blues, segn\u00f2 la svolta della carriera di zucchero.\nrisalgono a quest'epoca la collaborazione con gino paoli, che scrisse il testo di come il sole all'improvviso e fu ospite nel rispetto tour, e la frequentazione di zucchero con il gi\u00e0 affermato rocker vasco rossi, tramite il produttore di quest'ultimo: guido elmi.\n\n\n=== 1987-1994: la consacrazione e i primi tour internazionali ===\n\nnel 1987 venne pubblicato blue's, con cui zucchero raggiunse un ragguardevole livello di popolarit\u00e0, vincendo anche il festivalbar 1987, e di vendite con oltre 1 500 000 copie in italia. fra i brani pi\u00f9 noti di questo periodo: con le mani e hey man (testi di gino paoli), senza una donna, poi divenuto il suo maggiore successo internazionale, dune mosse, pippo, non ti sopporto pi\u00f9 e solo una sana e consapevole libidine salva il giovane dallo stress e dall'azione cattolica.\nnel conseguente blue's tour tenne tre concerti con joe cocker, durante i quali i due cantarono insieme una versione del brano with a little help from my friends. contemporaneamente al raggiungimento delle prime grandi soddisfazioni dal punto di vista musicale, tuttavia, zucchero visse un profondo stato di depressione dovuta all'imminente separazione dalla prima moglie angela figli\u00e8.nel 1988 suon\u00f2 alla fiera internazionale del disco di cannes che contribu\u00ec a lanciarlo nel mercato estero e inizi\u00f2 il suo primo tour europeo, lo european tour '88.\nnell'album di gino paoli, l'ufficio delle cose perdute fu incluso il brano hey ma firmato da zucchero. in aprile incontr\u00f2 a new york miles davis, col quale incise una nuova versione di dune mosse, pubblicata solo anni pi\u00f9 tardi in zu & co. in quell'occasione il musicista americano, rimasto colpito dalla canzone, propose di aggiungere una parte jazz alla tromba. nel novembre successivo usc\u00ec snack bar budapest original movie soundtrack, la colonna sonora del film snack bar budapest, firmata da zucchero.il successo di zucchero venne confermato dall'album oro, incenso e birra, pubblicato nel giugno 1989, e che, con oltre 8 000 000 di copie vendute nel mondo, di cui oltre 1 840 000 copie solo in italia, rimase per sette anni l'album italiano pi\u00f9 venduto nel mondo, superato poi da romanza di andrea bocelli. il disco contiene alcune delle canzoni rimaste tra le pi\u00f9 popolari di sempre dell'artista: diavolo in me, overdose (d'amore), madre dolcissima e diamante, con testo di francesco de gregori, dedicata alla nonna di zucchero.\nnell'estate del 1989 zucchero intraprese la prima parte dell'oro, incenso e birra tour. da menzionare i concerti di viareggio e rimini con ospiti joe cocker e miles davis, dell'arena di verona, cui parteciparono ray charles e dee dee bridgewater, e dell'ex mattatoio, con eric clapton, paul young e clarence clemons, registrato e trasmesso l'anno successivo in prima serata su italia 1 in uno speciale presentato da red ronnie, e la partecipazione al festivalbar 1989. \ncharles, dopo l'esibizione di verona, disse del bluesman italiano:\n\n \nda allora, oltre a confermarsi come uno dei maggiori esponenti della musica leggera italiana, zucchero intraprese una ricorrente opera di collaborazione con diversi colleghi.\nil 1989 si chiuse con un progetto nato con spirito goliardico: il 31 dicembre, durante una vacanza sulle dolomiti ampezzane, zucchero form\u00f2, insieme a dodi battaglia, fio zanotti, maurizio vandelli, michele torpedine e umbi maggi, quella che poi si trasform\u00f2 in una vera e propria formazione musicale, adelmo e i suoi sorapis, che pubblic\u00f2 quattro anni dopo l'album walzer d'un blues (1993), inciso in soli nove giorni del 1989 negli studi di registrazione di maggi.\nnel 1990 cominci\u00f2 la seconda parte del tour con ventotto date a supporto di eric clapton, di cui dodici consecutive alla royal albert hall. in concomitanza della terza e ultima parte della tourn\u00e9e, usc\u00ec la raccolta zucchero sings his hits in english, destinata al mercato internazionale.\nzucchero risult\u00f2 poi il primo artista occidentale ad esibirsi al cremlino di mosca dopo la caduta del muro di berlino, dove tenne due esibizioni consecutive nel dicembre 1990. dal secondo concerto, che venne trasmesso in diretta televisiva mondiale dalla rai, fu ricavato live at the kremlin, pubblicato nel novembre successivo.nel 1991 usc\u00ec il singolo senza una donna (without a woman) cantato con paul young, che risulta la canzone pi\u00f9 conosciuta e di maggiore successo di zucchero in ambito internazionale, nonch\u00e9 l'unico singolo di un cantante italiano ad aver raggiunto la vetta della eurochart hot 100 singles, oltre a blue (da ba dee) degli eiffel 65, dal 1965. partecip\u00f2, poi, duettando con sting, conosciuto l'anno prima, al gran premio internazionale della televisione e al tour promozionale dell'ultimo album del cantante britannico, the soul cages, in cui \u00e8 contenuta la versione italiana di mad about you, muoio per te, con testo di zucchero.\nnel 1992, unico italiano invitato, partecip\u00f2 al freddie mercury tribute concert, interpretando il brano las palabras de amor (the words of love) insieme ai queen, in memoria del cantante della band scomparso: da quel momento inizi\u00f2 la collaborazione e l'amicizia con il chitarrista brian may. il 1992 fu anche l'anno in cui incise miserere in duetto con luciano pavarotti. per la parte di tenore nei provini del disco omonimo, michele torpedine chiam\u00f2 il giovane e ancora sconosciuto andrea bocelli, che venne cos\u00ec lanciato dalla collaborazione con lo stesso zucchero nel panorama internazionale, mentre tra i coristi presenzi\u00f2 giorgia todrani, alle prime esperienze in sala d'incisione. inizialmente riluttante, pavarotti si convinse ad accettare dopo aver ascoltato il provino di bocelli. il duetto tra un cantante di musica pop ed un tenore lirico rappresent\u00f2 una novit\u00e0 assoluta alla quale segu\u00ec l'ideazione del pavarotti & friends. il 14 novembre fu ospite del primo raduno del fan club di luciano ligabue all'italghisa durante il neverending tour.\nil 1993 vide zucchero impegnato ne l'urlo tour europa italia, in seguito al quale fu pubblicato l'album walzer d'un blues, scritto quattro anni prima con i sorapis. nel 1994, unico italiano, partecip\u00f2 a woodstock '94 grazie al suo nuovo manager miles copeland, e la versione live di mama venne inclusa nel doppio cd dell'evento. successivamente zucchero contribu\u00ec a lanciare definitivamente andrea bocelli con l'uscita del primo disco del tenore, intitolato il mare calmo della sera, in cui zucchero compare come coautore del brano omonimo e autore di rapsodia.\n\n\n=== 1995-2008: l'apice della carriera musicale ===\n\nnel 1995 venne pubblicato l'album spirito divino che, promosso dai singoli x colpa di chi?, cos\u00ec celeste e il volo, vendette oltre 2 500 000 copie, met\u00e0 delle quali in italia. invitato da dan aykroyd, si esib\u00ec alla house of blues, insieme a jim belushi e dan aykroyd nei panni dei blues brothers e accompagnato dalla the blues brothers band, per le celebrazioni del 46\u00ba compleanno di john belushi. vinse il premio come miglior album dell'anno al festivalbar 1995, poco prima di partire per la sua prima tourn\u00e9e intercontinentale: lo spirito divino tour mondiale.\nnel 1996 zucchero fu il primo artista italiano ad apparire su the faber companion to 20th century popular music, la pi\u00f9 autorevole enciclopedia di musica moderna del ventesimo secolo. fu anche l'unico italiano, insieme a edoardo bennato (1976 e 1992), ai litfiba (1991) e luciano ligabue (1992), a partecipare al montreux jazz festival. a fine anno usc\u00ec the best of zucchero sugar fornaciari's greatest hits che,  promosso dal the best of tour e anticipato dal singolo menta e rosmarino, nel cui video recitarono mietta e natalia estrada, raggiunse i 5 000 000 di copie nel mondo, anche grazie alla riedizione della raccolta con l'inclusione della reinterpretazione di va, pensiero.\nsempre nel 1996 collabor\u00f2 nuovamente con andrea bocelli. il tenore incluse, infatti, rapsodia e il mare calmo della sera nell'album romanza, che, vendendo oltre venti milioni di copie, risulta l'album italiano pi\u00f9 venduto nel mondo, avendo superato il precedente primato di oro, incenso e birra.\nnel 1997, in occasione della mostra del cinema di venezia si esib\u00ec con g\u00e9rard depardieu cantando un piccolo aiuto, i cui proventi della pubblicazione in francia furono devoluti in beneficenza alla fondazione per la ricerca e la prevenzione dell'aids. nello stesso anno collabor\u00f2 nuovamente con b.b. king incidendo un duetto nel brano let the good times roll incluso nell'album deuces wild del bluesman. in campo cinematografico, partecip\u00f2 alla colonna sonora del film il mistero del principe valiant, nel duetto con alannah myles nel brano what are we waiting for, e al doppiaggio del film d'animazione musicale la banda del rock - i musicanti di brema.nel 1998, invitato da luciano pavarotti, si esib\u00ec ai grammy award cantando va, pensiero. invitato da roman pola\u0144ski e affiancato da vangelis e da una grande orchestra, si esib\u00ec, poi, al cinemusic international festival di gstaad. l'album di inediti successivo fu bluesugar che, dedicato al terzo figlio blue, conferm\u00f2 la popolarit\u00e0 dell'artista anche grazie ai singoli blu, puro amore e you make me feel loved.nel 1999 si svolse il bluesugar world tour mondiale comprensivo della partecipazione al night of the proms, prima volta per zucchero. contemporaneamente venne pubblicata la raccolta overdose d'amore/the ballads che include il brano muoio per te in duetto con sting.\ninvitato da bono, partecip\u00f2 ai concerti benefici netaid di londra (wembley stadium), ginevra (palais des nations) e new jersey (giants stadium), dove zucchero esegu\u00ec il volo, accompagn\u00f2 con la chitarra bono nel brano one e, con i vari ospiti, esegu\u00ec il brano new day. partecip\u00f2 poi al michael jackson & friends.nel 2000, anno di pausa per la scrittura del nuovo album di inediti, venne invitato per suonare alla partita d'addio di lothar matth\u00e4us, all'evento faber, amico fragile in memoria dell'appena scomparso fabrizio de andr\u00e9, dove per l'occasione esegu\u00ec ho visto nina volare, e alla registrazione dell'album live moment of glory degli scorpions, duettando con klaus meine nel brano send me an angel.\nnel 2001 fu al festival di sanremo come coautore di due brani: luce (tramonti a nord est) co-scritta e cantata da elisa e di sole e d'azzurro cantata da giorgia: le due canzoni si classificarono rispettivamente prima e seconda.\nquello stesso anno usc\u00ec l'album shake che, trainato da baila e contenente la collaborazione con john lee hooker, vendette 300 000 copie solo in prevendita. ragguardevole successo ebbero anche i duetti con i man\u00e1 in baila morena e eres mi religi\u00f3n, contenuto in revoluci\u00f3n de amor. fu poi ospite al gala per il fifa world player of the year di zurigo.\nnel 2002 shake vinse il festivalbar 2002. venne poi pubblicato veleno, album di mina, che include il brano succhiando l'uva scritto da fornaciari. usc\u00ec al cinema il cartoon spirit - cavallo selvaggio, la cui colonna sonora italiana \u00e8 cantata da zucchero, che tradusse i testi della versione originale di bryan adams. contemporaneamente si svolse lo zucchero shake tour, che si protrasse fino all'anno successivo. il 29 novembre 2003 partecip\u00f2 al primo 46664 a citt\u00e0 del capo.nel 2004 venne pubblicata la raccolta zu & co.. le canzoni incluse, ad eccezione dei due singoli il grande baboomba,  vincitore del festivalbar 2004, e indaco dagli occhi del cielo, sono vecchi successi riarrangiati e interpretati con vari artisti internazionali. ai cori, ad affiancare la giovane elaine jackson, torn\u00f2 per un'ultima collaborazione lisa hunt, storica corista di fornaciari. per presentare il nuovo lavoro, zucchero scelse la royal albert hall per quella che divent\u00f2 la data zero dello zu & co. tour, alla quale parteciparono diversi tra gli artisti accreditati in zu & co.. durante il tour si aggiunsero anche le partecipazioni alle edizioni di quell'anno e del successivo del night of the proms e al bbc a beautiful day. \nnel 2005 zu & co. venne pubblicato negli stati uniti, debuttando al numero 85 della top 200 di billboard e raggiungendo le 500 000 copie vendute negli usa, grazie anche alla distribuzione nei locali della catena starbucks. in luglio 2005 zucchero partecip\u00f2 al live 8 di roma e parigi, e divent\u00f2 il primo artista italiano ad avere l'intera discografia pubblicata sul nuovo supporto fonografico superaudio cd. il 1\u00ba ottobre 2005, al raduno del fan club, avvenne la reunion dello storico gruppo \"le nuove luci\", in cui zucchero milit\u00f2 in giovent\u00f9. poco tempo dopo la serie di concerti 46664, a cui zucchero prese nuovamente parte, i queen decisero di ricominciare il lavoro in studio dopo quindici anni dalla morte di freddie mercury. brian may, che si era messo alla ricerca di una nuova voce per la band, scelse in prima battuta il bluesman italiano, che rifiut\u00f2.\n\nil 6 giugno 2006, dopo un anno dedicato ala scrittura del nuovo album, zucchero venne insignito dell'onorificenza di commendatore dal presidente della repubblica carlo azeglio ciampi.\nnel settembre 2006 venne pubblicato fly che, con diverse ballate e collaborazioni d'autore con artisti come ivano fossati e jovanotti, rappresent\u00f2 una svolta pop rispetto ai dischi precedenti. particolare successo ottennero i singoli bacco perbacco, occhi e un kilo. in francia usc\u00ec les bronz\u00e9s 3: amis pour la vie, dell'omonima popolare saga, il cui brano principale della colonna sonora \u00e8 baila, nella versione cantata con i man\u00e1, che raggiunse il vertice della classifica francese per quattro settimane, a cinque anni dalla pubblicazione. quell'anno partecip\u00f2, inoltre, alla mostra del cinema di venezia, all'evento 46664 e fu nominato ai 49\u00ba grammy awards nella categoria traditional r&b vocal per la versione di you are so beautiful inclusa nel nuovo disco di sam moore.\nnel 2007 si svolse il fly world tour, durante il quale divent\u00f2 il primo artista a cantare all'arena di verona per tre serate consecutive. il tour fu preceduto dalla partecipazione al concerto per i cinquant'anni dell'unione europea a bruxelles e all'evento di ginevra per la vittoria di alinghi all'america's cup 2007. nell'ottobre 2007 il singolo wonderful life anticip\u00f2 la raccolta all the best, pubblicata il 23 novembre 2007 in occasione dei venticinque anni di carriera.il 14 giugno 2008, all'interno dell'all the best world tour, tenne un concerto allo stadio san siro, trasformandolo in un grande teatro all'aperto, davanti a circa 30 000 spettatori e in diretta televisiva nazionale. durante il concerto zucchero dedic\u00f2 uno speciale tributo all'amico luciano pavarotti, scomparso pochi mesi prima, duettando virtualmente con lui in miserere, esperienza che si ripet\u00e9 in ottobre all'evento salute petra e in molti dei successivi concerti. partecip\u00f2 inoltre alle celebrazioni del 46664 per il 90\u00ba compleanno di nelson mandela ad hyde park.\nil 24 ottobre 2008 venne pubblicata una carezza, canzone composta in memoria della madre rina. il brano anticip\u00f2 live in italy, primo progetto live dal 1991. durante il mese di dicembre 2008 si svolse il live in italy tour che, con i due tour precedenti, chiuse una serie di oltre duecento concerti in due anni.\n\n\n=== 2009-2014: il concept album chocabeck e la parentesi cubana ===\n\nil 19 febbraio 2009 fu ospite al festival di sanremo insieme ai sorapis con la figlia irene fornaciari, in gara con il brano spiove il sole. il 21 aprile 2009, a seguito del terremoto dell'aquila, partecip\u00f2 alla registrazione del singolo domani 21/04.2009. il 4 giugno 2009, unico artista italiano, partecip\u00f2 al nelson mandela international day a new york.\nil 19 agosto 2009 partecip\u00f2, in veste di ideatore e realizzatore, al concerto per viareggio.il 14 febbraio 2010 ricevette il premio \"xviii tributo ad augusto\" nell'ambito dell'annuale nomadincontro, da parte dei nomadi, con i quali collabor\u00f2 a ottobre 2010 in raccontiraccolti per la reinterpretazione di hey man. il 3 novembre 2010 pubblic\u00f2 l'undicesimo album in studio chocabeck. anticipato dal singolo \u00e8 un peccato morir, il disco fu scritto come concept album: rappresenta una domenica dall'alba al tramonto di un immaginario paese della \"bassa\" pianura padana.\nil 22 aprile 2011, insieme a irene fornaciari, prese parte al programma televisivo musicale due. il 7 maggio 2011 part\u00ec il chocabeck world tour che, con centoventicinque concerti complessivi, dur\u00f2 oltre un anno.\nil 1\u00ba giugno 2011 cant\u00f2 un soffio caldo e miserere al programma arena di verona, lo spettacolo sta per iniziare. il 16 settembre 2011 prese parte alla prima puntata del programma televisivo i migliori anni, eseguendo diamante, chocabeck e vedo nero.\nl'8 novembre 2011 venne pubblicato il libro autobiografico il suono della domenica - il romanzo della mia vita, edito da mondadori, presentato a che tempo che fa il 18 dicembre.\nil 20 dicembre 2011 venne trasmesso in diretta su rai 2 il concerto il suono della domenica - welcome home delmo!il 23 gennaio 2012, insieme a fiorella mannoia, zucchero prese parte all'ultima esibizione televisiva di ivano fossati a che tempo che fa. a seguito del terremoto dell'emilia del 2012, ader\u00ec al concerto per l'emilia, una settimana prima dell'ultima data del chocabeck world tour, e all'evento benefico italia loves emilia.\nl'8 dicembre 2012, all'avana, present\u00f2 il disco la sesi\u00f3n cubana con un concerto gratuito presso il parco dell'istituto superiore delle arti a cui assistettero 70 000 persone, organizzato in collaborazione con il ministero della cultura, l'istituto cubano della musica, l'universit\u00e0 delle arti e l'ambasciata italiana. l'evento viene ritenuto il secondo pi\u00f9 grande concerto mai tenuto da un cantante straniero nella cuba sotto embargo, superato solo dai rolling stones con l'evento havana moon del 2016.\nl'album, registrato interamente a cuba, pubblicato il 20 novembre 2012 e anticipato dal singolo guantanamera (guajira), rappresent\u00f2 una sperimentazione.il 4 marzo 2013, zucchero si esib\u00ec in piazza maggiore, sul sagrato della basilica di san petronio, accompagnato da cheryl porter e il suo coro gospel, nel brano ave maria mo morro, durante il concerto-tributo in onore di lucio dalla, a un anno dalla sua scomparsa. per l'occasione il bluesman emiliano riscrisse il testo del brano in italiano con al suo interno alcuni frammenti di una poesia di gabriele moreno locatelli. questa versione del brano, contenuto in forma originale ne la sesi\u00f3n cubana, non venne incisa. il 5 aprile 2013 part\u00ec la sesi\u00f3n cubana world tour. in maggio partecip\u00f2 al radioitalialive - il concerto.\nnell'autunno 2013 incise con i 2cellos il libro dell'amore, cover del brano the book of love, il cui testo fu scritto da zucchero stesso, e che venne inclusa nell'album in2ition.\nil 1\u00ba novembre 2013 venne pubblicato il singolo quale senso abbiamo noi, unico estratto dall'album live una rosa blanca, uscito il 3 dicembre 2013 e contenente la registrazione audio e video del concerto tenuto a cuba l'anno precedente.\nnel marzo 2014 ebbe inizio l'americana tour, la cui data pi\u00f9 rappresentativa fu quella al madison square garden, con ospiti tra i quali sting, elisa, fher dei man\u00e1 e jovanotti.\nfacendo seguito alla serie di concerti del cantante in occasione del night of the proms 2014, il 14 novembre 2014, solo in germania, fu pubblicata la raccolta night of the proms 2014 limited edition, contenente all the best e zu & co.\n\n\n=== 2015-2023: il ritorno al blues e nuove sperimentazioni ===\n\nin concomitanza con la registrazione del nuovo album in studio, per il quale bono anticip\u00f2 un proprio contributo in un'intervista concessa alla cnn all'inizio di dicembre 2015, notizia poi confermata pochi giorni dopo da zucchero stesso, le collaborazioni del cantante emiliano con colleghi internazionali continuarono. il 26 giugno 2015 venne pubblicato il duetto un zombie a la intemperie con il cantante spagnolo alejandro sanz, poi eseguita live a madrid l'8 settembre in occasione di una data del tour del cantante spagnolo. il 5 settembre zucchero si esib\u00ec in un duetto improvvisato con bono sulle note di i still haven't found what i'm looking for durante la seconda delle due date italiane del tour innocence + experience tour degli u2 al pala alpitour.\nil 3 ottobre 2015 prese parte all'evento solidale voices for refugees, tenutosi a vienna in favore delle popolazioni rifugiate giunte in europa in numero crescente negli ultimi anni.\ndal 23 ottobre 2015 fu ospite nel tour di marco borsato per sei serate allo ziggo dome.il 17 marzo 2016, in concomitanza con il ritorno live in occasione della manifestazione night of the proms 2016, annunci\u00f2 il titolo del suo successivo album \u2013 black cat \u2013 e la relativa data di uscita internazionale: 29 aprile 2016. il 24 e 25 marzo 2016 vennero pubblicati i singoli di lancio partigiano reggiano e voci, rispettivamente per il mercato italiano e per quello internazionale. dal 21 maggio al 5 giugno 2016 condusse il programma radiofonico hit parade su radio 2. il 24 maggio fu il primo cantante italiano a essere ospite della trasmissione inglese later... with jools holland in onda su bbc two per la promozione del nuovo album. a fine maggio zucchero part\u00ec per il giappone, dove successivamente black cat fu pubblicato con una versione di ti voglio sposare in duetto con il chitarrista nipponico tomoyasu hotei. il 17 giugno venne pubblicato 13 buone ragioni, presentato live ai due eventi estivi wind music awards 2016 e coca-cola summer festival. contemporaneamente al tour promozionale nelle principali televisioni e radio europee, partecip\u00f2 al concerto del 2 luglio a zagabria dei 2cellos. il 9 settembre partecip\u00f2 al celebrity fight night duettando con andrea bocelli. il 10 settembre and\u00f2 in onda su rai 1 lo speciale a lui dedicato zucchero partigiano reggiano con alcuni importanti ospiti del mondo della musica e dello spettacolo. il 16 settembre part\u00ec dall'arena di verona il black cat world tour con un residency show che venne poi riproposto nelle tourn\u00e9e successive. il 25 novembre venne pubblicato black cat deluxe edition.\nil 10 febbraio 2017 vennero annunciati ulteriori concerti del bluesman reggiano all'arena di verona in programma a settembre, per un totale di ventidue in un anno, di cui undici consecutivi. tali date gli permisero di superare luciano ligabue, che ne tenne dieci nel 2009, e il proprio precedente primato di sette date del chocabeck world tour. l'11 febbraio torn\u00f2 al festival di sanremo 2017, per la prima volta in veste di ospite. il 14 aprile venne pubblicato black cat live. il 6 giugno 2017 partecip\u00f2 ai wind music awards 2017 e il 6 settembre all'evento luciano pavarotti \u2013 10th anniversary.\nin ottobre 2017 il singolo un'altra storia anticip\u00f2 la raccolta wanted (the best collection), pubblicata il 3 novembre in occasione dei trentacinque anni di carriera. il 14 novembre 2017 and\u00f2 in onda su canale 5 il programma televisivo zucchero \u2013 wanted tutta un'altra storia, che trasmise uno dei cinque concerti italiani di settembre 2017. il 21 dicembre fu ospite del programma panariello sotto l'albero.annunciato il 17 novembre 2017, a febbraio 2018 part\u00ec il wanted - un'altra storia tour in programma nelle principali citt\u00e0 italiane. il 2 marzo venne pubblicato il doppio vinile wanted - duets & rarities. in estate il tour si concluse con partecipazioni a eventi internazionali come il british summer time, ai wind music awards 2018, e con i due concerti in piazza san marco, poi trasmessi su rai 2 l'inverno successivo nel documentario zucchero: una notte a venezia. in autunno ricevette il premio tenco 2018 alla carriera esibendosi alla 42\u00ba rassegna della canzone d'autore e partecip\u00f2 come ospite a due concerti europei di tomoyasu hotei.\nil 3 gennaio 2019 si esib\u00ec per la prima volta in carriera in oman, nella capitale mascate, per l'evento zucchero \u2013 king of blues. in marzo fu ospite di antonello venditti per il primo dei due concerti venditti & friends, e di francesco de gregori per uno degli spettacoli del tour off the record. dopo i concerti gi\u00e0 comunicati di londra, in aprile vennero annunciati nuovi show all'arena di verona per il 2020, in vista del nuovo album in studio. il 14 giugno fu pubblicato oro, incenso e birra 30th anniversary, una versione celebrativa per i trent'anni dalla prima uscita dell'album. il 4 ottobre venne pubblicato freedom, primo singolo estratto da d.o.c., quattordicesimo album in studio del cantante, in uscita l'8 novembre. il 20 novembre e il 9 dicembre partecip\u00f2 rispettivamente ai concerti benefici griminelli & friends a reggio emilia e rainforest fund 30th anniversary benefit concert su invito di sting.il 5 febbraio 2020 partecip\u00f2 in veste di ospite al festival di sanremo 2020. durante il lockdown dovuto alla pandemia di covid-19, il bluesman fu comunque attivo: oltre ad apparire nel settimanale n\u00ba 3358 topolino, partecip\u00f2 agli eventi benefici music for the marsden, together at home organizzato da lady gaga, unico italiano insieme a andrea bocelli, ed alla giornata della terra. contestualmente anticip\u00f2 tre brani inediti del suo futuro disco di cover. nonostante il rinvio degli eventi dal vivo, tra i quali la sua tourn\u00e9e mondiale, prese parte agli omaggi a fabrizio de andr\u00e9 in cr\u00eauza de m\u00e4 pe z\u00eana e a francesco guccini in note di viaggio - capitolo 2: non vi succeder\u00e0 niente, e partecip\u00f2 ai seat music awards 2020 e al power hits estate 2020. in autunno, contemporaneamente con la pubblicazione di d.o.c. deluxe edition, prese parte all'evento andrea bocelli: believe in christmas.il 2021 \u00e8 stato un anno di sperimentazioni. in maggio venne pubblicato il primo album in acustico inacustico d.o.c. & more, a cui seguirono la collaborazione con davide van de sfroos in maader folk e l'inacustico tour. il 19 novembre pubblic\u00f2 discover, primo album di cover anticipato dal singolo follow you follow me.nel biennio successivo, dopo due anni di rinvii, si svolse il world wild tour. nell'estate 2023 partecip\u00f2 all'evento italia loves romagna e, come ospite, ad uno dei quattro concerti milanesi del music of the spheres world tour dei coldplay. a ottobre 2023 \u00e8 stato presentato zucchero - sugar fornaciari, il primo documentario a lui dedicato, mentre in novembre \u00e8 partito l'overdose d'amore world tour.\n\n\n== vita privata ==\nzucchero si \u00e8 sposato due volte. dal primo matrimonio con angela figli\u00e8 ha avuto due figlie: irene, anch'ella cantante, e alice. dal secondo matrimonio con francesca mozer ha avuto un figlio: adelmo blue. dal 2000 risiede a casa corvi, frazione di pontremoli, presso la tenuta lunisiana soul, il cui nome deriva dall'unione dei toponimi lunigiana e louisiana. ha dichiarato di aver sofferto di depressione nel periodo a cavallo tra gli anni '80 e '90.\ndall'ottobre 2013 \u00e8 presidente onorario della reggiana.\n\n\n=== posizioni politiche, religiose e filosofiche ===\nin occasione delle elezioni politiche del 2008 ha dichiarato di non votare da vent'anni e che non l'avrebbe fatto neppure in quell'occasione, affermando di non riconoscersi in nessuno schieramento, di non essere interessato alla politica e di aver votato solo una o due volte in vita sua. nonostante questo disimpegno, ha espresso pi\u00f9 volte la propria opinione riguardo a tematiche generali e ha partecipato a diverse iniziative benefiche. zucchero si dichiara inoltre ruralista, sostenendo i valori della cultura contadina, ed ateo, anche se nella sua produzione artistica sono presenti diversi elementi spirituali.\n\n\n== stile musicale ==\nzucchero si ispira al blues statunitense, rivisitandolo e contaminandolo con la musica leggera e la musica d'autore italiana. il risultato \u00e8 un blues melodico e dolce, che \u00e8 stato apprezzato dai musicisti con i quali ha collaborato nel corso della sua carriera. lo stile del cantante prese forma in particolare a partire dagli album zucchero & the randy jackson band e rispetto, che nacquero dopo il suo viaggio oltreoceano e l'inizio del sodalizio con corrado rustici nel 1984. il successo dello stile venne confermato con gli album blue's, oro, incenso e birra e spirito divino, suoi album pi\u00f9 rappresentativi, pregni di atmosfere soul e rhythm and blues, e sonorit\u00e0 internazionali. questi ultimi sono a tratti malinconici e ripetitivi, in linea con la struttura tipica del blues, mentre in altri casi hanno ritmi pi\u00f9 incalzanti, tipici delle canzoni per cui \u00e8 famoso. nel corso della carriera zucchero speriment\u00f2 anche con successo il genere pop, in diversi suoi brani, il rock elettronico in bluesugar, il genere latino, in particolare con l'album la sesi\u00f3n cubana e la lirica, in alcuni brani come miserere.i temi delle sue canzoni, raccontati anche nell'autobiografia il suono della domenica - il romanzo della mia vita, riguardano principalmente l'amore, l'amicizia, le vicissitudini personali (ricorrente a tal proposito il burrascoso rapporto con la sua ex moglie) e la vita quotidiana, con un'attenzione particolare alle sue origini contadine. quest'ultimo aspetto, per il quale sono spesso riconoscibili i riferimenti alla pianura padana e alla lunigiana, ha avuto la sua pi\u00f9 evidente espressione nel concept album chocabeck. caratteristica dei suoi testi \u00e8 la creazione di neologismi, che nascono dalla fusione tra termini italiani e anglosassoni, con l'obiettivo di una continua ricerca di termini intercambiabili tra le due lingue, simili nel suono e nel significato, e che si abbinino al meglio alla musica della canzone. zucchero, infatti, dichiar\u00f2 in pi\u00f9 di un'occasione di concepire i brani in un inglese \u00abmaccheronico\u00bb. \u00e8 stato definito da pasquale panella un cantante \u00abpre-testuale\u00bb.per quanto riguarda la cadenza, il tono della voce e la postura, zucchero ha da sempre dichiarato di ispirarsi allo stile e al timbro graffiante di joe cocker, che si alterna talvolta a un timbro pi\u00f9 dolce e leggero.\n\n\n== duetti e collaborazioni ==\nuna costante nella carriera del musicista sono le collaborazioni, che vengono qui riportate, con musicisti, cantanti e autori sia a livello nazionale che internazionale.\n\n\n== discografia ==\n\n\n=== album in studio ===\n1983 \u2013 un po' di zucchero\n1985 \u2013 zucchero & the randy jackson band\n1986 \u2013 rispetto\n1987 \u2013 blue's\n1989 \u2013 oro, incenso e birra\n1992 \u2013 miserere\n1995 \u2013 spirito divino\n1998 \u2013 bluesugar\n2001 \u2013 shake\n2006 \u2013 fly\n2010 \u2013 chocabeck\n2012 \u2013 la sesi\u00f3n cubana\n2016 \u2013 black cat\n2019 \u2013 d.o.c.\n\n\n=== album di cover ===\n2021 \u2013 discover\n\n\n=== album dal vivo ===\n1991 \u2013 live at the kremlin\n2008 \u2013 live in italy\n2013 \u2013 una rosa blanca\n2017 \u2013 black cat live\n\n\n=== raccolte ===\n1990 \u2013 zucchero\n1996 \u2013 the best of zucchero sugar fornaciari's greatest hits\n2004 \u2013 zu & co.\n2007 \u2013 all the best\n2017 \u2013 wanted\n2021 \u2013 inacustico d.o.c. & more\n\n\n== tour ==\n\n1986 \u2013 rispetto tour\n1987 \u2013 blue's tour\n1988 \u2013 european tour '88\n1989 \u2013 oro, incenso e birra tour\n1993 \u2013 l'urlo tour europa italia\n1995/1996 \u2013 spirito divino tour mondiale\n1996/1997 \u2013 the best of tour '96\n1999 \u2013 bluesugar world tour mondiale\n2002/2003 \u2013 zucchero shake tour\n2004/2005 \u2013 zu & co. tour\n2007 \u2013 fly world tour\n2008 \u2013 all the best world tour\n2008 \u2013 live in italy tour\n2011/2012 \u2013 chocabeck world tour\n2013 \u2013 la sesi\u00f3n cubana world tour\n2014 \u2013 americana tour\n2016/2017 \u2013 black cat world tour\n2018 \u2013 wanted - un'altra storia tour\n2021 \u2013 inacustico tour\n2022/2023 \u2013 world wild tour\n2023/2024 \u2013 overdose d'amore world tour\n\n\n== filmografia ==\n\n\n=== cinema ===\nsnack bar budapest, regia di tinto brass (1988) - colonna sonora\norchidea selvaggia 3, regia di zalman king (1992) - colonna sonora\nfrench kiss, regia di lawrence kasdan (1995) - colonna sonora\nil mistero del principe valiant, regia di anthony hickox (1997) - colonna sonora\nbasta guardare il cielo, regia di peter chelsom (1998) - colonna sonora\nspirit - cavallo selvaggio, regia di kelly asbury (2002) - colonna sonora\nles bronz\u00e9s 3: amis pour la vie, regia di patrice leconte (2006) - colonna sonora\n\n\n=== televisione ===\nbaywatch - serie tv, episodio 3x3, 3x22 (1992) - colonna sonora\n\n\n=== doppiaggio ===\nla banda del rock - i musicanti di brema, regia di eberhard junkersdorf (1997 - inglese)\nsing 2 - sempre pi\u00f9 forte, regia di garth jennings (2021 - italiano)\n\n\n=== documentario ===\npavarotti, regia di ron howard (2019)\nennio, regia di giuseppe tornatore (2021)\nzucchero - sugar fornaciari, regia di valentina zanella e giangiacomo de stefano (2023)\n\n\n== riconoscimenti ==\n\n\n== onorificenze ==\n\nzucchero non si \u00e8 presentato alla cerimonia di ritiro dell'onorificenza, ma ha comunque ringraziato il presidente ciampi del riconoscimento, inviando un telegramma per \u00abcondividere questo premio con tutti i musicisti italiani che stanno portando il nostro paese nel mondo\u00bb.\n\ncittadinanza onoraria di viareggio\ncittadinanza onoraria di memphis\ncittadinanza onoraria di reggio emilia\n\n\n== note ==\n\n\n== bibliografia ==\n aa.vv., enciclopedia del rock italiano, a cura di gianluca testani, arcana editrice, 2006, isbn 88-7966-422-0.\n luca beatrice, canzoni d'amore, milano, arnoldo mondadori editore, 2018, isbn 978-88-04-68761-0.\n alessandro bolli, dizionario dei nomi rock, padova, arcana editrice, 1998, isbn 978-88-7966-172-0.\n ilaria bononi e vittorio coletti, l'italiano della musica nel mondo (pdf), accademia della crusca, firenze, goware, 2015,  p. 124, isbn 978-88-6797-423-8. url consultato il 18 marzo 2019 (archiviato dall'url originale il 19 ottobre 2021).\n leonardo colombati, la canzone italiana 1861-2011: storie e testi, milano, arnoldo mondadori editore, 2011, isbn 978-88-04-61013-7.\n enrico deregibus, dizionario completo della canzone italiana, firenze, giunti editore, 2006, isbn 978-88-09-75625-0.\n massimo emanuelli, 50 anni di storia della televisione attraverso la stampa settimanale, milano, greco & greco, 2004, isbn 978-88-79-80346-5.\n zucchero fornaciari, il suono della domenica - il romanzo della mia vita, milano, arnoldo mondadori editore, 2011, isbn 978-88-04-61383-1.\n felice liperi, storia della canzone italiana (pdf), roma, rai eri, 2016, isbn 978-88-9316-067-4. url consultato l'11 ottobre 2019 (archiviato dall'url originale il 28 agosto 2020).\n michele monina, il grande libro del pop italiano, roma, fanucci editore, 2014, isbn 978-8-8347-1892-6.\n(en) juliana tzvetkova, pop culture in europe, santa barbara, abc-clio, 2017, isbn 978-1-4408-4466-9.\n\n\n== altri progetti ==\n\n wikiquote contiene citazioni di o su zucchero fornaciari\n wikimedia commons contiene immagini o altri file su zucchero fornaciari\n\n\n== collegamenti esterni ==\n\n sito ufficiale, su zucchero.it. \n zucchero (canale), su youtube. \n z\u00f9cchero, su treccani.it \u2013 enciclopedie on line, istituto dell'enciclopedia italiana. \n opere di zucchero fornaciari, su openmlol, horizons unlimited srl. \n malise / adelmo \"zucchero\" fornaciari / zucchero, su discografia nazionale della canzone italiana, istituto centrale per i beni sonori ed audiovisivi. \n(en) zucchero fornaciari, su allmusic, all media network. \n(en) adelmo fornaciari / zucchero / aldo fornaciari / cuch\u00e9ro / malise, su discogs, zink media. \n(en) zucchero, su musicbrainz, metabrainz foundation. \n(en) zucchero fornaciari, su secondhandsongs. \n registrazioni audiovisive di zucchero fornaciari / zucchero fornaciari (altra versione), su rai teche, rai. \n(en) zucchero fornaciari, su imdb, imdb.com. \n(en) zucchero fornaciari, su behind the voice actors, inyxception enterprises."