"l'omicidio di elisa claps \u00e8 un fatto di cronaca nera in cui fu vittima una studentessa di sedici anni, nata a potenza il 21 gennaio 1977. scomparve nella citt\u00e0 natale il 12 settembre 1993 e se ne persero le tracce per diciassette anni, fino a quando il suo cadavere venne rinvenuto nel sottotetto della chiesa della santissima trinit\u00e0 di potenza il 17 marzo 2010.le indagini successive appurarono che la morte della giovane avvenne lo stesso giorno della sua scomparsa e identificarono l'assassino in danilo restivo, ventunenne all'epoca dell'omicidio, il quale, nel periodo in cui la sorte di elisa claps era ancora sconosciuta, fu giudicato colpevole anche dell'uccisione di una vicina di casa, heather barnett, compiuta il 12 novembre 2002 in territorio britannico.\n\n\n== storia ==\nelisa claps, sorella minore di ermenegildo (detto gildo) e luciano, figli di una guardia giurata e un'impiegata, era una studentessa al terzo anno del liceo classico di potenza. la mattina di domenica 12 settembre 1993 usc\u00ec di casa dicendo al fratello gildo che si sarebbe recata a una funzione religiosa nella vicina chiesa insieme a un'amica e che sarebbe rientrata entro le 13 per raggiungere la famiglia, che doveva pranzare nella casa di campagna a tito.\nsecondo le testimonianze, la giovane aveva concordato con l'amica tale versione, ma in realt\u00e0 voleva recarsi presso la chiesa della santissima trinit\u00e0, sita nel centro di potenza, per incontrare un amico che doveva consegnarle un regalo per la promozione agli esami di riparazione. da quel momento di elisa si persero le tracce.\n\n\n== indagini ==\nl'inchiesta venne inizialmente assegnata alla procura della repubblica di potenza e il caso affidato alla pm felicia genovese. si scopr\u00ec che la persona incontrata da elisa quella mattina era danilo restivo, ventunenne originario di erice, sicilia, trasferitosi da ragazzino a potenza con la famiglia, dove il padre maurizio aveva assunto l'incarico di direttore della biblioteca nazionale potentina. restivo risult\u00f2 essere stato l'ultima persona ad aver visto la ragazza; la ricostruzione che il giovane diede dei propri spostamenti dopo l'incontro fece sorgere alcuni sospetti nei suoi confronti da parte degli inquirenti.\nalcune ore dopo la sparizione di elisa, infatti, restivo si present\u00f2 con gli abiti insanguinati al pronto soccorso dell'ospedale cittadino per farsi medicare un taglio alla mano, raccontando ai medici d'essersi ferito in seguito a una caduta accidentale avvenuta nel cantiere vicino alla chiesa della santissima trinit\u00e0, dove si stavano costruendo delle scale mobili. la ferita, tuttavia, sembr\u00f2 provocata da una lama. i vestiti che il giovane indossava quella domenica apparvero vistosamente insanguinati, ma non vennero sequestrati immediatamente; restivo si rese irreperibile per i due giorni successivi giustificandosi con la necessit\u00e0 di aver dovuto sostenere un esame universitario a napoli. una volta rintracciato dagli inquirenti, restivo afferm\u00f2 di aver parlato con elisa per qualche minuto, chiedendole consiglio su come comportarsi con una comune amica della quale si era innamorato e che, inoltre, elisa gli avrebbe confidato di essere spaventata a causa di un individuo che l'aveva importunata mentre stava entrando in chiesa. dopodich\u00e9, secondo il racconto di restivo, la ragazza si sarebbe allontanata mentre lui si era trattenuto a pregare.\ngli inquirenti scoprirono che restivo aveva l'abitudine di importunare le ragazze delle quali si invaghiva, effettuando spesso telefonate mute nelle quali si sentiva la colonna sonora del film profondo rosso o il brano per elisa di beethoven. un'altra abitudine di restivo era quella di tagliare di nascosto ciocche di capelli a giovani donne con un paio di forbici che portava sempre con s\u00e9. alcune amiche di elisa dichiararono che restivo aveva tentato di corteggiarle senza successo e che era abitudine del giovane cercare di ottenere appuntamenti dalle ragazze da cui era attratto con la scusa di offrire piccoli doni, diventando poi aggressivo e violento nel momento in cui quest'ultime rifiutavano i suoi approcci.\nquando apprese che la giovane aveva avuto un appuntamento con restivo, la madre di elisa focalizz\u00f2 la sua attenzione verso il ragazzo, dichiarando che, con ogni probabilit\u00e0, danilo aveva ucciso elisa e ne aveva occultato il corpo. la donna perci\u00f2 chiese ripetutamente agli inquirenti d'indagare a fondo su restivo, ma senza esito.\nnel frattempo, nel 2002, il fratello di elisa, gildo, in accordo con tutta la famiglia, ebbe l'idea di creare la prima associazione dei familiari delle persone scomparse: l'associazione penelope.\n\n\n=== il ritrovamento del cadavere ===\nil 17 marzo 2010, diciassette anni dopo la sparizione, i resti di elisa claps vennero ritrovati occultati in fondo al sottotetto della chiesa potentina della santissima trinit\u00e0 (la stessa dove elisa si era recata il giorno della sua scomparsa). il cadavere venne scoperto per caso da alcuni operai durante lavori di ristrutturazione per infiltrazioni d'acqua; oltre ai resti umani, vennero trovati anche un orologio, gli occhiali, gli orecchini, i sandali e quel che restava dei vestiti della giovane. il reggiseno appariva tagliato e i jeans aperti, suggerendo che la ragazza avesse subito un'aggressione a sfondo sessuale prima di essere uccisa.il ritrovamento venne giudicato dai familiari della vittima una messa in scena, ritenendo che fosse avvenuto in precedenza e che fosse stato tenuto nascosto dal parroco della chiesa, don domenico \"mim\u00ec\" sabia; la madre di elisa dichiar\u00f2 di sospettare del religioso, poi deceduto nel 2008, perch\u00e9 non le avrebbe mai permesso di ispezionare i locali della chiesa, mentre il fratello di elisa chiese all'arcivescovo di potenza-muro lucano-marsico nuovo di \u00abdire finalmente la verit\u00e0 su quanto accaduto\u00bb.particolare scalpore deriv\u00f2 anche dal fatto che, appurata la circostanza del ritrovamento del cadavere da parte del viceparroco alcuni mesi prima della sua segnalazione, questi abbia affermato di aver taciuto il fatto poich\u00e9 a detta dello stesso quel giorno l'arcivescovo era impegnato e non riusc\u00ec a raggiungerlo telefonicamente, decidendo di riprovare il giorno dopo, cosa che non fece perch\u00e9 gli pass\u00f2 di mente. maggiori dettagli su come si giunse alla scoperta del cadavere trapelarono solo in seguito, quando \u2013 a gennaio 2013 \u2013 si chiusero le indagini della magistratura sulle due donne delle pulizie che avevano avvertito il parroco della scoperta fatta nel sottotetto, e che rilasciarono dichiarazioni discordanti.il 19 maggio 2010 danilo restivo, nel frattempo trasferitosi in inghilterra a bournemouth, nel dorset, venne fermato dalla polizia con l'accusa di omicidio volontario con riferimento al brutale assassinio del 2002 ai danni dell'allora sua vicina di casa, la sarta heather barnett. da tempo era tenuto sotto controllo e pedinato dalla polizia locale, che lo aveva anche ripreso mentre in una zona boschiva \u2013 armato di uno stiletto \u2013 pedinava con atteggiamento sospetto donne inglesi.alla data del 28 maggio 2010 i risultati dell'autopsia sui resti del corpo di elisa claps erano ancora secretati ma gli inquirenti comunicarono che elisa claps era stata raggiunta da 13 colpi inferti da un'arma da taglio e a punta.il 29 giugno 2010 alcune foto contenute nella perizia medico legale filtrarono alla stampa. il 6 luglio 2010 vincenzo pascali, direttore dell'istituto di medicina legale dell'universit\u00e0 cattolica del sacro cuore di roma, rifer\u00ec ai consulenti delle parti che dalle tracce di sperma trovate sul materasso posto vicino al cadavere erano stati estratti due profili genetici \u2013 diversi tra loro \u2013 e su uno strofinaccio sequestrato nei locali del centro culturale newman (che ha sede nella canonica, sotto al sottotetto) si riusc\u00ec a estrarre un terzo profilo genetico sovrapponibile a uno di quelli individuati sul materasso. pertanto, sarebbe stato possibile risalire a due individui di sesso maschile che utilizzarono tale materasso come alcova.il 12 settembre 2010, a potenza, si tenne una manifestazione a ricordo di elisa claps da parte dell'associazione libera, con centinaia di cittadini che scesero in piazza per chiedere giustizia. il fratello gildo dichiar\u00f2 che nel 1996 nel sottotetto della chiesa della trinit\u00e0, per la durata di circa un anno, si tennero dei lavori durante i quali l'impresa appaltatrice \"incernier\u00f2 dei cassettoni proprio in corrispondenza del cadavere di mia sorella. ridicolo pensare che nessuno abbia mai visto niente\"; sostenne inoltre che nel 2008 qualcuno doveva aver rimosso del materiale che copriva il corpo. pertanto chiese conto di ci\u00f2 all'arcivescovo ritenendo che doveva sapere qualcosa oppure che non fosse in grado di gestire i membri della sua arcidiocesi, concludendo con l'opinione: \"il ritrovamento \u00e8 stato solo una messinscena\".\nin quella stessa occasione don marcello cozzi, referente locale di libera, invoc\u00f2 l'intervento del presidente della repubblica giorgio napolitano per chiedere conto al consiglio superiore della magistratura, da lui presieduto, dell'operato di felicia genovese, il pm che coordin\u00f2 le indagini nel periodo potentino, in quanto sospettata di aver volontariamente insabbiato il caso. la stessa per\u00f2 venne successivamente prosciolta dall'accusa. il caso era comunque stato trasferito alla procura di salerno. si era inoltre pi\u00f9 volte occupata del caso la trasmissione rai chi l'ha visto?, con uno specifico intervento sinottico di marco travaglio.l'8 ottobre 2010 il gip di salerno, attilio franco orio, in accoglimento della richiesta dei pm titolari dell'inchiesta rosa volpe e luigi d'alessio, che domandavano una seconda perizia sui resti di elisa, fiss\u00f2 per il 18 ottobre un secondo incidente probatorio per il conferimento del quesito al ctu, il comandante del ris di parma, il tenente colonnello dei carabinieri giampietro lago.il 25 ottobre 2010 vennero rese note alcune risultanze aggiuntive: i clasti (sassolini) provenienti dal sottotetto e presenti nel solco del tacco di elisa claps dimostravano che elisa arriv\u00f2 viva, camminando, nel luogo dove fu poi uccisa; la giovane successivamente sarebbe stata colpita con delle forbici di medie dimensioni e da una lama tagliente; l'aggressore si accan\u00ec su di lei per un tempo relativamente lungo dopo l'aggressione, con elisa moribonda o gi\u00e0 morta. vicino al cadavere fu ritrovato un bottone rosso (riferito da alcuni giornali come simile a quelli di un abito talare), mentre i fori nel tavolato posto sotto le tegole, in corrispondenza del luogo di ritrovamento del cadavere, che risultavano praticati con un cacciavite spaccato di piccole dimensioni, fecero pensare a operazioni condotte senza metodo per creare frettolosamente una feritoia nel sottotetto allo scopo di far disperdere i miasmi. fu condotta una perizia dattiloscopica sui dodici reperti prelevati nel sottotetto della chiesa santissima trinit\u00e0, per comparare le impronte digitali trovate sugli oggetti repertati con quelle di danilo restivo. venne inoltre prelevato un campione di dna rinvenuto sulla maglia indossata dalla vittima, che dalle analisi risult\u00f2 appartenere a restivo.il 9 marzo 2011 nel corso della puntata di chi l'ha visto? l'avvocato della famiglia claps precis\u00f2 che sulla maglia erano state ritrovate tracce di sangue e di saliva appartenenti a restivo. il 2 luglio 2011 venne officiato il funerale di elisa da don marcello cozzi e da don luigi ciotti. in occasione dell'evento venne proclamato il lutto cittadino. su espresso desiderio dei familiari della ragazza, le esequie si tennero all'aperto.\n\n\n== processi ==\n\n\n=== il processo in inghilterra ===\nil 30 giugno 2011 danilo restivo venne condannato all'ergastolo dalla crown court (tribunale) di winchester per l'assassinio di heather barnett, uccisa il 12 novembre 2002 a charminster, un villaggio del dorset nei pressi di bournemouth.\nrestivo infatti si era trasferito in quel villaggio, diventando vicino di casa di heather. la donna venne trovata assassinata nella propria abitazione e le indagini portarono a ipotizzare il coinvolgimento dell'uomo, pista alimentata dal fatto che la dinamica dell'omicidio presentasse delle analogie con quelle che portarono alla morte di elisa. a complicare ulteriormente la posizione di restivo fu la scoperta di atteggiamenti sospetti da parte dell'uomo che collezionava ciocche di capelli di giovani donne, abitudine che praticava quando ancora viveva in italia; alcuni campioni infatti vennero ritrovati nelle rispettive scene del crimine.\nnel pronunciare la sentenza \u2013 in cui si afferma che senza ombra di dubbio restivo ha ucciso anche elisa claps \u2013 il giudice michael bowes ha inoltre detto a restivo: \u00ablei non uscir\u00e0 mai di prigione [...]. lei \u00e8 recidivo. \u00e8 un assassino freddo, depravato e calcolatore [...] che ha ucciso heather come ha fatto con elisa [claps, n.d.r.] [...]. ha sistemato il corpo di heather come fece con quello di elisa. le ha tagliato i capelli, proprio come elisa [...]. merita di stare in prigione per tutta la vita\u00bb.\n\n\n=== il primo processo in italia ===\nl'8 novembre 2011, presso il tribunale di salerno, ha inizio il processo di primo grado a danilo restivo, con rito abbreviato. nel corso della prima udienza i pm, facendo notare che i reati concorrenti pi\u00f9 gravi a carico di restivo, che avrebbero potuto far scattare l'ergastolo, sono tutti prescritti, avanzano la richiesta di trent'anni di reclusione, ossia il massimo possibile, unitamente all'interdizione perpetua dai pubblici uffici e tre anni di libert\u00e0 vigilata al termine dell'espiazione della pena. l'11 novembre 2011 restivo viene condannato a trent'anni di carcere, l'interdizione perpetua dai pubblici uffici e la libert\u00e0 vigilata per tre anni a fine pena, oltre al versamento di 700000 \u20ac alla famiglia claps a titolo di risarcimento.il processo di appello, iniziato a salerno il 20 marzo 2013 e celebrato in presenza di restivo (dall'11 marzo 2013 estradato temporaneamente in italia), si conclude il 24 aprile 2013 con la conferma della condanna a 30 anni per restivo. il 23 ottobre 2014 la corte di cassazione conferma in via definitiva la condanna a 30 anni inflitta nei confronti di restivo nei precedenti gradi di giudizio.\n\n\n== condanne ==\ndanilo restivo \u00e8 attualmente recluso nel penitenziario inglese di winchester (hampshire), dove dal 2011 sta scontando la condanna a 40 anni per l'omicidio di heather barnett. al termine della detenzione nel regno unito, nel 2051, lo attende la carcerazione in italia per ulteriori 30 anni, in esecuzione della sentenza di condanna per l'omicidio di elisa claps.\n\n\n== l'inchiesta-bis in italia ==\nanche dopo la sentenza di condanna per restivo a trent'anni, resta ancora aperta l'indagine della procura di salerno sulla scomparsa di elisa claps, sulle modalit\u00e0 del ritrovamento del cadavere e su eventuali complicit\u00e0 di cui avrebbe beneficiato restivo. l'11 novembre 2011 l'avvocato della famiglia claps, prima della lettura della sentenza, sottoline\u00f2 che danilo restivo per l'omicidio di elisa non avrebbe avuto l'ergastolo \"per colpa della chiesa, che in questi 18 anni ha permesso che fossero prescritti i reati concorrenti di violenza sessuale e occultamento di cadavere\". lo stesso gup boccassini in primo grado aveva scritto nella sua sentenza di \"condotte di inquinamento probatorio imputabili a famigliari e terzi\", di omissioni gravi.fu annunciato il processo per falsa testimonianza di due donne delle pulizie della curia potentina, in quanto mentirono affermando di aver scoperto i resti di un cadavere nel sottotetto della chiesa della santissima trinit\u00e0 solo il 17 marzo 2010 mentre vi sono evidenze che inducono la procura a ritenere che da mesi sapessero che l\u00e0 vi era un cadavere.\n\n\n== riapertura della chiesa della santissima trinit\u00e0 ==\nnel 2022 la famiglia claps si oppone all'avvenuta riapertura al culto della chiesa della santissima trinit\u00e0 di potenza, ritenendo che in tale edificio non siano state fatte tutte le indagini necessarie per giungere alla verit\u00e0 e che parte di essa rimanga sepolta in tale chiesa \"coperta da una cortina impenetrabile di omissioni e colpevoli silenzi\".il 24 agosto 2023 la chiesa viene riaperta al culto \"per un congruo tempo\" (poche ore diurne). la famiglia claps si conferma contraria alla decisione (peraltro precedentemente annunciata da una lettera dello stesso papa francesco), denunciando come la riapertura sia avvenuta nel periodo estivo e a poche settimane dal trentennale dell'omicidio. una targa commemorativa dedicata al parroco don mim\u00ec ha inasprito le polemiche, definita da gildo come \"l'ultimo affronto alla memoria di elisa e alla nostra battaglia\".\n\n\n== l'omicidio di elisa claps nella cultura di massa ==\n\n\n=== documentari ===\nla vicenda di elisa claps (la cui sorte era ancora incerta) viene raccontata nel film documentario libera nos a malo (2008), diretto da fulvio wetzl.\ncercando elisa - il delitto claps, documentario trasmesso su discovery+ (2021).\n\n\n=== podcast ===\ndemoni urbani: per elisa (2021), podcast di francesco migliaccio.\nindagini: potenza, 12 settembre 1993 (2022), podcast in due puntate a cura di stefano nazzi.\ndove nessuno guarda: il caso elisa claps (2023), podcast in otto puntate di pablo trincia.\nla scomparsa di elisa claps e danilo, il parrucchiere di potenza (2023) di elisa de marco.\n\n\n=== fiction ===\nper elisa - il caso claps, miniserie tv in sei puntate andata in onda su rai 1 tra il 24 ottobre e il 7 novembre 2023.\n\n\n== note ==\n\n\n== bibliografia ==\n pino casamassima, il caso claps. una storia nascosta, gruppo albatros il filo, 2010, isbn 978-88-567-2685-5.\n federica sciarelli, gildo claps, per elisa. il caso claps: 18 anni di depistaggi, silenzi e omissioni, milano, rizzoli, 2011, isbn 978-88-17-05160-6.\n jones tobias, sangue sull'altare (il caso elisa claps: storia di un efferato omicidio e della difficile ricerca della verit\u00e0), milano, il saggiatore, 2012, isbn 978-88-428-1773-4. url consultato il 24 ottobre 2014 (archiviato dall'url originale il 25 ottobre 2014).\nedizione originale: (en) blood on the altar, 1\u00aa ed., faber and faber, 2012, isbn 978-0-571-27493-2.\n pierangelo maurizio, l'uomo che amava uccidendo, roma, koin\u00e8, 2012, isbn 978-88-89828-19-9. url consultato il 24 ottobre 2014 (archiviato dall'url originale il 25 ottobre 2014).\nfabio amendolara, fabrizio di vito, elisa claps, indagine nell'abisso della chiesa della trinit\u00e0, edimavi, isbn 978-8890647642.\n\n\n== altri progetti ==\n\n wikimedia commons contiene immagini o altri file su omicidio di elisa claps\n\n\n== collegamenti esterni ==\n chi l'ha visto?: elisa claps, rai 3, 5 ottobre 1993. url consultato il 7 novembre 2014."