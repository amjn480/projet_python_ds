"par\u00eds (en franc\u00e8s: paris) \u00e9s la capital i la ciutat m\u00e9s gran de la rep\u00fablica francesa i de la regi\u00f3 de l'illa de fran\u00e7a, tamb\u00e9 coneguda com a regi\u00f3 parisenca, creuada pel sena; \u00e9s una de les aglomeracions urbanes m\u00e9s grans d'europa, amb una poblaci\u00f3 de 13.067.000 habitants, 2.211.297 dels quals resideixen al municipi de par\u00eds. per la seva renda per capita \u00e9s la ciutat m\u00e9s rica d'europa. el gentilici dels habitants \u00e9s parisenc (m) o parisenca (f). est\u00e0 situada en tots dos marges d'un llarg meandre del riu sena, al centre de la conca parisenca, entre la conflu\u00e8ncia del riu marne i el sena, aig\u00fces amunt, i l'oise i el sena, aig\u00fces avall. la ciutat de par\u00eds, dins dels seus estrets l\u00edmits administratius, t\u00e9 una poblaci\u00f3 de 2.273.305 habitants el 2015. no obstant aix\u00f2, al segle xx, l'\u00e0rea metropolitana de par\u00eds s'expand\u00ed m\u00e9s enll\u00e0 dels l\u00edmits del municipi de par\u00eds, i avui dia, amb una poblaci\u00f3 de 12.405.426 habitants el 2013, \u00e9s la segona \u00e0rea metropolitana del continent europeu (despr\u00e9s de londres) i la 28a del m\u00f3n.\nla zona de par\u00eds \u00e9s, juntament amb la de londres, un dels nuclis econ\u00f2mics m\u00e9s importants d'europa. amb 607 mil milions d'euros (845 mil milions de d\u00f2lars), va produir m\u00e9s d'una quarta part del producte interior brut (pib) de fran\u00e7a el 2011. la d\u00e9fense \u00e9s el principal barri de negocis d'europa; alberga la seu social de gaireb\u00e9 la meitat de les grans empreses franceses, aix\u00ed com la seu de vint de les 100 m\u00e9s grans del m\u00f3n. coneguda tamb\u00e9 com la \u00abciutat llum\u00bb (la ville lumi\u00e8re), \u00e9s la destinaci\u00f3 tur\u00edstica m\u00e9s popular del m\u00f3n, amb m\u00e9s de 42 milions de visitants estrangers per any. t\u00e9 molts dels monuments m\u00e9s famosos i admirats del m\u00f3n: la torre eiffel, la catedral de notre-dame, l'avinguda dels camps elisis, l'arc de triomf, la bas\u00edlica del sacr\u00e9 c\u0153ur, el palau dels inv\u00e0lids, el pante\u00f3, l'arc de la d\u00e9fense, l'\u00f2pera garnier o el barri de montmartre, entre altres. tamb\u00e9 alberga institucions de reconeixement mundial: el louvre, el museu d'orsay i el museu nacional d'hist\u00f2ria natural de fran\u00e7a, aix\u00ed com un extens sistema d'educaci\u00f3 superior de prestigi internacional. par\u00eds ocupa un lloc important en l'\u00e0mbit de la moda i del luxe.\nalguns altres edificis importants en s\u00f3n la capella dels inv\u00e0lids, la pla\u00e7a de la conc\u00f2rdia, el pont alexandre iii, el centre pompidou, la bas\u00edlica de montmartre, el moulin rouge, etc. \u00e9s una de les ciutats de la qual es diu que t\u00e9 m\u00e9s encant del m\u00f3n. s\u00f3n famosos els seus bulevards o la gran avinguda que enlla\u00e7a el louvre amb l'arc de triomf de l'\u00e9toile, que passant per la pla\u00e7a de la conc\u00f2rdia i els anomenats camps elisis i continua m\u00e9s enll\u00e0 (encara que amb un altre nom), fins a l'arc de la d\u00e9fense, amb un total de prop de deu quil\u00f2metres.\n\n\n== etimologia ==\npar\u00eds obt\u00e9 el seu nom del poble gal dels parisis (en llat\u00ed, parisii). la paraula \u00abpar\u00eds\u00bb deriva del llat\u00ed civitas parisiorium (\u2018la ciutat dels parisis'), designaci\u00f3 que predomin\u00e0 sobre lut\u00e8cia (el nom complet de la qual era lutetia parisiorum). no es coneix amb certesa l'origen del nom dels parisii.\npar\u00eds t\u00e9 molts \u00e0lies, el m\u00e9s fam\u00f3s dels quals \u00e9s el de \u00abciutat llum\u00bb (la ville lumi\u00e8re), nom que remet a la seva fama com a centre de les arts i l'educaci\u00f3, per\u00f2 tamb\u00e9 (i tal vegada pel mateix) a la seva adopci\u00f3 primerenca de la il\u00b7luminaci\u00f3 urbana.\nel gentilici dels habitants de par\u00eds \u00e9s \u00abparisenc\u00bb que en franc\u00e8s es diu parisien [pa\u0281izj\u025b\u0303]. de vegades, els francesos que viuen fora de par\u00eds es refereixen als seus habitants com parigots [pa\u0281igo], per\u00f2 el terme, antany despectiu, ha estat adoptat pels parisencs i ha perdut aquesta connotaci\u00f3.\n\nculte a isisjacques-antoine dulaure, un historiador dels segles xviii-xix, ha donat una explicaci\u00f3 possible de l'origen del nom parisii, associant-lo a la dea eg\u00edpcia isis, a causa del descobriment d'una est\u00e0tua seva a l'abadia de saint-germain-des-pr\u00e9s. aquesta est\u00e0tua era estilitzada, alta, negra, gaireb\u00e9 nua, vestida amb roba adornada amb plecs al voltant de les extremitats i es trobava a la paret del costat nord, on hi havia el crucifix de l'esgl\u00e9sia: se l'anomenava l'\u00eddol de saint-germain-des-pr\u00e9s.l'escriptor fran\u00e7ois maspero afirma que el culte a isis estava molt est\u00e8s a fran\u00e7a, especialment a la conca de par\u00eds. per tot arreu hi havia temples d'isis segons la terminologia occidental, per\u00f2 seria m\u00e9s exacte dir de la \u00abcasa d'isis\u00bb perqu\u00e8 aquests temples van ser anomenats en egipci per o par, paraula que en egipci antic significa exactament 'el recinte que envolta la casa'. par\u00eds seria el resultat de la juxtaposici\u00f3 de per/par-isis, paraula que designa les ciutats d'egipte.els parisii tamb\u00e9 van donar el seu nom a les localitats de villeparisis, cormeilles-en-parisis, fontenay-en-parisis i a la regi\u00f3 de parisis (tamb\u00e9 coneguda com a plaine de france i que, al seu torn, va donar el nom de fran\u00e7a a tot l'estat).\n\n\n== hist\u00f2ria ==\nel nom de la ciutat prov\u00e9 del nom de la tribu g\u00e0l\u00b7lica parisis, que habit\u00e0 a la regi\u00f3 durant el temps de la conquesta romana. el cor hist\u00f2ric de la ciutat \u00e9s l'illa de la ciutat (\u00eele de la cit\u00e9), una petita illa on es troba el palau de la just\u00edcia, i la famosa catedral de notre dame. aquesta illa n'est\u00e0 connectada amb una altra (\u00eele saint-louis), on es troben cases elegants dels segles xvii i xviii.\npar\u00eds va ser ocupada per una tribu gal\u00b7la fins a l'arribada dels romans el 52 ac. els invasors es referien als habitants g\u00e0l\u00b7lics com els \"parisii\", per\u00f2 van anomenar la ciutat \"lut\u00e8cia\" que vol dir 'lloc pantan\u00f3s'. cinquanta anys despr\u00e9s, la ciutat es va estendre a la vora del sena, i canvi\u00e0 el seu nom a par\u00eds.\nel govern rom\u00e0 va acabar el 508 quan clovis el franc va convertir-la en la capital de la dinastia merov\u00edngia dels francs. el 511 comission\u00e0 la construcci\u00f3 de la catedral de st. etienne, a l'illa de la ciutat. les invasions dels vikings van for\u00e7ar els habitants a construir una fortalesa a l'illa. el 28 de mar\u00e7 de l'any 845 par\u00eds fou saquejada pels vikings, encap\u00e7alats per ragnar lodbrok. la debilitat dels altres reis i comtes de fran\u00e7a va provocar l'ascens en import\u00e0ncia dels comtes de par\u00eds que finalment es convertirien en reis de fran\u00e7a.\ndurant l'edat mitjana la ciutat prosper\u00e0 com a centre comercial i intel\u00b7lectual de l'\u00e8poca, i esdevingu\u00e9 una de les ciutats m\u00e9s poblades de l'europa medieval. durant el regnat de llu\u00eds xiv, de 1643 a 1715, la resid\u00e8ncia reial es va moure de par\u00eds a la ve\u00efna versalles. la revoluci\u00f3 francesa comen\u00e7\u00e0 simb\u00f2licament el 14 de juliol de 1789 amb la presa de la bastilla per part de la poblaci\u00f3 parisenca al\u00e7ada en armes, i la ciutat va ser el centre m\u00e9s destacat del proc\u00e9s revolucionari. durant l'etapa napole\u00f2nica fou la capital de l'imperi franc\u00e8s i, per tant, el centre de poder pol\u00edtic de la major part d'europa. el 1814, durant la desfeta francesa, els aliats de la sisena coalici\u00f3 van ocupar la ciutat, i reinstauraren la dinastia dels borbons al tron franc\u00e8s amb llu\u00eds xviii i napole\u00f3 bonaparte \u00e9s exiliat a l'illa d'elba. durant les seg\u00fcents d\u00e8cades del segle xix, per\u00f2, va continuar sent un important nucli revolucionari europeu, i durant el segon imperi una gran part la ciutat fou reconstru\u00efda sota el mandat del seu prefecte, el bar\u00f3 haussmann, que la dot\u00e0 dels seus caracter\u00edstics bulevards, de nous parcs i d'una millora de les infraestructures urbanes. el 1870 la guerra contra pr\u00fassia acab\u00e0 amb el setge de par\u00eds, que es va rendir el 1871, despr\u00e9s d'un hivern de fam i sang. poc despr\u00e9s, esclat\u00e0 un moviment revolucionari urb\u00e0 de car\u00e0cter social, la comuna de par\u00eds, brutalment esclafada per les forces burgeses de la nova tercera rep\u00fablica francesa, el govern de la qual s'instal\u00b7l\u00e0 provisionalment a versalles.\nla torre eiffel, la construcci\u00f3 m\u00e9s coneguda de par\u00eds, va ser constru\u00efda el 1889 en un per\u00edode de prosperitat conegut com la belle epoque, 'l'\u00e8poca bella'. el 1900 par\u00eds va ser seu de la segona edici\u00f3 dels jocs ol\u00edmpics, i ho repet\u00ed l'any 1924. va caure en mans dels alemanys l'any 1940 en el context de la segona guerra mundial, que l'ocuparen militarment fins a la data del seu alliberament per part de la resist\u00e8ncia i les forces aliades, l'agost de 1944. durant el per\u00edode posterior a la guerra, par\u00eds es consolid\u00e0 com a destinaci\u00f3 tur\u00edstica de primer ordre i com a centre cultural mundial, fruit de la seva her\u00e8ncia hist\u00f2rica, aix\u00ed com a centre pol\u00edtic internacional destacat.\nconeguda com la ciutat de les llums o de l'art, par\u00eds est\u00e0 present en moltes obres, tant liter\u00e0ries com musicals, com a terra de bohemis. aix\u00ed, per exemple, l'acci\u00f3 de la boh\u00e8me de giacomo puccini se situa a la ciutat, i violeta, de la traviata, hi viu.\n\n\n=== edat antiga ===\nl'\u00e0rea de la par\u00eds moderna ha estat habitada des d'almenys el iv mil\u00b7lenni ac. les troballes arqueol\u00f2giques que daten d'aquesta \u00e8poca mostren que va haver-hi un assentament a prop de bercy village, a la riba dreta del sena, que va ser un representant primerenc de la cultura chass\u00e9en. entre les troballes hi ha canoes. es creu que un assentament al lloc actual de par\u00eds es fund\u00e0 al voltant de l'any 250 ac per una tribu celta anomenada parisis, que establ\u00ed un poble de pescadors a prop del riu sena. tradicionalment s'assumia que l'ile de la cit\u00e9 era la ubicaci\u00f3 d'aquest assentament, per\u00f2 aquesta teoria ha estat recentment posada en dubte. unes troballes arqueol\u00f2giques recents indiquen que a la zona de par\u00eds el major assentament prerom\u00e0 podria haver estat al suburbi actual de nanterre.\nal segle xi ac un poble celta anomenat parisii fortific\u00e0 l'ile de la cit\u00e9, que constitueix el cor de la ciutat.\nl'any 52 ac els romans van fundar una ciutat al mateix lloc on els parisencs van tenir el seu llogaret i l'expandiren pels dos marges del riu sena; l'anomenaren lut\u00e8cia, que avui \u00e9s par\u00eds, nom que pren dels primitius pobladors celtes.\n\n\n=== edat mitjana ===\nla ciutat va ser atacada pels huns, per\u00f2 segons la llegenda va aconseguir resistir gr\u00e0cies al lideratge de santa genoveva (patrona de la ciutat), el 451.\nroma va perdre el control de la ciutat a mans dels pobles germ\u00e0nics i el rei franc clodoveu i s'hi instal\u00b7l\u00e0 el 508.en el segle ix els vikings prenen la ciutat (la van assetjar infructuosament en els anys 885-886) i despr\u00e9s hug capet s'hi estableix i la reforma radicalment.\nel sena era la principal via comercial de la zona, i par\u00eds aviat concentra el comer\u00e7 d'exportaci\u00f3 de vins \"de fran\u00e7a\", \u00e9s a dir, de l'\u00eele-de-france. a tot estirar el 1121 els comerciants ja havien organitzat la hanse parisienne, l'\"hansa dels comerciants de l'aigua\", que obtingu\u00e9 del rei el monopoli del comer\u00e7 entre la ciutat i mantes-la-jolie, privilegi confirmat el 1170 per llu\u00eds vii. aquest privilegi fou concedit per protegir els comerciants parisencs de la compet\u00e8ncia de rouen en temps en qu\u00e8 el duc de normandia era el rei d'anglaterra, per\u00f2 es mantingu\u00e9 despr\u00e9s que felip ii august s'apoder\u00e9s de normandia el 1204. aix\u00ed doncs, l'hansa dels naviliers parisencs, amb el seu prebost i escribans, ser\u00e0 el germen de l'ajuntament de la ciutat, i el vaixell que els representava encara avui adorna l'escut de par\u00eds.\nel 1190 felip ii august va aixecar una muralla defensiva a banda i banda del riu.\nla ciutat va ser un escenari important en la guerra dels cent anys.\n\n\n=== edat moderna ===\nen l'inici d'aquest per\u00edode la ciutat \u00e9s centre d'importants transformacions socioculturals. enric iv i caterina de m\u00e8dici s\u00f3n personatges centrals d'aquesta etapa. la ciutat seria un important centre g\u00f2tic i renaixentista i la seva poblaci\u00f3 el 1500 era de 185.000 habitants, la segona d'europa despr\u00e9s de constantinoble.\nel 24 d'agost de 1572 es produeix en aquesta ciutat la matan\u00e7a de la nit de sant bartomeu, un episodi cabdal en les anomenades guerres de religi\u00f3.\n\nen la seva qualitat de ciutat m\u00e9s important de fran\u00e7a i centre del poder, par\u00eds acoll\u00ed diverses de les m\u00e9s importants personalitats de la hist\u00f2ria en aquest per\u00edode: pensadors com voltaire, governants com llu\u00eds xiv i estadistes com richelieu, colbert i mazarino. a m\u00e9s la ciutat i especialment la propera poblaci\u00f3 de versalles, es van constituir en exemple del que havia de ser l'arquitectura d'una capital. el 1786 s'inicia el trasllat dels ossos humans del cementiri de les halles a les pedreres excavades durant l'\u00e8poca romana a 20 m de profunditat, a les bases de montparnasse, montrouge i montsorius, formant d'aquesta manera les famoses catacumbes de par\u00eds.\na la fortalesa de la bastilla, que es trobava a l'est de la ciutat, es va iniciar oficialment el moviment que es coneix com la revoluci\u00f3 francesa. par\u00eds tenia en aquest moment m\u00e9s de 500.000 habitants.\n\n\n=== edat contempor\u00e0nia ===\n\n\n==== primer imperi ====\n\nnapole\u00f3 i es va proclamar emperador de fran\u00e7a el 1804 a la catedral notre dame de par\u00eds. el 12 de juliol de 1806 es van reunir a par\u00eds setze pr\u00ednceps alemanys i van signar l'acta que oficialitzava la confederaci\u00f3 del rin, en la qual posaven fi a la seva connexi\u00f3 amb el sacre imperi romanogerm\u00e0nic i concretaven l'alian\u00e7a amb l'imperi franc\u00e8s.\n\n\n==== monarquia de juliol ====\n\nadolphe thiers, recolzat per llu\u00eds d'orleans va manar construir una nova muralla a paris, l'enceinte de thiersla prohibici\u00f3 de les reunions pol\u00edtiques d'una oposici\u00f3 cada cop m\u00e9s vigorosa el gener de 1848 que va catalitzar el 24 de febrer de 1848 amb l'inici dels aldarulls a par\u00eds. llu\u00eds felip abdic\u00e0 el 24 de febrer de 1848 a favor del seu net felip, que nom\u00e9s tenia nou anys, hereu de la corona despr\u00e9s que el seu pare, el duc ferran felip d'orleans hagu\u00e9s mort accidentalment el 1842, i fug\u00ed cap a anglaterra. en un principi, l'assemblea nacional estava disposada a acceptar felip com a nou rei dels francesos, per\u00f2, pressionada pels revolucionaris del carrer, hagu\u00e9 d'acabar proclamant la segona rep\u00fablica francesa.\n\n\n==== segon imperi ====\nsota napole\u00f3 iii la ciutat sofreix la transformaci\u00f3 urbana m\u00e9s significativa. l'emperador comissiona al bar\u00f3 haussmann perqu\u00e8 executi els canvis necessaris per convertir par\u00eds en la ciutat m\u00e9s moderna del m\u00f3n en la seva \u00e8poca.\nvegeu: comuna de par\u00eds\nexposicions universals\npar\u00eds alberg\u00e0 durant la segona meitat del segle diverses exposicions que reunien pavellons de tot el m\u00f3n. la m\u00e9s destacada en va tenir lloc el 1889 amb motiu de la commemoraci\u00f3 del primer centenari de la revoluci\u00f3. per a aquest esdeveniment es constru\u00ed la torre eiffel, que encara que havia de ser desmuntada una vegada acabada l'exposici\u00f3, continua actualment al seu empla\u00e7ament primer.\n\n\n==== segle xx ====\nel segle xx comen\u00e7a amb la inauguraci\u00f3 de la primera l\u00ednia del metro de par\u00eds, les obres del qual s'iniciaren el 1898. el 1900 es va fer una altra exposici\u00f3 universal, la m\u00e9s notable de par\u00eds, per la qual es van construir obres d'arquitectura que encara segueixen en peus, com ara el grand palais, el petit palais, l'estaci\u00f3 i ara museu d'orsay, el pont alexandre iii i l'estaci\u00f3 de par\u00eds-li\u00f3.\n\nel 1940 la ciutat fou ocupada per la wehrmacht (ex\u00e8rcit de l'alemanya nazi) en el marc de la segona guerra mundial. par\u00eds va estar administrada per les forces d'ocupaci\u00f3, que l'abandonaren despr\u00e9s de quatre anys sense causar-li destrosses de consideraci\u00f3, en comparaci\u00f3 als danys soferts en altres ciutats europees en aquesta guerra. per als aliats, par\u00eds no era una pla\u00e7a d'import\u00e0ncia estrat\u00e8gica i per aix\u00f2 preferien eludir l'alliberament de par\u00eds, ja que el seu objectiu era traspassar aviat el rin. no obstant aix\u00f2, el general de gaulle aconsegu\u00ed conv\u00e8ncer-los de la necessitat d'alliberar par\u00eds davant el temor que un r\u00e8gim comunista s'instaur\u00e9s en la rep\u00fablica si la resist\u00e8ncia vencia els alemanys. despr\u00e9s de l'alliberament, les parisenques sospitoses de col\u00b7laborar amb els alemanys foren humiliades i rasurades.durant els mandats del general de gaulle de 1958 a 1969, alguns esdeveniments pol\u00edtics van tenir lloc a la capital. el 1961, una manifestaci\u00f3 a favor de la independ\u00e8ncia d'alg\u00e8ria fou violentament reprimida. el 1968, un moviment estudiantil iniciat a la universitat de nanterre desencadena m\u00e9s d'un mes de protestes i vagues en unir-se a un ampli moviment social de reivindicacions: \u00e9s el maig franc\u00e8s. el 13 de maig, centenars de milers de persones protestaven contra la viol\u00e8ncia policial. despr\u00e9s de dos mesos d'agitaci\u00f3 i disturbis, els francesos voten a favor del general de gaulle en les eleccions legislatives de juny i hi torna la calma parcialment. el mes de maig de 1968 par\u00eds \u00e9s escenari d'una s\u00e8rie de vagues estudiantils en nombroses universitats i instituts, seguides de confrontacions amb la universitat i la policia. molts dels manifestants es van adherir a causes d'esquerres, com el comunisme o el rebuig a la guerra del vietnam, o l'anarquisme. molts van veure els fets com una oportunitat de sacsejar la \"vella societat\" en molts aspectes socials, com els m\u00e8todes educatius i la llibertat sexual. una minoria de manifestants, com el grup occident, recolzava causes d'extrema dreta. aquests esdeveniments es coneixen com el maig franc\u00e8s i conformen un dels cap\u00edtols hist\u00f2rics m\u00e9s destacats de la postguerra.\nsota l'administraci\u00f3 del president fran\u00e7ois mitterrand, en la d\u00e8cada dels anys 1980 i comen\u00e7aments dels 90, la ciutat rep un renovat impuls en urbanisme i infraestructures. es van renovar sectors deprimits de la ciutat, particularment en barris de la riba esquerra i al barri de la villette; es van aixecar nous edificis emblem\u00e0tics com la nova biblioteca nacional, l'arche de la d\u00e9fense i el mus\u00e9e d'orsay; i es van renovar els accessos al museu del louvre.\n\n\n== govern i pol\u00edtica ==\nen la seva qualitat de principal urbs estatal, par\u00eds \u00e9s la seu del govern central franc\u00e8s i acull les principals representacions diplom\u00e0tiques estrangeres, alhora \u00e9s una de les ciutats m\u00e9s destacades en l'\u00e0mbit pol\u00edtic de la uni\u00f3 europea (ue).\nel poder executiu, representat pel president de la rep\u00fablica, t\u00e9 la seu al palau de l'elisi. per la seva banda, el primer ministre t\u00e9 el despatx a l'h\u00f4tel matignon. els poders legislatiu i judicial de fran\u00e7a tamb\u00e9 tenen seu a par\u00eds.\nquant al govern local, en les eleccions municipals de mar\u00e7 de 2001, bertrand delano\u00eb va ser triat batlle (maire) de par\u00eds. la seva arribada a l'ajuntament (h\u00f4tel de ville) fou propiciada per la divisi\u00f3 interna de la dreta, que present\u00e0 dos candidats antagonistes, jean tiberi i philippe s\u00e9guin, per a aquests comicis. la revelaci\u00f3 p\u00fablica dos anys abans de la seva homosexualitat fou vista pels electors parisencs com una mostra de sinceritat, cosa que li va atreure el vot no militant. gr\u00e0cies a una alian\u00e7a amb els verds i el partit comunista franc\u00e8s (pcf), delano\u00eb fou el candidat m\u00e9s votat, i hi aconsegu\u00ed una mica m\u00e9s del 48%. per la seva banda, els aspirants de la dreta van obtenir entre els dos poc m\u00e9s del 50% dels vots. delano\u00eb fou investit batlle de par\u00eds el 18 de mar\u00e7 de 2001. actualment, la seva batllessa \u00e9s anne hidalgo, del partit socialista. el 2014, anne hidalgo es converteix en la primera alcaldessa de par\u00eds en la hist\u00f2ria en v\u00e8ncer amb un 53,34% la conservadora nathalie kosciusko-morizet, que va quedar a nou punts, amb un 44,06%.\n\n\n=== organitzaci\u00f3 administrativa ===\nd'en\u00e7\u00e0 que la llei de 10 de juliol de 1964, que reorganitz\u00e0 administrativament la regi\u00f3 parisenca, entr\u00e9s completament en vigor l'1 de gener de 1968, la ciutat de par\u00eds \u00e9s alhora un departament i una comuna. anteriorment, par\u00eds havia estat, des de 1790, la prefectura del departament del sena. d'aquest departament va heretar el nombre departamental 75 i el comunal 75056.\na difer\u00e8ncia d'altres metr\u00f2polis franceses, no hi ha cap estructura intercomunal amb fiscalitat pr\u00f2pia que vinculi la ciutat amb els seus suburbis. tamb\u00e9 en difereix perqu\u00e8, contr\u00e0riament a altres grans metr\u00f2polis internacionals, la ciutat nom\u00e9s compr\u00e8n el mer centre de la conurbaci\u00f3.\nel departament de par\u00eds no t\u00e9 una altra subdivisi\u00f3 que l'\u00fanica comuna que la compon. aquesta es divideix al seu torn en 20 districtes municipals (arrondissements municipaux), creats a conseq\u00fc\u00e8ncia de l'ampliaci\u00f3 territorial de 1860, els quals substitueixen els 12 districtes que existien anteriorment des de l'11 d'octubre de 1795, i en 21 circumscripcions electorals.\n\n\n=== finances i pressupostos ===\nel 2009 els pressupostos de l'ajuntament i del departament de par\u00eds van aconseguir els 7.300 milions d'euros, dels quals 5.700 milions eren despeses corrents i 1.600 milions inversions. aix\u00ed mateix l'ajuntament i el departament de par\u00eds tenen deutes de 26.600 milions d'euros. els impostos generen el 55% dels ingressos, l'estat el 24% i la gesti\u00f3 immobili\u00e0ria el 15%, el saldo correspon a l'endeutament. l'ajuntament de par\u00eds t\u00e9 una qualificaci\u00f3 de triple a (qualificaci\u00f3 atorgada per ag\u00e8ncies de qualificaci\u00f3 de riscos). l'ajuntament ocupa 49.000 persones.\n\n\n== economia ==\npar\u00eds \u00e9s un dels motors de l'economia mundial. l'any 2006, el pib de la regi\u00f3 de par\u00eds fou calculat per l'insee en uns 500 mil milions d'euros. si es tract\u00e9s d'un pa\u00eds, aquesta regi\u00f3 seria per si sola la dissetena economia m\u00e9s gran del m\u00f3n (fins al 2006), amb un pib gaireb\u00e9 tan gran com el dels pa\u00efsos baixos.\nencara que, en termes de poblaci\u00f3, la zona urbana de par\u00eds representa menys del 20% de l'\u00e0rea urbana de fran\u00e7a, el pib n'arriba fins al 28,4% del total. en refer\u00e8ncia a les zones urbanes, i segons les nacions unides, el seu pib \u00e9s el cinqu\u00e8 m\u00e9s gran del m\u00f3n despr\u00e9s de t\u00f2quio, nova york, los angeles i chicago, i el primer d'europa. par\u00eds \u00e9s un dels quatre motors de l'economia global. el seu pib \u00e9s comparable al de petits pa\u00efsos del primer m\u00f3n.\nl'economia de par\u00eds \u00e9s extremadament diversa i encara no ha adoptat una especialitzaci\u00f3 dins l'economia global (com los angeles ha fet amb la ind\u00fastria de l'entreteniment, o londres i nova york amb els serveis financers). par\u00eds \u00e9s essencialment una economia de serveis: el 45% del pib de la regi\u00f3 de par\u00eds est\u00e0 format per serveis financers, immobiliaris i assessoria de negocis.\n\ngaireb\u00e9 la meitat del pib de la regi\u00f3 de par\u00eds est\u00e0 generat pel sector empresarial i els serveis financers. el sector financer estatal es concentra, gaireb\u00e9 completament, en aquesta ciutat. la regi\u00f3 de par\u00eds segueix sent una de les pot\u00e8ncies manufactureres d'europa, a causa de la gran economia, amb un canvi de la ind\u00fastria tradicional cap a l'alta tecnologia. la seva economia se sost\u00e9 fonamentalment per la fabricaci\u00f3 de maquin\u00e0ries de tota classe. s'hi troben tamb\u00e9 les seus d'algunes empreses franceses d'articles de roba, marroquineria i perfums, tot i que la producci\u00f3 se'n fa generalment fora de la ciutat. en el seu port sobre l'atl\u00e0ntic a la ciutat de le havre, mobilitza el major volum de tonatge d'europa. el sector agr\u00edcola es mou majorit\u00e0riament en aquesta ciutat, que t\u00e9 el celler m\u00e9s gran de mercaderies agr\u00edcoles del m\u00f3n.\ndins la mateixa regi\u00f3, l'activitat econ\u00f2mica \u00e9s m\u00e9s intensa a la porci\u00f3 central del departament hauts-de-seine i al triangle entre l'\u00f2pera, la d\u00e9fense i val de seine. hauts-de-seine s'ha convertit en una esp\u00e8cie d'extensi\u00f3 del centre de par\u00eds, amb 873.775 treballadors a final de 2005, m\u00e9s de la meitat de la ciutat de par\u00eds pr\u00f2piament dita (1.653.551 treballadors a final de 2005).\n\n\n=== turisme ===\nfran\u00e7a \u00e9s la principal destinaci\u00f3 tur\u00edstica del m\u00f3n, i la seva capital concentra gran part de l'atenci\u00f3 de la immensa majoria de turistes que visiten l'estat. la ciutat llum \u00e9s coneguda arreu del m\u00f3n sobretot pel seu romanticisme, pels seus grans monuments, sobretot la torre eiffel, per les seves botigues de luxe i per ser la capital mundial de la moda.\n\n\n=== comer\u00e7 i finances ===\nl'avinguda dels camps elisis, que popularment se l'ha anomenat com \"l'avinguda m\u00e9s bella del m\u00f3n\", \u00e9s un dels principals carrers comercials de la ciutat de par\u00eds. origin\u00e0riament era un jard\u00ed i s'ha convertit en una gran avinguda passeig que connecta l'arc de triomf amb la pla\u00e7a de la conc\u00f2rdia. en aquesta pla\u00e7a, en ambd\u00f3s costats de la rue royale, hi ha dos edificis de pedra: l'oriental allotja l'ajuntament, i l'oest, el lux\u00f3s hotel de crillon.\nprop d'all\u00e0, a l'avinguda montaigne, hi ha marques de luxe com chanel, dior i givenchy (par\u00eds actualment \u00e9s anomenada tamb\u00e9 capital mundial de la moda). tamb\u00e9 la pla\u00e7a vend\u00f4me \u00e9s famosa pels hotels de luxe i de moda (hotel ritz) i els seus joiers. dins del mateix sector est\u00e0 el triangle d'or, que \u00e9s una zona elitista de par\u00eds compresa entre les avingudes montaigne, georges v i un tram dels camps elisis, que destaca per l'alta costura, i \u00e9s seu de marques com herm\u00e8s i christian lacroix.\nuna altra zona comercial destacada \u00e9s les halles, que era antigament el mercat central de la carn i altres productes del mercat de par\u00eds. el mercat de les halles fou destru\u00eft el 1971 i substitu\u00eft pel f\u00f2rum des halles a l'entorn d'una important estaci\u00f3 de connexi\u00f3 de metro (la m\u00e9s gran d'europa). el mercat central de par\u00eds, el major mercat majorista d'aliments del m\u00f3n, es trasllad\u00e0 a rungis, al sud dels suburbis. a l'oest de les halles est\u00e0 le marais, un barri amb negocis i empreses d'\u00e0mbit legal i bancari.\na la zona de l'\u00f2pera garnier \u00e9s la zona de la capital amb m\u00e9s alta concentraci\u00f3 de grans magatzems i oficines. alguns exemples en s\u00f3n el printemps i els grans magatzems galeries lafayette haussmann. tamb\u00e9 \u00e9s la seu de gegants financers com el bnp paribas i soci\u00e9t\u00e9 g\u00e9n\u00e9rale.\nfora de la comuna de par\u00eds, la d\u00e9fense (s'est\u00e9n sobre part de les comunes de courbevoie, puteaux, i nanterre, a 1,5 quil\u00f2metres a l'oest de la ciutat de par\u00eds) \u00e9s un element clau dels suburbis (perif\u00e8ria) de par\u00eds. la d\u00e9fense \u00e9s un dels principals centres de negocis i finances de tot el m\u00f3n i el m\u00e9s gran d'europa. constru\u00eft a l'extrem occidental de la prolongaci\u00f3 cap a l'oest de l'hist\u00f2ric eix dels camps elisis, a la d\u00e9fense es troben alguns edificis (tots en forma de torre) pertanyents a les empreses m\u00e9s grans del m\u00f3n. iniciat pel govern franc\u00e8s el 1958, el districte alberga 3,5 milions de m\u00b2 d'oficines, el complex m\u00e9s gran d'europa en un districte desenvolupat espec\u00edficament per a empreses. el gran arche (gran arc) de la d\u00e9fense alberga una part del ministeri franc\u00e8s de transports i \u00e9s l'\u00e0rea central de l'esplanada a l'entorn de la qual s'organitza el districte.\n\n\n== demografia ==\npar\u00eds \u00e9s el centre d'una \u00e0rea metropolitana amb 11.836.970 habitants (2007), la primera de la uni\u00f3 europea. el municipi central suma un total de 2.193.031 habitants (2007), una poblaci\u00f3 menor a la del seu m\u00e0xim demogr\u00e0fic, que fou el 1921. aix\u00f2 no obstant, en els darrers anys ha tornat a cr\u00e9ixer, com ha succe\u00eft en altres grans metr\u00f2polis. la meitat dels habitants menors de 15 anys \u00e9s d'ascend\u00e8ncia estrangera, en particular d'origen magrib\u00ed i d'altres antigues col\u00f2nies franceses de l'\u00e0frica subsahariana.\nla poblaci\u00f3 de par\u00eds era de 25.000 habitants l'any 59 ac, nombre que va augmentar fins als 80.000 l'any 150. despr\u00e9s de les invasions franques la ciutat va perdre poblaci\u00f3: tenia 50.000 habitants el 510 i n'arrib\u00e0 al m\u00ednim l'any 1000, despr\u00e9s de les invasions dels vikings: amb un total aproximat d'uns 20.000 habitants.\na partir dels anys 1950, la poblaci\u00f3 de par\u00eds va patir un important descens, tot i un augment en l'habitatge, per\u00f2 des de 1999 el descens s'atur\u00e0. l'\u00faltim cens mostra un creixement del 2,5% entre 1999 i 2006. la grand\u00e0ria mitjana de les llars ha baixat a par\u00eds: el declivi de la conviv\u00e8ncia de les generacions d'adults i un menor nombre de fills per parella n'ha estat durant molt temps la principal explicaci\u00f3. no obstant aix\u00f2, la disminuci\u00f3 de grand\u00e0ria de la llar es deu principalment a l'atracci\u00f3 que els adults joves sense fills tenen, ja que poden gaudir de l'oci i l'ocupaci\u00f3 a la capital i sufragar les despeses d'immobles de petites superf\u00edcies. en contrast, les parelles amb nens tendeixen a migrar als suburbis, les cases s\u00f3n m\u00e9s adequades i m\u00e9s barates. aquesta din\u00e0mica de rodalia de par\u00eds i la resta de la seva regi\u00f3 explica per qu\u00e8 el 58% de les llars tenen una o dues habitacions.\n\n\n== geografia ==\npar\u00eds est\u00e0 situat al centre-nord de fran\u00e7a, al nord de la corba que fa el riu sena. al centre de la ciutat en destaquen les dues illes que constitueixen la part m\u00e9s antiga de la ciutat, l'\u00eele saint-louis i l'\u00eele de la cit\u00e9. en general, la ciutat \u00e9s relativament plana, i l'altitud m\u00e9s baixa \u00e9s de 35 metres per sobre el nivell del mar. a la capital de fran\u00e7a, en destaquen diversos turons, dels quals el m\u00e9s alt de tots \u00e9s montmartre, amb uns 130 m.\nl'\u00faltima gran modificaci\u00f3 de l'\u00e0rea de par\u00eds es feu l'any 1860. a m\u00e9s de l'annexi\u00f3 de terrenys perif\u00e8rics i de donar-li la seva forma moderna, en aquesta modificaci\u00f3 es van crear 20 arrondissements (districtes municipals), en forma d'espiral i seguint el sentit de les agulles del rellotge. dels 78 km\u00b2 que ocupava par\u00eds el 1860, la ciutat es va ampliar fins als 86,9 km\u00b2 durant la d\u00e8cada del 1920. el 1929 els parcs forestals del bosc de boulogne i bosc de vincennes s'annexaren oficialment a la ciutat, i per tant la seva \u00e0rea arriba als 105,4 km\u00b2 actuals.\nl'\u00e0rea demogr\u00e0fica s'expandeix molt m\u00e9s enll\u00e0 dels l\u00edmits de la ciutat, formant un oval irregular amb extensions de creixement urb\u00e0 al llarg dels rius sena i marne cap al sud-est i est, aix\u00ed com al llarg del sena i del riu oise al nord-oest i nord. m\u00e9s enll\u00e0 dels principals suburbis, la densitat de poblaci\u00f3 descendeix bruscament: una zona mixta de boscos i zones agr\u00edcoles amb una s\u00e8rie de ciutats sat\u00e8l\u00b7lit distribu\u00efdes de manera dispersa i relativament uniforme. aquesta corona urbana, quan es combina amb l'aglomeraci\u00f3 de par\u00eds completa l'\u00e0rea urbana de par\u00eds, que arriba fins a una \u00e0rea oval de 14.518 km\u00b2, que \u00e9s prop de 138 vegades major que la de la mateixa capital.\n\n\n=== geologia i relleu ===\nla conca parisenca s'ha format al llarg de 41 milions d'anys, deixant un gran conjunt de capes successives de sediments. es tracta d'una conca marina epicontinental sedimentada sobre massissos del paleozoic, la serralada dels vosges, el mass\u00eds central i el mass\u00eds armoric\u00e0. amb la formaci\u00f3 dels alps, la depressi\u00f3 restava tancada, per\u00f2 oberta cap al canal de la m\u00e0nega i l'oce\u00e0 atl\u00e0ntic, anticipant el futur de les conques dels rius loira i sena. al final de l'oligoc\u00e8, la conca de par\u00eds esdev\u00e9 continental.el 1911, pau lemoine demostra que la conca es compon de capes conc\u00e8ntriques, i uns estudis complets sobre les dades s\u00edsmiques, pous i sondejos, confirmen la sedimentaci\u00f3 en capes conc\u00e8ntriques, per\u00f2 amb objectes complexos com ara falles. les formacions del perfil de par\u00eds corresponen a les capes del mesozoic i paleogen (terciari) i es van desenvolupar per erosi\u00f3.\nels primers estrats datats del terciari consisteixen en dip\u00f2sits al\u00b7luvials del riu sena en temps moderns. els dip\u00f2sits m\u00e9s antics s\u00f3n sorres i argiles, que daten de l'estrat sparnaci\u00e0 present a l'actual barri d'auteuil a trocad\u00e9ro. per\u00f2 a dalt, el m\u00e9s conegut \u00e9s el luteci\u00e0, ric en guix i calc\u00e0ria.el subs\u00f2l de par\u00eds es caracteritza per la pres\u00e8ncia de moltes pedreres de calc\u00e0ria de guix i gres. algunes van ser utilitzades com a catacumbes i formaren l'ossera de la ciutat, part de la qual est\u00e0 oberta al p\u00fablic. la pedra calc\u00e0ria es va extreure fins al segle xiv al marge esquerre de la place d'italie a vaugirard, si b\u00e9 ara l'extracci\u00f3 s'ha traslladat a saint-maximin, al departament d'oise, per exemple. l'explotaci\u00f3 de guix ha estat molt activa a montmartre i bagneux.\nla hidrogeologia est\u00e0 fortament influenciada per la urbanitzaci\u00f3. el riu bi\u00e8vre, un petit afluent del sena que n'ha modelat el marge esquerre, es cobr\u00ed al segle xix per raons d'higiene. moltes aig\u00fces subterr\u00e0nies presents al soterrani de par\u00eds abasteixen d'aigua la ciutat, com les d'auteuil. els aq\u00fc\u00edfers de l'albi\u00e0 s\u00f3n els m\u00e9s famosos de la zona de par\u00eds i s'operen a par\u00eds des del 1841 pels pous artesians de grenelle.\n\n\n== clima de paris ==\nel clima de par\u00eds \u00e9s oce\u00e0nic semicontinentalitzat (tamb\u00e9 denominat \"clima de transici\u00f3\") en trobar-se allunyat de la costa. les precipitacions s\u00f3n una mica abundants encara que no excessives, amb una mitjana d'uns 636 mm i estan repartides al llarg de tot l'any de forma regular sense un destacat m\u00ednim pluviom\u00e8tric o, cosa que \u00e9s el mateix, una estaci\u00f3 seca. les temperatures s\u00f3n relativament suaus tot l'any. a l'estiu es poden superar els 30 \u00b0c ocasionalment al llarg de tota l'estaci\u00f3, encara que rares vegades se superen els 35 \u00b0c; les temperatures m\u00e0ximes solen rondar els 25 \u00b0c-30 \u00b0c i hi s\u00f3n freq\u00fcents les tempestes. la primavera i la tardor s\u00f3n suaus amb abundants dies de pluja. l'hivern no \u00e9s gairet rigor\u00f3s, la temperatura mitjana \u00e9s d'uns 4 \u00b0c, i s'alternen dies de pluja i neu, tot i que \u00e9s m\u00e9s freq\u00fcent que plogui, que nevi.\n\n\n== transport ==\nel sistema de transport de par\u00eds \u00e9s d'una efic\u00e0cia destacada, per a una megal\u00f2polis d'aquesta magnitud. les seves vies es mantenen en excel\u00b7lent estat i l'\u00fanic problema seri\u00f3s per als vehicles n'\u00e9s l'exc\u00e9s. un efica\u00e7 sistema connecta els trens de rodalia amb el sistema de metro, que al seu torn est\u00e0 lligat a un dens tramat de rutes d'autobusos, cosa que fa que sigui molt f\u00e0cil moure's per la ciutat.\npar\u00eds es connecta amb la resta d'europa gr\u00e0cies a una moderna xarxa d'autovies i al complet sistema ferroviari que inclou el tgv per a connectar amb els diferents punts del pa\u00eds amb londres i a partir de 2007 amb estrasburg i frankfurt del main. actualment es troba en construcci\u00f3 la l\u00ednia de tgv entre barcelona i par\u00eds, que ja ha traspassat la frontera hispanofrancesa i arriba a perpiny\u00e0. un cop finalitzada s'espera que el recorregut en tren entre les capitals catalana i francesa es realitzi en menys de sis hores.\na m\u00e9s, a la rodalia de par\u00eds es troben dos dels m\u00e9s importants aeroports d'europa per nombre de passatgers i vols anuals. l'aeroport charles de gaulle al nord-est \u00e9s el segon aeroport en import\u00e0ncia d'europa despr\u00e9s del de londres. al sud de la capital se situa l'aeroport de par\u00eds-orly. ambd\u00f3s se'n reparteixen el tr\u00e0nsit nacional i internacional de la ciutat i els voltants.\n\ndes de juliol de 2007 par\u00eds disposa tamb\u00e9 d'un sistema p\u00fablic de lloguer de bicicletes, anomenat v\u00e9lib amb 1.230 parades repartides per tota la ciutat i m\u00e9s de 14.000 bicicletes. les bicicletes poden ser llogades els primers 30 minuts gratis, 45 minuts amb la subscripci\u00f3 v\u00e9lib, i dipositada en qualsevol altra parada.\n\n\n== art i cultura ==\npar\u00eds t\u00e9 un lloc privilegiat en l'\u00e0mbit art\u00edstic i cultural a escala mundial en els \u00faltims segles. aqu\u00ed han nascut moviments art\u00edstics com l'expressionisme, el surrealisme, el fauvisme i importants figures de l'art i el pensament com ren\u00e9 descartes, voltaire, victor hugo, \u00e9mile zola, alexandre dumas (fill), edgar degas, claude monet, jean-paul sartre, jean renoir, louis malle o henri cartier bresson i el gran core\u00f2graf i ballar\u00ed de principis del barroc louis p\u00e9cour; tamb\u00e9 d'aquesta \u00e8poca fou el bressol de grans m\u00fasics i cantants, com per exemple jean ferry rebel, alexis dupont i molts altres.\ntamb\u00e9 ha acollit a nombrosos artistes estrangers com luis bu\u00f1uel, leonardo da vinci, vincent van gogh, pablo picasso i escriptors com ernest hemingway, gabriel garc\u00eda m\u00e1rquez, mario vargas llosa, samuel beckett, julio cort\u00e1zar, francis scott fitzgerald, james joyce, oscar wilde i moltes altres celebritats com lenin, i\u00e0ssir arafat i alexander von humboldt.\n\n\n=== museus ===\na m\u00e9s, la ciutat inclou l'aglomeraci\u00f3 m\u00e9s gran d'obres d'art, repartides en m\u00faltiples museus i col\u00b7leccions privades. dintre d'aquests tresors el m\u00e9s destacat \u00e9s la famosa monna lisa, una pintura emblem\u00e0tica de leonardo da vinci de valor incalculable. d'altra banda, el patrimoni arquitect\u00f2nic de par\u00eds no t\u00e9 parang\u00f3 en el m\u00f3n, ja que cap altra ciutat ha aixecat tants i tan valuosos edificis dels m\u00e9s destacats arquitectes universals.\nalguns dels museus de par\u00eds s\u00f3n:\n\nmuseu del louvre\nmuseu cernuschi\nmuseu d'orsay\ncentre pompidou\nmuseu gr\u00e9vin\nmuseu guimet\nmuseu gustave moreau\nmuseu jacquemart-andr\u00e9\nmuseu maillol\nmuseu marmottan monet\nmuseu quai-brandly\nmuseu d'art modern de par\u00eds\nmus\u00e9e national de moyen \u00e2ge o museu de cluny\nmuseu nacional d'hist\u00f2ria natural\nmus\u00e9e de l'orangerie\nmuseu picasso de par\u00eds\nmuseu rodin\n\n\n=== arquitectura i urbanisme ===\nel patrimoni arquitect\u00f2nic parisenc nom\u00e9s t\u00e9 comparaci\u00f3 amb el de roma, cosa que contribueix al fet que des de 1991 les riberes del sena a par\u00eds siguin considerades per la unesco com patrimoni de la humanitat.\n\nl'arquitectura g\u00f2tica va tenir l'origen a la regi\u00f3 de par\u00eds, i la bas\u00edlica reial de saint-denis fou la primera que es va erigir en aquest estil, des d'on es va difondre primer a tot el regne de fran\u00e7a i posteriorment a la resta d'europa.\nel par\u00eds \u00abmodern\u00bb \u00e9s el resultat d'un vast pla de remodelaci\u00f3 urbana sorgit a mitjan segle xix. durant segles, el cor de la ciutat havia estat un laberint d'estrets carrers i cases medievals, per\u00f2 a partir de 1852, el bar\u00f3 haussmann va fer un gran pla urban\u00edstic i demol\u00ed gran part de la ciutat per formar \u00e0mplies avingudes alineades amb edificis neocl\u00e0ssics de pedra destinats a la nova burgesia; la major part d'aquest \u00abnou\u00bb par\u00eds \u00e9s el que veiem avui. aquests plans del segon imperi, en molts casos, estan encara en vigor, ja que la ciutat de par\u00eds imposa des de llavors l'anomenat \u00abalignement\u00bb (llei que defineix la posici\u00f3 de l'edificaci\u00f3 deixant un determinat ample de carrer) sobre moltes de les noves construccions. l'altura d'un edifici tamb\u00e9 es determina en funci\u00f3 de l'ampl\u00e0ria del carrer, i el codi de construcci\u00f3 de par\u00eds ha vist pocs canvis des de mitjan segle xix per permetre majors construccions.\n\nl'esfor\u00e7 per preservar el passat hist\u00f2ric de par\u00eds i les lleis actuals fan que resulti dif\u00edcil crear dins dels l\u00edmits de la ciutat grans edificis i serveis p\u00fablics necessaris per a una poblaci\u00f3 creixent. moltes de les institucions i la infraestructura econ\u00f2mica ja es troben a la perif\u00e8ria o en proc\u00e9s de fer-ho. les empreses financeres (la d\u00e9fense), el districte de negocis, el principal mercat majorista d'aliments (rungis), les principals escoles de renom (\u00e9cole polytechnique, ensam, hec, essec, insead, etc.), els laboratoris de recerca de fama mundial (saclay o avenue), l'estadi esportiu m\u00e9s gran (estadi de fran\u00e7a), i fins i tot alguns ministeris (com el de transport) es troben fora de la ciutat de par\u00eds i a fontainebleau. els arxius nacionals de fran\u00e7a es traslladaren a pierrefitte-sur-seine el 2013. la part m\u00e9s antiga i els documents m\u00e9s emblem\u00e0tics van quedar-se a la seu a par\u00eds. no obstant aix\u00f2, els severs l\u00edmits immutables, els estrictes codis de construcci\u00f3 i la falta de terreny urbanitzable no han creat a par\u00eds el fenomen anomenat \"muse\u00eftzaci\u00f3\" que coneixen altres ciutats europees.tres dels m\u00e9s populars i antics parcs de par\u00eds s\u00f3n: el jard\u00ed de les teuleries, creat al segle xvi per al palau del mateix nom (palau avui desaparegut) i situat a la riba dreta del sena, a prop del louvre; el jard\u00ed de luxemburg; i el jard\u00ed de les plantes, creat per llu\u00eds xiii amb els consells de guy de la brosse, que era un dels seus metges (sota llu\u00eds xiii aquest jard\u00ed comen\u00e7\u00e0 el 1635 com a jard\u00ed reial de les plantes medicinals per a m\u00e9s tard, el 1793, transformar-se en l'actual museu nacional d'hist\u00f2ria natural de fran\u00e7a). la majoria dels altres parcs de par\u00eds s\u00f3n creacions del segon imperi: els parcs de montsouris, buttes-chaumont i el parc monceau s\u00f3n obra de jean-charles alphand, enginyer de napole\u00f3 iii. un altre projecte executat en aquest per\u00edode fou el bosc de boulogne, a l'oest de par\u00eds. el bosc de vincennes, al seu costat oriental, va rebre un tractament similar durant els anys seg\u00fcents. aquests boscos ofereixen a la ciutat 2.000 hect\u00e0rees de natura, als quals se sumen altres espais de recent creaci\u00f3 com el parc de la villette i el parc de bercy. els parcs tem\u00e0tics i d'atraccions com disneyland resort paris i el parc ast\u00e8rix se'n troben a la perif\u00e8ria, prou allunyats de la ciutat.\n\n\n=== cinema ===\nel 28 de desembre de 1895 a par\u00eds, els germans lumi\u00e8re (auguste i louis) realitzen la primera exhibici\u00f3 d'una pel\u00b7l\u00edcula cinematogr\u00e0fica. el 2 de febrer de l'any 2000 a par\u00eds, philippe binant va realitzar la primera projecci\u00f3 de cinema digital p\u00fablic d'europa, fundada sobre l'aplicaci\u00f3 d'un mems (dlp cinema) desenvolupat per texas instruments.\n\n\n=== esports ===\nla ciutat t\u00e9 360 instal\u00b7lacions esportives: 182 pistes de tennis, 131 gimnasos municipals, 36 piscines (allotjament amb 3,4 milions d'entrades el 2006) i 10 pistes de les escoles, 32 estadis municipals, 2 d'esports aqu\u00e0tics, sense oblidar que els 6 parcs interdepartamentals es divideixen en tres departaments pel que fa a par\u00eds, i s\u00f3n de f\u00e0cil acc\u00e9s.\nel tour de fran\u00e7a, la principal cursa de ciclisme en ruta, finalitza tradicionalment a par\u00eds: el parc dels pr\u00ednceps des de 1930 fins a 1967, el vel\u00f2drom de vincennes des de 1968 fins a 1974, i l'avinguda dels champs-\u00e9lys\u00e9es des de 1975.\nl'stade olympique yves-du-manoir va ser seu de les proves d'atletisme i futbol dels jocs ol\u00edmpics de par\u00eds 1924, alhora que va albergar la final de la copa del m\u00f3n de futbol de 1938.\nel parc dels pr\u00ednceps fou seu de la final de l'eurocopa de 1960 i 1984, i de la final de la copa de campions d'europa de 1956, 1975 i 1981.\nl'estadi jean-bouin ha albergat el seven de par\u00eds, el torneig de rugbi que integra la s\u00e8rie mundial de rugbi 7.\nl'stade de france ha albergat la final de la copa del m\u00f3n de futbol de 1998, l'eurocopa de 2016, la final de la lliga de campions de la uefa de 2000 i 2006, la final de la copa del m\u00f3n de rugbi de 2007, i el campionat mundial d'atletisme de 2003.\n\n\n== parcs i jardins ==\npar\u00eds, en comparaci\u00f3 amb altres capitals europees com londres, roma o madrid, destaca per l'abs\u00e8ncia de grans parcs (com el hyde park o el retiro) i per la multiplicaci\u00f3 de jardins m\u00e9s petits.\ntres dels m\u00e9s populars i antics parcs de par\u00eds s\u00f3n:\n\nel jard\u00ed de les teuleries, creat al segle xvi per al palau del mateix nom (palau avui desaparegut) i situat a la riba dreta del riu sena, prop del louvre.\nel jard\u00ed de luxemburg \u00e9s un gran parc, antigament privat.\nel jard\u00ed de les plantes fou creat per llu\u00eds xiii amb els consells de guy de la brosse, un dels metges del rei. sota llu\u00eds xiii aquest jard\u00ed comen\u00e7\u00e0 el 1635 com a jard\u00ed reial de les plantes medicinals i el 1793 es transform\u00e0 en l'actual museu nacional d'hist\u00f2ria natural de fran\u00e7a.la majoria dels altres parcs de par\u00eds s\u00f3n creacions del segon imperi: el de montsouris, buttes-chaumont i el parc monceau van ser creats per jean-charles alphand, enginyer de napole\u00f3 iii.\naltre projecte executat sota l'ordre del bar\u00f3 haussmann fou el bois de boulogne, a l'oest de par\u00eds. el bois de vincennes, al costat oriental, va rebre un tractament similar durant els anys seg\u00fcents.\nles darreres creacions en paisatge de parcs de par\u00eds s\u00f3n:\n\nel parc de la villette.\nel parc de bercy, que fou una vinya antigament.\nel parc de belleville, creat als anys 90.\nel parc andr\u00e9-citro\u00ebn.\n\n\n== guardonats amb el premi nobel nascuts a par\u00eds ==\n\n\n== agermanaments ==\npar\u00eds est\u00e0 agermanada nom\u00e9s amb una ciutat: roma (des de 1956). es diu (en franc\u00e8s: \u00abseule paris est digne de rome; seule rome est digne de paris.\u00bb (nom\u00e9s par\u00eds \u00e9s digna de roma; nom\u00e9s roma \u00e9s digna de par\u00eds.)\nla capital francesa tamb\u00e9 ha signat diversos pactes d'amistat amb altres grans ciutats del m\u00f3n:\n\n1958  kyoto\n1982  t\u00f2quio\n1985  el caire\n1987  amman,  san\u00e0,  berl\u00edn\n1991  se\u00fcl\n1992  moscou,  beirut\n1995  jakarta\n1996  chicago,  san francisco\n1997  santiago de xile,  al-riyad,  pequ\u00edn,  praga,  tbilissi,  sant petersburg\n1998  lisboa,  sofia, sydney,  erevan\n1999  ciutat de m\u00e8xic,  vars\u00f2via,  buenos aires\n2000  washington dc,  madrid,  atenes\n2001  londres,  porto alegre\n2002  ginebra\n2003  alger,  quebec\n2004  brasilia,  rabat,  casablanca,  tunis\n2005  copenhaguen\n2006  mont-real\n\n\n== vegeu tamb\u00e9 ==\npont royal.\npont marie.\nllista de parcs i jardins de par\u00eds.\npassatges coberts de par\u00eds.\n\n\n== refer\u00e8ncies ==\n\n\n== galeria fotogr\u00e0fica ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== enlla\u00e7os externs ==\npar\u00eds - lloc web oficial"