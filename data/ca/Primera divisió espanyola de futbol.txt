"la primera divisi\u00f3 espanyola de futbol (oficialment laliga easports), m\u00e9s coneguda com la liga, \u00e9s la m\u00e0xima categoria masculina del sistema de lligues de futbol d'espanya. se celebra cada any des de 1929, i actualment la controla i organitza la lliga de futbol professional (lfp).\nla primera divisi\u00f3 d'espanya \u00e9s una de les lligues m\u00e9s potents del m\u00f3n, segons el r\u00e0nquing anual oficial de la federaci\u00f3 internacional d'hist\u00f2ria i estad\u00edstica de futbol (en angl\u00e8s, iffhs).\n\n\n== hist\u00f2ria ==\n\n\n=== inicis ===\nel primer torneig es va disputar la temporada 1928/1929, i la va guanyar el fc barcelona. per decidir quins equips formarien part del campionat, es va determinar convidar els sis campions (athletic club de bilbao, arenas club de getxo, real madrid cf, real sociedad, fc barcelona i real uni\u00f3n club de irun) i tres subcampions (rcd espanyol, club atl\u00e9tico de madrid i ce europa) que havia tingut fins llavors el denominat campionat d'espanya. el des\u00e8 equip (real racing club de santander) va sortir del primer torneig classificatori de la hist\u00f2ria de la lliga.\nla temporada 1934-1935 es va ampliar, per primera vegada, el nombre d'equips, passant a disputar-se amb dotze. la competici\u00f3 va ser suspesa per la guerra civil espanyola el 1936 i es va reprendre en acabar aquesta amb els mateixos equips que estaven presents abans de la interrupci\u00f3.\n\n\n=== naixement de la lfp ===\nfins a la temporada 1984/85 la real federaci\u00f3 espanyola de futbol (rfef) s'encarregava de l'organitzaci\u00f3 del torneig. a partir de llavors, la competici\u00f3 va ser organitzada per la lliga nacional de futbol professional (lfp), organisme independent que es va formar per iniciativa dels propis clubs despr\u00e9s de desavinences amb la rfef respecte a la gesti\u00f3 de la professionalitzaci\u00f3 i el repartiment econ\u00f2mic dels beneficis de la lliga.\nla temporada 1986/87 es va provar, sense \u00e8xit, el sistema de play-off. un cop acabada la lliga regular, es van dividir els llavors 18 clubs participants en tres grups de sis equips. per aquest motiu, aquesta campanya va ser la m\u00e9s llarga de la hist\u00f2ria, amb 44 jornades (34 de lliga i 10 de play-off). un \u00fanic equip va descendir i tres van ascendir, per la qual cosa l'any seg\u00fcent va comen\u00e7ar la lliga de 20 equips, id\u00e8ntica a l'actual.\n\n\n=== la lliga de 22 equips ===\nl'estiu de 1995 la lfp va decidir excloure de les seves competicions per la temporada 1995/96 el rc celta de vigo i el sevilla fc (relegant-los a la segona divisi\u00f3 b) per diferents defectes en la documentaci\u00f3 de la seva inscripci\u00f3, l'endem\u00e0 d'acabar el termini per a la seva entrega. simult\u00e0niament, el real valladolid cf i l'albacete balompi\u00e9, dos equips descendits a segona divisi\u00f3 al final del campionat anterior, van ser convidats per la lfp a ocupar les places del celta i el sevilla.\nels dos clubs afectats van presentar sengles recursos emparant-se en la ley general de la administraci\u00f3n y del procedimiento administrativo com\u00fan, considerant que la lfp havia vulnerat el dret d'ambdues entitats a esmenar, una vegada notificades, les defici\u00e8ncies documentals d'un expedient lliurat en termini. per la seva banda, el valladolid i l'albacete tamb\u00e9 van presentar les seves al\u00b7legacions al consejo superior de deportes (csd), en considerar inaplicable la ley de procedimiento administrativo per tractar-se la lfp i la rfef d'entitats privades, demandant aix\u00ed que es reconegu\u00e9s la seva categoria una vegada acceptada la invitaci\u00f3 rebuda i formalitzada la inscripci\u00f3 d'acord els havia estat requerida.\nparal\u00b7lelament, i com a mesura de pressi\u00f3, hi va haver importants mobilitzacions per part dels seguidors dels clubs implicats i, fins i tot, des del csd es van denunciar pressions pol\u00edtiques.\ninhibits el csd i la reial federaci\u00f3 espanyola, la decisi\u00f3 final va quedar a criteri del ple de l'assemblea de la lliga nacional de futbol professional, que es va reunir en una sessi\u00f3 televisada en directe. mantenir l'exclusi\u00f3 de celta i sevilla significava el risc d'una paralitzaci\u00f3 judicial de les competicions i l'amena\u00e7a d'indemnitzacions milion\u00e0ries a clubs implicats, patrocinadors i socis comercials (televisi\u00f3); riscos similars s'albiraven si els exclosos fossin valladolid i albacete que, complementant els tr\u00e0mits despr\u00e9s de la invitaci\u00f3 rebuda, argumentaven haver adquirit el dret a participar en la m\u00e0xima categoria. despr\u00e9s de la crua intervenci\u00f3 del president de la sd compostela, jos\u00e9 mar\u00eda caneda, que va treure a la llum la malaptesa de la mateixa lfp, es va aconseguir per aclamaci\u00f3 la conformitat de l'assemblea amb una soluci\u00f3 de comprom\u00eds que va consistir a incrementar en dos el nombre d'equips participants en el torneig de lliga, perllongant fins a les 42 jornades durant les dues temporades seg\u00fcents. la soluci\u00f3 implicava modificar el nombre d'ascensos i descensos a partir de la temporada 1996 /97, en qu\u00e8 van descendir quatre equips i en van ascendir tan sols dos, i jugant el tercer classificat de segona contra el cinqu\u00e8 pitjor de primera la promoci\u00f3, i indemnitzant econ\u00f2micament al quart classificat de segona per privar de la possibilitat de disputar l'ascens. a canvi, a partir de la temporada 1999/2000 es va eliminar la promoci\u00f3 i es va incrementar en un (de dos a tres) el nombre d'ascensos i descensos directes entre primera i segona divisi\u00f3 per temporada.\n\n\n=== la lliga de les \u00abestrelles\u00bb ===\ndes de fa alguns anys, la primera divisi\u00f3 \u00e9s anomenada en els mitjans de comunicaci\u00f3 com la liga de las estrellas. despr\u00e9s de l'aparici\u00f3 de les televisions privades a espanya, els clubs van augmentar considerablement els ingressos gr\u00e0cies a suculents contractes d'emissi\u00f3 de partits per televisi\u00f3. aix\u00f2 els va permetre contractar a molts dels millors futbolistes del m\u00f3n, encara que, hist\u00f2ricament, ja anaven fent d'alguna manera.\nd'acord amb la classificaci\u00f3 anual realitzada per la federaci\u00f3 internacional d'hist\u00f2ria i estad\u00edstica de futbol (iffhs), la primera divisi\u00f3 espanyola va ser considerada com la millor lliga del m\u00f3n els anys 2000, 2001, 2002 i 2004.\na partir de la temporada 2008/09 va canviar per primera vegada la seva denominaci\u00f3, despr\u00e9s d'un acord de patrocini de tres anys entre la lfp i el banco bilbao vizcaya argentaria, i va passar a anomenar-se liga bbva. l'acord va perdurar fins a la campanya 2016-17, en la qual va passar a denominar-se laliga santander, despr\u00e9s d'un acord amb el banc santander.\n\n\n== sistema de competici\u00f3 ==\nla primera divisi\u00f3 d'espanya \u00e9s un torneig organitzat i regulat (conjuntament amb la segona divisi\u00f3) per la lliga nacional de futbol professional (lfp), els membres de la qual s\u00f3n els mateixos clubs participants.\nla competici\u00f3 es disputa anualment, comen\u00e7ant a finals del mes d'agost o principis de setembre, i s'acaba el mes de maig o juny del seg\u00fcent any.\nla primera divisi\u00f3 consta d'un grup \u00fanic integrat per 20 equips, pertanyents a clubs de futbol o a societats an\u00f2nimes esportives (sad). seguint un sistema de lliga, els vint equips s'enfronten tots contra tots en dues ocasions (una en camp propi i una altra en camp contrari) sumant un total de 38 jornades. l'ordre de les trobades es decideix per sorteig abans de comen\u00e7ar la competici\u00f3.\nla classificaci\u00f3 final s'estableix d'acord amb els punts totals obtinguts per cada equip en finalitzar el campionat. els equips obtenen tres punts per cada partit guanyat, un punt per cada empat i cap punt pels partits perduts. si en finalitzar el campionat dos equips igualen a punts, els mecanismes per desempatar la classificaci\u00f3 s\u00f3n els seg\u00fcents:\n\nqui tingui una major difer\u00e8ncia entre gols a favor i en contra segons el resultat dels partits jugats entre ells.\nqui tingui la major difer\u00e8ncia de gols a favor tenint en compte tots els obtinguts i rebuts en el transcurs de la competici\u00f3.\nel club que hagi marcat m\u00e9s gols.si l'empat a punts \u00e9s entre tres o m\u00e9s clubs, els successius mecanismes de desempat s\u00f3n els seg\u00fcents:\n\nla millor puntuaci\u00f3 de la que a cadascun correspongui d'acord amb els resultats dels partits jugats entre si pels clubs implicats.\nla major difer\u00e8ncia de gols a favor i en contra, considerant \u00fanicament els partits jugats entre si pels clubs implicats.\nla major difer\u00e8ncia de gols a favor i en contra tenint en compte totes les trobades del campionat.\nel major nombre de gols a favor tenint en compte totes les trobades del campionat.\nel club millor classificat d'acord amb els barems de fair play.l'equip que m\u00e9s punts sumi al final del campionat ser\u00e0 proclamat campi\u00f3 de lliga i obtindr\u00e0 el dret autom\u00e0tic a participar en la fase de grups de la seg\u00fcent edici\u00f3 de la lliga de campions de la uefa, juntament amb el subcampi\u00f3 i el tercer classificat; el quart classificat disputar\u00e0 la ronda pr\u00e8via per accedir a la fase de grups d'aquesta competici\u00f3. el cinqu\u00e8 classificat obtindr\u00e0 el dret a participar en la ronda de play-off de la propera lliga europa de la uefa i el sis\u00e8, a la tercera eliminat\u00f2ria d'aquesta. si a la copa del rei el campi\u00f3 i el subcampi\u00f3 estan classificats per a la lliga de campions, el set\u00e8 classificat obtindr\u00e0 el dret a jugar la tercera ronda pr\u00e8via de la seg\u00fcent edici\u00f3 de l'europa league. a m\u00e9s, el campi\u00f3 disputa la supercopa d'espanya, enfrontant-se al guanyador de la copa del rei d'aquesta mateixa temporada.\nels tres \u00faltims equips baixaran a la segona divisi\u00f3 i, d'aquesta, ascendiran rec\u00edprocament els dos primers classificats i un tercer vencedor d'un sistema d'eliminat\u00f2ries, reempla\u00e7ant aix\u00ed als equips que descendeixin. el tercer ascens des de segona divisi\u00f3 determinat pel sistema d'eliminat\u00f2ries ser\u00e0 el vencedor d'una final composta entre el guanyador de l'eliminat\u00f2ria entre el tercer i sis\u00e8 millor classificats i el guanyador de l'eliminat\u00f2ria entre el quart i cinqu\u00e8 millor classificats. les eliminat\u00f2ries es jugaran a l'anada al camp del pitjor classificat en la competici\u00f3 regular. aquest sistema va ser introdu\u00eft en la temporada 2010/11, mentre que anteriorment ascendia directament el tercer millor classificat.\nfins a la temporada 1998/99, els dos \u00faltims classificats descendien directament, i el disset\u00e8 i el divuit\u00e8 classificats jugaven una promoci\u00f3, enfrontant-se al tercer i quart classificats de segona divisi\u00f3, respectivament. els vencedors d'aquests partits aconseguien jugar a primera divisi\u00f3 la temporada seg\u00fcent i, els perdedors, disputaven la segona divisi\u00f3.\na la temporada 1986/87, es va arribar a jugar un sistema de play-off que, al final de la temporada regular, va dividir els equips en tres grups de sis conjunts cadascun d'acord amb la classificaci\u00f3 que havien obtingut despr\u00e9s de les 34 jornades ordin\u00e0ries. sis van lluitar pel t\u00edtol, sis per la copa de la lliga i, els sis restants, van lluitar per eludir el descens. els punts obtinguts en els play-off es van sumar als aconseguits a la lliga regular.\n\n\n== equips de primera divisi\u00f3 espanyola (2023-2024) ==\n\n\n= historial =\n\ntot i que 63 equips diferents han disputat la primera divisi\u00f3 al llarg de la seva hist\u00f2ria, fins ara nom\u00e9s han estat capa\u00e7os de guanyar el torneig nou clubs: reial madrid, en 35, fc barcelona, en 27; atl\u00e8tic de madrid, en 11; athletic club, a 8; val\u00e8ncia cf, en 6; reial societat, en 2 i reial betis, sevilla fc i deportivo de la corunya, en 1.\n\n\n== palmar\u00e8s ==\nnota: indicades en negreta les temporades en les quals el campi\u00f3 tamb\u00e9 va aconseguir el t\u00edtol del campionat d'espanya de copa, assenyalat com a doblet nacional.\n\n\n== classificaci\u00f3 hist\u00f2rica ==\n\nels 4.786 punts aconseguits pel reial madrid cf el situen com a l\u00edder la classificaci\u00f3 hist\u00f2rica de la competici\u00f3 entre els 63 equips que alguna vegada hi han participat. s\u00f3n 110 punts els que el separen del segon classificat hist\u00f2ric, el fc barcelona, i a 962 punts se situa el tercer, el club atl\u00e9tico de madrid. elaborada per la lliga nacional de futbol professional (lnfp), es basa en els punts aconseguits per cada equip a primera divisi\u00f3, independentment de si en una temporada la vict\u00f2ria atorgava dos o tres punts al vencedor, o del nombre de punts en joc.\nels \u00fanics tres clubs que han estat presents en totes i cadascuna de les 91 edicions de la competici\u00f3 s\u00f3n el reial madrid, el fc barcelona i l'athletic club, seguits per les 87 temporades del val\u00e8ncia cf, situat en quarta posici\u00f3.\npel que fa a resultats, \u00e9s el reial madrid qui acumula m\u00e9s vict\u00f2ries amb 1.741, l'athletic club qui acumula m\u00e9s empats amb 685, i el rcd espanyol qui acumula m\u00e9s derrotes amb 1.119. els madridistes s\u00f3n tamb\u00e9 els que tenen un millor percentatge a l'hora d'aconseguir el t\u00edtol, fent-ho en un 37,36% d'ocasions entre tots els campionats disputats.\nestad\u00edstiques actualitzades fins l'\u00faltim partit de la temporada 2021-22. sistema de puntuaci\u00f3 hist\u00f2ric de 2 o 3 punts per vict\u00f2ria. en cursiva equips sense participaci\u00f3 en l'actualitat.\n\n\n== taula hist\u00f2rica de golejadors ==\nper a m\u00e9s detalls, vegeu: m\u00e0xims golejadors de la primera divisi\u00f3 d'espanya.el m\u00e0xim golejador de la competici\u00f3 \u00e9s l'argent\u00ed lionel messi amb 474 gols, seguit del portugu\u00e8s cristiano ronaldo i el basc telmo zarra amb 311 i 251 gols respectivament, despr\u00e9s de superar els dos primers el registre de zarra que durant anys es va mantenir com inabastable en la hist\u00f2ria de la competici\u00f3.\na m\u00e9s, cal destacar d'entre els m\u00e0xims golejadors el basc isidro l\u00e1ngara per ser el jugador amb millor mitjana golejadora de la competici\u00f3, amb 1,16 gols per partit, per davant de cristiano ronaldo amb una mitjana d'1,07 i de bata amb 0,92. nom\u00e9s nou futbolistes han aconseguit marcar m\u00e9s de 200 gols en la competici\u00f3.\n\u00e9s el diari marca qui concedeix el trofeu pitxitxi al m\u00e0xim golejador, a m\u00e9s d'altres premis anuals individuals. entre ells destaca tamb\u00e9 el trofeu zamora, atorgat al porter amb coeficient m\u00e9s favorable de gols rebuts per partit; o el trofeu zarra, lliurat al m\u00e0xim golejador nacional entre d'altres.\nnota: comptabilitzats els partits i gols segons actes oficials.\n\n\n== jugadors amb m\u00e9s partits disputats ==\nper a m\u00e9s detalls vegeu: jugadors amb m\u00e9s pres\u00e8ncies a la primera divisi\u00f3 d'espanyaentre els jugadors que m\u00e9s partits han disputat al llarg de la hist\u00f2ria de la competici\u00f3 destaquen per sobre de tots el vitori\u00e0 andoni zubizarreta i l'andal\u00fas joaqu\u00edn s\u00e1nchez, tots dos amb un total de 622 partits. el navarr\u00e8s ra\u00fal garc\u00eda (589), el madrileny ra\u00fal gonz\u00e1lez (550), el val\u00b7lisolet\u00e0 eusebio sacrist\u00e1n (543), el coruny\u00e8s paco buyo (542), el madrilenys manolo sanch\u00eds (523), l'argent\u00ed lionel messi (520), el madrileny iker casillas (510), l'andal\u00fas sergio ramos (508), el terrassenc xavi hern\u00e1ndez (505) i l'olot\u00ed miquel soler (504) completen el grup de futbolistes que han disputat m\u00e9s de 500 partits en la competici\u00f3.\nestad\u00edstiques actualitzades fins l'\u00faltim partit jugat el 4 juny 2023.\n\n\n= r\u00e8cords hist\u00f2rics de la primera divisi\u00f3 =\nper a un resum estad\u00edstic de la competici\u00f3 complet vegeu estad\u00edstiques de la primera divisi\u00f3 espanyola de futbol\n\n\n== r\u00e8cords de partits ==\nestad\u00edstiques actualitzades fins l'\u00faltim partit jugat el 4 juny 2023.\n\n\n== r\u00e8cords de jugadors ==\nestad\u00edstiques actualitzades fins l'\u00faltim partit jugat el 4 juny 2023.\n\n\n== r\u00e8cords d'equips ==\nestad\u00edstiques actualitzades fins l'\u00faltim partit jugat el 4 juny 2023.\n\n\n= notes =\n\n\n== vegeu tamb\u00e9 ==\nsegona divisi\u00f3 espanyola de futbol\nprimera divisi\u00f3 rfef\nsegona divisi\u00f3 rfef\ntercera divisi\u00f3 rfef\nsegona divisi\u00f3 espanyola de futbol b\ntercera divisi\u00f3 espanyola de futbol\nestad\u00edstiques de la primera divisi\u00f3 espanyola de futbol\nclassificaci\u00f3 hist\u00f2rica de la primera divisi\u00f3 espanyola de futbol\n\n\n== enlla\u00e7os externs ==\nweb oficial de laliga santander\nweb oficial de laliga\nweb oficial de la federaci\u00f3 espanyola de futbol"