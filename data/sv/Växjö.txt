"v\u00e4xj\u00f6 [\u02c8v\u025bk\u02d0\u02cc\u0267\u00f8\u02d0] \u00e4r en t\u00e4tort i s\u00f6dra sm\u00e5lands inland samt centralort i v\u00e4xj\u00f6 kommun, residensstad f\u00f6r kronobergs l\u00e4n och stiftsstad f\u00f6r v\u00e4xj\u00f6 stift. v\u00e4xj\u00f6, som fick stadsr\u00e4ttigheter 1342 och blev universitetsstad 1999, och var 2019 sveriges 19:e st\u00f6rsta t\u00e4tort med 70 489 inv\u00e5nare.\n\n\n== historia ==\n\n\n=== f\u00f6rhistoria ===\nv\u00e4xj\u00f6bygden har haft en bofast befolkning \u00e5tminstone sedan den yngre sten\u00e5ldern (4100\u20131700 f.kr.). flera h\u00e4llkistor fr\u00e5n cirka 4000 \u00e5r tillbaka i tiden finns bevarade liksom l\u00f6sfyndsmaterial som \u00e4r minst lika gammalt. \natt v\u00e4gar fr\u00e5n fem olika riktningar str\u00e5lade samman vid v\u00e4xj\u00f6sj\u00f6ns norra spets har haft en avg\u00f6rande betydelse f\u00f6r att v\u00e4xj\u00f6 utvecklats p\u00e5 denna plats. detta faktum \u00e5terspeglas \u00e4ven i namnet, som bildats av fornsvenskans vaegar och sj\u00f6. v\u00e4xj\u00f6 var sedan tidiga medeltiden m\u00f6tesplats f\u00f6r tioh\u00e4rads lagsaga och centrum f\u00f6r folklandet v\u00e4rend.\n\n\n=== bygdens kristnande och v\u00e4xj\u00f6 blir biskopss\u00e4te ===\nunder 1000-talet gjorde kristendomen sitt int\u00e5g och en kyrka i tr\u00e4 uppf\u00f6rdes vid v\u00e4xj\u00f6sj\u00f6ns strand. senare byggdes en stenkyrka p\u00e5 samma plats.\nv\u00e4xj\u00f6s och v\u00e4rends kristnande har beskrivits i den medeltida sigfridslegenden om engelsmannen sigfrid, som p\u00e5st\u00e5s ha varit biskop i york. han ska i v\u00e4xj\u00f6 ha f\u00e5tt en uppenbarelse om att anl\u00e4gga en kyrka p\u00e5 platsen och till sin hj\u00e4lp att sprida det kristna budskapet bland v\u00e4rends hedningar hade han sina systers\u00f6ner unaman, sunaman och vinaman.\nunder m\u00e5nga \u00e5r g\u00e4llde sigfridslegenden som sanning, men senare forskning har visat att r\u00e4tt m\u00e5nga fakta inte st\u00e4mmer, \u00e4ven om sigfrid s\u00e4kert spelade roll f\u00f6r v\u00e4xj\u00f6s kristnande och finns begravd i v\u00e4xj\u00f6 domkyrka. legenden var dock ett framg\u00e5ngsrikt hj\u00e4lpmedel d\u00e5 man pl\u00e4derade f\u00f6r v\u00e4xj\u00f6 som blivande biskopss\u00e4te. och namnen av s\u00e5v\u00e4l sigfrid, som hans systers\u00f6ner, lever kvar genom b\u00e5de statyer och f\u00f6r att ha gett namn \u00e5t skolor, gator, kvarter etc.\ncirka 1170 blev v\u00e4xj\u00f6 biskopss\u00e4te. detta hade en avg\u00f6rande betydelse f\u00f6r stadens utveckling som b\u00e5de religi\u00f6st och kulturellt centrum samt som skolstad.\n\n\n=== stadsprivilegier och handelscentrum ===\n\u00e5r 1342 fick v\u00e4xj\u00f6 stadsprivilegier av kung magnus eriksson.\nv\u00e4xj\u00f6 var k\u00e4nt f\u00f6r sina tv\u00e5 marknader \u2013 sigfridsm\u00e4ssomarknaden i mitten av februari och brittm\u00e4ssomarknaden i b\u00f6rjan av oktober. de omtalas f\u00f6rsta g\u00e5ngen 1473, men i alla fall den f\u00f6rsta har betydligt \u00e4ldre anor. b\u00e5da p\u00e5gick i tre-fyra dagar och var frimarknader, vilket innebar att de var \u00f6ppna f\u00f6r borgare fr\u00e5n n\u00e4r och fj\u00e4rran. eftersom v\u00e4xj\u00f6 var en gr\u00e4nsstad kom m\u00e5nga handlare \u00e4ven fr\u00e5n de d\u00e5varande danska st\u00e4derna ronneby och v\u00e4 (numera kristianstad). \nv\u00e4xj\u00f6s utsatta l\u00e4ge n\u00e4ra gr\u00e4nsen mot danmark innebar att staden anf\u00f6lls och \u00f6delades flera g\u00e5nger, bland annat 1570 och 1612. efter freden i roskilde 1658 kom v\u00e4xj\u00f6 att befinna sig l\u00e5ngt fr\u00e5n riksgr\u00e4nsen. n\u00e5gra m\u00e5nader senare samma \u00e5r drabbades staden av \u00e4nnu en brand som innebar \u00e4nnu en \u00f6del\u00e4ggelse, den tredje p\u00e5 mindre \u00e4n 90 \u00e5r. detta innebar att v\u00e4xj\u00f6 kunde \u00f6verge sin gamla, vildvuxna stadsplanering och bygga upp staden efter ett modernt, regelbundet rutm\u00f6nster.\n\n\n=== residens- och skolstaden ===\nv\u00e4xj\u00f6 blev residensstad 1634. \ns\u00e5som stiftsstad fick v\u00e4xj\u00f6 en s\u00e5 kallad domskola redan p\u00e5 1300-talet. \u00e5r 1643 fick skolan gymnasieprivilegier och blev d\u00e4rmed sveriges sj\u00e4tte gymnasieskola i ordningen. \u00e5r 1824 blev esaias tegn\u00e9r biskop i v\u00e4xj\u00f6, tillika rektor f\u00f6r katedralskolan. \u00e4ven om tegn\u00e9r kom att betyda mycket f\u00f6r staden, visar hans korrespondens att han inte trivdes, varken med v\u00e4xj\u00f6 eller v\u00e4xj\u00f6borna. han blev dock kvar som biskop fram till sin d\u00f6d 1846 och \u00e4r begravd p\u00e5 kyrkog\u00e5rden som b\u00e4r hans namn, tegn\u00e9rkyrkog\u00e5rden.\n\n\n=== j\u00e4rnv\u00e4gen dras fram ===\n1843 drabbades v\u00e4xj\u00f6 \u00e5ter av en f\u00f6r\u00f6dande brand, den st\u00f6rsta i stadens historia. 1100 m\u00e4nniskor blev heml\u00f6sa och f\u00f6rlorade det mesta de \u00e4gde, men ingen miste livet och planerna f\u00f6r en \u00e5teruppbyggnad var snart ig\u00e5ng. den nya stadsplanen 1844 innebar att torget blev mycket st\u00f6rre och en tomt avsattes f\u00f6r ett residens \u00e5t landsh\u00f6vdingen. \n1865 kom j\u00e4rnv\u00e4gen fr\u00e5n alvesta till v\u00e4xj\u00f6, 1874 utstr\u00e4ckt till karlskrona och kalmar. smalsp\u00e5riga linjer tillkom i etapper 1895\u20131922 till v\u00e4stervik och 1897 till karlshamn.\nv\u00e4xj\u00f6 har haft f\u00e5 industrier, men 1868 grundades w\u00e4xj\u00f6 t\u00e4ndsticksfabrik, som blev stadens st\u00f6rsta arbetsplats med som mest drygt 400 anst\u00e4llda 1887. 1922 brann fabriken ner och byggdes inte upp igen.\nv\u00e4xj\u00f6s st\u00e4llning som skolstad f\u00f6rst\u00e4rktes ytterligare d\u00e5 den obligatoriska folkskolan inf\u00f6rdes 1842. \u00e5ret efter startade folkskoleseminariet. redan 1835 hade sm\u00e5skoleseminariet b\u00f6rjat sin verksamhet. i slutet av 1800-talet fick v\u00e4xj\u00f6 ocks\u00e5 en skola f\u00f6r blinda och en skola f\u00f6r d\u00f6vstumma.\n\n\n=== 1900-talet ===\nunder 1900-talets f\u00f6rsta h\u00e4lft f\u00f6rst\u00e4rktes karakt\u00e4ren av v\u00e4xj\u00f6 som tj\u00e4nstemannastad. inga st\u00f6rre industrier fanns kvar efter branden i w\u00e4xj\u00f6 t\u00e4ndsticksfabrik 1922, men en utbyggnad skedde av skolor, sjukhus och regementet. antalet inv\u00e5nare \u00f6kade stadigt under 1900-talet, s\u00e4rskilt snabbt under 1960-talet, d\u00e5 befolkning \u00f6kade med mellan 900 och 1 800 personer per \u00e5r.\n\u00e5r 1967 inr\u00e4ttades universitetsfilialen i v\u00e4xj\u00f6 under lunds universitet, vilken 1977 blev  den sj\u00e4lvst\u00e4ndiga h\u00f6gskolan i v\u00e4xj\u00f6. denna fick universitetsstatus 1999. \u00e5r 2010 slogs v\u00e4xj\u00f6 universitet och h\u00f6gskolan i kalmar samman till linn\u00e9universitetet.\nv\u00e4xj\u00f6 har i takt med den \u00f6kade folkm\u00e4ngden expanderat med nya stadsdelar, som vikaholm i s\u00f6der.\n\n\n=== milit\u00e4r n\u00e4rvaro ===\nkronobergs regemente bildades 1623 och hade i slutet av 1600-talet b\u00e4ckasl\u00f6vsf\u00e4lten som exercisomr\u00e5de. p\u00e5 1770-talet hade regementet kronobergshed som \u00f6vningsplats.\nefter avskaffandet av den indelta arm\u00e9n 1901, togs beslut 1907 om inr\u00e4ttande av infanteriregementet i11 i v\u00e4xj\u00f6. kasernomr\u00e5det blev f\u00e4rdigt 1920, och regementet blev med drygt 300 anst\u00e4llda stadens st\u00f6rsta arbetsplats.\nbeslut om avveckling av regementet togs efter f\u00f6rsvarsutredning 1988. \u00e5r 1992 upph\u00f6rde grundutbildningen av v\u00e4rnpliktiga och 1997 avvecklades regementet med dess f\u00f6rsvarsomr\u00e5desstab. sedan 2005 finns staben f\u00f6r f\u00f6rsvarsmaktens utbildningsenhet kalmar- och kronobergsgruppen f\u00f6rlagd till v\u00e4xj\u00f6. det tidigare regementsomr\u00e5det \u00e4r omvandlad till f\u00f6retagsstaden i 11.\n\n\n=== administrativa tillh\u00f6righeter ===\nv\u00e4xj\u00f6 stad ombildades vid kommunreformen 1862 till en stadskommun omgiven av v\u00e4xj\u00f6 socken/landskommun, d\u00e4r \u00e4ven en del av ortens bebyggelse kom att ligga och v\u00e4xj\u00f6 \u00f6streg\u00e5rds municipalsamh\u00e4lle inr\u00e4ttas 12 december 1919. socknen/landskommunen med municipalsamh\u00e4llet uppgick 1940 i stadskommunen som sedan 1971 uppgick i v\u00e4xj\u00f6 kommun d\u00e4r v\u00e4xj\u00f6 sedan dess \u00e4r centralort.i kyrkligt h\u00e4nseende har orten till 1977 h\u00f6rt till v\u00e4xj\u00f6 f\u00f6rsamling, f\u00f6re 1940 best\u00e5ende av v\u00e4xj\u00f6 stadsf\u00f6rsamling och v\u00e4xj\u00f6 landsf\u00f6rsamling. sedan 1977 h\u00f6r orten till v\u00e4xj\u00f6 domkyrkof\u00f6rsamling och skogslyckans f\u00f6rsamling varur utbr\u00f6ts 1995 teleborgs f\u00f6rsamling och v\u00e4xj\u00f6 maria f\u00f6rsamling. efter ortens expansion ligger \u00e4ven en del i \u00f6jaby f\u00f6rsamling.orten ingick till 1971 i domkretsen f\u00f6r v\u00e4xj\u00f6 r\u00e5dhusr\u00e4tt. sedan 1971 ing\u00e5r v\u00e4xj\u00f6 i v\u00e4xj\u00f6 domsaga.\n\n\n=== befolkningsutveckling ===\n\n\n== stadsbild ==\nv\u00e4xj\u00f6 ligger omkring 180 meter \u00f6ver havet och \u00e4r till st\u00f6rre delen omgivet av sj\u00f6ar. norr om staden ligger den stora helgasj\u00f6n, i nordost toftasj\u00f6n, i sydv\u00e4st  norra bergundasj\u00f6n och s\u00f6dra bergundasj\u00f6n och centralt v\u00e4xj\u00f6sj\u00f6n samt trummen.\ni s\u00f6dra v\u00e4xj\u00f6, i stadsdelen teleborg, finns linn\u00e9universitetet och dess v\u00e4xj\u00f6campus. utmed den centrala v\u00e4xj\u00f6sj\u00f6n ligger v\u00e4xj\u00f6s sjukhus, centrallasarettet v\u00e4xj\u00f6. strax nordost om lasarettet ligger v\u00e4xj\u00f6 domkyrka, en av stadens k\u00e4nda byggnader. v\u00e4ster om domkyrkan ligger v\u00e4xj\u00f6s stadsk\u00e4rna uppbyggt med rutbebyggelse. fem torg finns i stadsk\u00e4rnan, dessa \u00e4r stortorget, teatertorget, b\u00e5tsmanstorget, vattentorget och oxtorget. samtliga av stadens torg utom vattentorget och b\u00e5tsmanstorget fungerar till st\u00f6rsta del som parkeringsplatser i staden. i omr\u00e5det finns \u00e4ven flera aff\u00e4rer, restauranger, caf\u00e9er, teater, bio, hotell och annan service.\nicon v\u00e4xj\u00f6 i arenastaden som f\u00e4rdigst\u00e4lldes 2018 \u00e4r med sina 67 meter v\u00e4xj\u00f6s h\u00f6gsta byggnad.\n\n\n=== stadsdelar ===\nv\u00e4xj\u00f6 stad har 19 stadsdelar. teleborg \u00e4r den st\u00f6rsta stadsdelen med 11 460 inv\u00e5nare (2010).under 2020 forts\u00e4tter expansionen av v\u00e4xj\u00f6s v\u00e4stra del med det helt nya omr\u00e5det bredvik med 450 nya bost\u00e4der.\n\n\n== kommunikationer ==\n\n\n=== j\u00e4rnv\u00e4g ===\ni centrala v\u00e4xj\u00f6 ligger stations- och kommunhuset som invigdes 2021. j\u00e4rnv\u00e4gsstationen har fyra plattformssp\u00e5r och ligger vid kust till kust-banan. sk\u00e5ne och k\u00f6penhamn trafikeras ocks\u00e5 genom \u00f6resundst\u00e5gstrafiken. regionalt\u00e5gen kr\u00f6sat\u00e5gen g\u00e5r till j\u00f6nk\u00f6ping, n\u00e4ssj\u00f6 och h\u00e4ssleholm. v\u00e4xj\u00f6s gamla j\u00e4rnv\u00e4gsstation \u00e4r unik i sverige, och tillh\u00f6r en liten skara om ett tiotal i v\u00e4rlden, med att ha haft sp\u00e5r med tre olika sp\u00e5rvidder.[k\u00e4lla beh\u00f6vs]\n\n\n=== v\u00e4gar ===\nv\u00e4xj\u00f6 ligger d\u00e4r riksv\u00e4garna 23, 25, 27, 29, 30 och 37 m\u00f6ts.\n\n\n=== bussar ===\n\nl\u00e4nstrafiken kronoberg administrerar ett bussn\u00e4t som utg\u00e5r fr\u00e5n resecentrum och t\u00e4cker hela l\u00e4net. nobina och svenska buss trafikerar linjer som passerar v\u00e4xj\u00f6.\n\n\n=== flyg ===\nstrax utanf\u00f6r v\u00e4xj\u00f6 ligger v\u00e4xj\u00f6-kronobergs flygplats.\n\n\n== n\u00e4ringsliv ==\nv\u00e4xj\u00f6 ligger i ett skogrikt l\u00e4n och skogen \u00e4r sedan l\u00e4nge en viktig bas f\u00f6r n\u00e4ringslivet. bland annat har s\u00f6dra skogs\u00e4garna sitt huvudkontor i staden. efterhand har tillkommit f\u00f6retag inom till exempel maskin- och elektroteknik. f\u00f6retag som grundats i v\u00e4xj\u00f6 \u00e4r bland andra scandinavian pc systems (1984), boss media (1999) och fortnox (2001).\nen stor del av v\u00e4xj\u00f6s energibehov tillgodoses genom fj\u00e4rrv\u00e4rme fr\u00e5n kraftv\u00e4rmeverket sandviksverket.\nk\u00f6pcentret grand samarkand valdes till sveriges b\u00e4sta k\u00f6pcentrum 2011-2012.videum science park, som samverkar med det n\u00e4rbel\u00e4gna linn\u00e9universitetet, har mer \u00e4n 100 f\u00f6retag och andra organisationer.\n\n\n=== bankv\u00e4sende ===\nkronobergs l\u00e4ns sparbank grundades 1828. vid en st\u00f6rre fusion 1969 blev den sparbanken kronoberg som \u00e5r 1979 uppgick i sparbanken kronan, som i sin tur senare blev en del av swedbank.\nsm\u00e5lands enskilda bank hade ett kontor i v\u00e4xj\u00f6 fr\u00e5n dess grundande 1837. den 1 december 1869 \u00f6ppnade sk\u00e5nes enskilda bank ett kontor i v\u00e4xj\u00f6. en folkbank kallad wexi\u00f6 handtverkares m. fl. f\u00f6rlagskassa etablerades 1868. den 1 oktober 1881 \u00f6ppnade sveriges riksbank ett avdelningskontor i v\u00e4xj\u00f6. den 1 oktober 1903 \u00f6ppnade sydsvenska kreditaktiebolaget ett kontor i v\u00e4xj\u00f6. \u00e5r 1910 etablerade sig stockholms k\u00f6pmannabank i v\u00e4xj\u00f6. denna bank \u00f6vertogs n\u00e5gra \u00e5r senare av sk\u00e5nska handelsbanken, som i sin tur \u00f6vertogs av skandinaviska kreditaktiebolaget som d\u00e5 \u00e4ven \u00f6vertagit sk\u00e5nes enskilda bank. den \u00e5r 1917 grundade svenska lantm\u00e4nnens bank hade tidigt kontor i v\u00e4xj\u00f6. dess efterf\u00f6ljare jordbrukarbanken och senare pkbanken hade ocks\u00e5 kontor i v\u00e4xj\u00f6. svenska handelsbanken etablerade sig i v\u00e4xj\u00f6 f\u00f6rst \u00e5r 1968.\n\n\n== kultur och sev\u00e4rdheter ==\nkarl-oskardagarna \u00e4r en \u00e5rligen \u00e5terkommande festival i v\u00e4xj\u00f6. festivalen anordnas normalt f\u00f6rsta helgen i augusti.\n\n\n== utbildning ==\nv\u00e4xj\u00f6 kallades tidigare f\u00f6r \"stifts- och skolstad\" med en skola i direkt anslutning till domkyrkan d\u00e4r pojkar kunde f\u00e5 grundl\u00e4ggande utbildning i l\u00e4sning och skrivning utanf\u00f6r hemmet och p\u00e5 en n\u00e5got h\u00f6gre niv\u00e5. ut\u00f6ver rena yrkesutbildningar till l\u00e4rare och sjuksk\u00f6terskor p\u00e5 de olika seminarierna, norra, \u00f6stra respektive v\u00e4stra seminariet, s\u00e5 har staden haft riksutbildning f\u00f6r d\u00f6va flickor p\u00e5 en internatskola p\u00e5 gymnasieniv\u00e5 och \"statens skola f\u00f6r nyblinda vuxna\" startade d\u00e4r.\n\n\n=== grundskolor ===\n\n\n=== gymnasieskolor ===\ni staden finns f\u00f6ljande gymnasieskolor.\n\n\n=== h\u00f6gre utbildning ===\nlinn\u00e9universitetet\npolisutbildning (uppdragsutbildning vid linn\u00e9universitetet) \n\n\n=== vuxenutbildning ===\ns:t sigfrids folkh\u00f6gskola\nv\u00e4xj\u00f6l\u00f6ftet\n\n\n== dagstidningar och lokala medier ==\nsr kronoberg- p4 kronoberg sveriges radio\nsm\u00e5landsposten\nv\u00e4xj\u00f6bladet kronobergaren\n\u00f6ppna kanalen v\u00e4xj\u00f6\nsm\u00e5landsnytt - regionalnyheter\nmagazinet- gratis lokaltidning\n\n\n== sport ==\nv\u00e4xj\u00f6 \u00e4r b\u00e5de nationellt och internationellt k\u00e4nd som idrottsstad. m\u00e5nga idrottsprofiler och lag har genom \u00e5ren satt staden p\u00e5 kartan med svenska m\u00e4sterskapstitlar inom bland annat ishockey, fotboll, orientering, friidrott och tennis och internationella framg\u00e5ngar inom bland annat friidrott, orientering, bilsport, ju-jutsu  och tennis. carolina kl\u00fcft \u2014 olympia-, v\u00e4rlds- och europam\u00e4starinna i sjukamp \u2014 t\u00e4vlade f\u00f6r ifk v\u00e4xj\u00f6. i dag finns idrott p\u00e5 s\u00e5v\u00e4l elit- som folkr\u00f6relseniv\u00e5. flera skolor i v\u00e4xj\u00f6 erbjuder utbildningar med idrottsprofil, och v\u00e4xj\u00f6 universitet har utbildningsprogram mot coaching och sport management. de bedriver dessutom idrottsrelaterad forskning.\n\n\n=== idrottsf\u00f6reningar ===\n\n\n=== idrottsanl\u00e4ggningar ===\n\n\n== milj\u00f6arbete i v\u00e4xj\u00f6 ==\n\n\n=== europas gr\u00f6naste stad ===\n\u00e5r 2007 utn\u00e4mnde brittiska bbc i en artikel v\u00e4xj\u00f6 till europas gr\u00f6naste stad f\u00f6r sitt m\u00e5lmedvetna arbete att s\u00e4nka sin klimatp\u00e5verkan.. \n\u00e5r 2017 tilldelades v\u00e4xj\u00f6, tillsammans med belgiska leuven, priset european green leaf award. priset delas ut till st\u00e4der som visar ett bra resultat n\u00e4r det g\u00e4ller milj\u00f6 och som engagerar sig f\u00f6r att generera gr\u00f6n tillv\u00e4xt .\n\n\n== k\u00e4nda personer med anknytning till v\u00e4xj\u00f6 ==\nagne bergvall, friidrottstr\u00e4nare\nstefan \"lill-l\u00f6vis\" johansson, racerf\u00f6rare\njonas jonasson, f\u00f6rfattare\nmattias karlsson, politiker (sd)\ncarolina kl\u00fcft, friidrottare och programledare\np\u00e4r lagerqvist, f\u00f6rfattare och nobelpristagare\ncarl von linn\u00e9, botaniker, l\u00e4kare, geolog och zoolog\nkristina nilsson, operas\u00e5ngerska\npeter jihde, sportreporter och programledare\nandreas ravelli, fotbollsspelare\nthomas ravelli, fotbollsm\u00e5lvakt\nfredrik \"fidde\" rosengren, tennistr\u00e4nare\noliver rosengren, politiker\nola salo, musiker\ntone sekelius, videobloggare\ntommy svensson, fotbollsspelare och f\u00f6rbundskapten\nper tengstrand, pianist\nesaias tegn\u00e9r, poet och biskop\nmats wilander, tennisspelare\nmarika willstedt, musiker\nsamuel \u00f6dmann, psalmdiktare\n\n\n== se \u00e4ven ==\nv\u00e4xj\u00f6 socken\npersoner fr\u00e5n v\u00e4xj\u00f6\nlista \u00f6ver fasta fornminnen i v\u00e4xj\u00f6 (f\u00f6r omfattning av detta omr\u00e5de, se v\u00e4xj\u00f6 stad#sockenkod)\n\n\n== referenser ==\n\n\n=== noter ===\n\n\n== vidare l\u00e4sning ==\nwingborg, olle (2008). v\u00e4xj\u00f6 i litteraturen : en bibliografi \u00f6ver staden. sm\u00e5lands bibliografi, 0280-7785 ; 12. ronneby: l\u00e4nsbibliotek sydost i samverkan med v\u00e4xj\u00f6 stadsbibliotek. libris 10879554. isbn 9789163326134. http://www.sydostbibliografier.se/default.aspx?q=&m=1  arkiverad 31 augusti 2017 h\u00e4mtat fr\u00e5n the wayback machine.lars-olof larsson, v\u00e4xj\u00f6 genom 1000 \u00e5r. stockholm 1991, 586 sid.\nharald berg & ivan svalenius, v\u00e4xj\u00f6 stads historia. 1. tiden  fram till 1718. v\u00e4xj\u00f6 1956.\nhenry lindstr\u00f6m & p.g. vejde, v\u00e4xj\u00f6 stads historia. 2. 1719-1862. 1863-1942. v\u00e4xj\u00f6 1942.\nkenneth johansson m.fl., v\u00e4xj\u00f6 under det industriella genombrottets tid (actawexionensida 1:6.) v\u00e4xj\u00f6 1988.\n\u00e5hman, eva (1983). v\u00e4xj\u00f6. rapport / riksantikvarie\u00e4mbetet och statens historiska museer. medeltidsstaden, 99-0158680-1 ; 46. stockholm: riksantikvarie\u00e4mbetet och statens historiska mus. libris 7618999. isbn 91-7192-561-9 \n\n\n== externa l\u00e4nkar ==\n wikimedia commons har media som r\u00f6r v\u00e4xj\u00f6."