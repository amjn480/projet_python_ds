"uniwersytet warszawski (historyczne nazwy: kr\u00f3lewski uniwersytet warszawski, cesarski uniwersytet warszawski, uniwersytet j\u00f3zefa pi\u0142sudskiego w warszawie) \u2013 polski publiczny uniwersytet za\u0142o\u017cony 19 listopada 1816 w warszawie przez komisj\u0119 wyzna\u0144 religijnych i o\u015bwiecenia publicznego\u2009.\n\n\n== uczelnia obecnie ==\nwsp\u00f3\u0142cze\u015bnie uw jest najwi\u0119kszym i jednym z najstarszych uniwersytet\u00f3w w polsce. od marca 2018 uczelnia nale\u017cy do sojuszu 4 eu+, kt\u00f3ry ma status uniwersytetu europejskiego w konkursie og\u0142oszonym przez komisj\u0119 europejsk\u0105. w pa\u017adzierniku 2019 roku uw wygra\u0142 konkurs w programie \u201einicjatywa doskona\u0142o\u015bci \u2013 uczelnia badawcza\u201d organizowanym przez ministerstwo nauki i szkolnictwa wy\u017cszego.\nw 2016 uniwersytet warszawski zaj\u0105\u0142 3. miejsce w europie po\u0142udniowej i wschodniej oraz 96. na \u015bwiecie w rankingu wschodz\u0105cych gwiazd nauki nature index rising stars. w mi\u0119dzynarodowym rankingu arwu, zwanym rankingiem szanghajskim w 2017 uniwersytet warszawski zaj\u0105\u0142 miejsce w przedziale 301-400 (najwy\u017csze ze wszystkich polskich uczelni), a w rankingu qs world university rankings w roku 2018 miejsce w przedziale 411-420. w szanghajskim rankingu dziedzinowym w 2018 uwzgl\u0119dnionych zosta\u0142o 10 dyscyplin prowadzonych na uw. najwy\u017csze miejsca (pozycje mi\u0119dzy 51. a 75. na \u015bwiecie) zaj\u0119\u0142y matematyka i fizyka.\nw rankingu szk\u00f3\u0142 wy\u017cszych \u201eperspektyw\u201d uniwersytet warszawski corocznie zajmuje jedno z dw\u00f3ch pierwszych miejsc w kraju. w 2018 zaj\u0105\u0142 w tym rankingu 1. miejsce.\npracownicy uniwersytetu zdobyli 14 z 28 grant\u00f3w, przyznanych naukowcom pracuj\u0105cym w polskich instytucjach, w najbardziej presti\u017cowych europejskich konkursach badawczych \u2013 europejskiej rady ds. bada\u0144 naukowych (european research council). w 2016 komisja europejska przyzna\u0142a uniwersytetowi wyr\u00f3\u017cnienie \u201ehr excellence in research\u201d, kt\u00f3re jest potwierdzeniem przestrzegania zasad europejskiej karty naukowca.\nuniwersytet warszawski da\u0142 pocz\u0105tek kilku innym wsp\u00f3\u0142cze\u015bnie dzia\u0142aj\u0105cym uczelniom. w 1950 w miejsce zlikwidowanych wydzia\u0142u lekarskiego i wydzia\u0142u farmaceutycznego powsta\u0142a akademia medyczna w warszawie (dzi\u015b warszawski uniwersytet medyczny). w 1952 z uniwersytetu usuni\u0119to wydzia\u0142 weterynaryjny i w\u0142\u0105czono go do szko\u0142y g\u0142\u00f3wnej gospodarstwa wiejskiego w warszawie. w 1954 z wydzia\u0142\u00f3w teologicznych uw i uj powsta\u0142a akademia teologii katolickiej (dzi\u015b uniwersytet kardyna\u0142a stefana wyszy\u0144skiego w warszawie). w 1997 filia uw w bia\u0142ymstoku zosta\u0142a przekszta\u0142cona w uniwersytet w bia\u0142ymstoku.\n\n\n== historia ==\n\n\n=== kr\u00f3lewski uniwersytet warszawski (1816\u20131831) ===\nw listopadzie 1816 roku stanis\u0142aw kostka potocki, kierownik komisji wyzna\u0144 religijnych i o\u015bwiecenia publicznego oraz stanis\u0142aw staszic przedstawili projekt utworzenia kr\u00f3lewskiego uniwersytetu warszawskiego imperatorowi wszechrosyjskiemu aleksandrowi i, kt\u00f3ry przychyli\u0142 si\u0119 do inicjatywy aprobuj\u0105c j\u0105\u2009. nast\u0105pi\u0142o to poprzez po\u0142\u0105czenie dw\u00f3ch szk\u00f3\u0142 za\u0142o\u017conych w czasie ksi\u0119stwa warszawskiego przez izb\u0119 edukacji publicznej: szko\u0142y prawa i nauk administracyjnych (za\u0142. 1808), oraz szko\u0142y lekarskiej, zwanej te\u017c akademickim wydzia\u0142em lekarskim (za\u0142. 1809). po uzupe\u0142nieniu uczelnia sk\u0142ada\u0142a si\u0119 z 5 wydzia\u0142\u00f3w\u2009:\n\nprawa i nauk administracyjnych, kt\u00f3ry sk\u0142ada\u0142 si\u0119 z 9 katedr (nauk przygotowawczych; pandekt\u00f3w; prawa polskiego dawnego i historii prawa polskiego; prawa cywilnego obecnie obowi\u0105zuj\u0105cego; prawa kryminalnego, post\u0119powania cywilnego i kryminalnego i konstytucji; prawa kanonicznego; ekonomii politycznej, prawa administracyjnego, prawa policyjnego i nauki finansowej; nauki handlu, prawa handlowego i statystyki; technologii, rolnictwa i le\u015bnictwa: do roku 1819). na wydziale pracowali m.in. jan wincenty bandtkie, wac\u0142aw aleksander maciejowski i fryderyk florian skarbek.\nnauk lekarskich, kt\u00f3ry sk\u0142ada\u0142 si\u0119 z 10 katedr (anatomii teoretycznej i praktycznej oraz por\u00f3wnawczej; farmacji, farmakologii, chemii policyjnej i prawnej; fizjologii i dietetyki; patologii og\u00f3lnej, historii medycyny i propedeutyki; materii lekarskiej, toksykologii i formularza, czyli receptury; chirurgii teoretycznej; chirurgii operacyjnej; patologii i terapii szczeg\u00f3\u0142owej; po\u0142o\u017cnictwa, chor\u00f3b ci\u0119\u017carnych, po\u0142o\u017cnic i nowo narodzonych; chor\u00f3b epizootycznych, medycyny prawnej i policji lekarskiej). na wydziale pracowali m.in. andrzej franciszek ksawery dybek, emilian klemens nowicki i jan bogumi\u0142 freyer\nteologicznego, kt\u00f3ry sk\u0142ada\u0142 si\u0119 z 6 katedr (pisma \u015bwi\u0119tego i nauk pomocniczych; historii ko\u015bcio\u0142a; prawa ko\u015bcielnego; teologii dogmatycznej; teologii moralnej; teologii pasterskiej). na wydziale pracowa\u0142 m.in. pierwszy rektor uw wojciech szweykowski.\nfilozoficznego (powsta\u0142 w roku 1817), gdzie wyk\u0142ada\u0142 m.in. adam zabellewicz.\nnauk i sztuk pi\u0119knych \u2013 pierwszym honorowym dziekanem oraz profesorem w latach 1816\u20131818 by\u0142 s\u0142awny malarz marcello bacciarelli\u2009. do oddzia\u0142u tego w\u0142\u0105czono te\u017c instytut muzyki i deklamacji. w 1826 oddzia\u0142 muzyki uniwersytetu zosta\u0142 przekszta\u0142cony w szko\u0142\u0119 g\u0142\u00f3wn\u0105 muzyki (studiowa\u0142 tam m.in. fryderyk chopin).w 1830 roku imperator wszechrosyjski miko\u0142aj i przemianowa\u0142 uczelni\u0119 na uniwersytet kr\u00f3lewsko-aleksandrowski w celu upami\u0119tnienia swego brata aleksandra i (zmar\u0142 w 1825). po upadku powstania listopadowego, w kt\u00f3rym uczestniczy\u0142o wielu student\u00f3w, uniwersytet zosta\u0142 zlikwidowany.\n\n\n=== po powstaniu listopadowym (1831\u20131869) ===\nw ramach represji po kl\u0119sce powstania listopadowego nast\u0105pi\u0142a likwidacja polskiego szkolnictwa wy\u017cszego. wi\u0119kszo\u015b\u0107 zbior\u00f3w uw wywieziono do petersburga. w 1857 roku w warszawie otwarto akademi\u0119 medyko-chirurgiczn\u0105, kt\u00f3ra sk\u0142ada\u0142a si\u0119 z dw\u00f3ch wydzia\u0142\u00f3w (lekarskiego i farmaceutycznego). w 1862 akademia sta\u0142a si\u0119 cz\u0119\u015bci\u0105 szko\u0142y g\u0142\u00f3wnej warszawskiej (\u0432\u0430\u0440\u0448\u0430\u0432\u0441\u043a\u0430\u044f \u0433\u043b\u0430\u0432\u043d\u0430\u044f \u0448\u043a\u043e\u043b\u0430). sgw posiada\u0142a cztery wydzia\u0142y: (1) prawa i administracji, (2) filologiczno-historyczny, (3) matematyczno-fizyczny i (4) lekarski. rektorem uczelni zosta\u0142 j\u00f3zef mianowski. szko\u0142\u0119 zamkni\u0119to 5 lat po spacyfikowaniu powstania styczniowego (w 1869 roku).\n\n\n=== cesarski uniwersytet warszawski (1870\u20131915) ===\nw 1870 roku w miejsce zlikwidowanej sgw otwarto cesarski uniwersytet warszawski (\u0438\u043c\u043f\u0435\u0440\u0430\u0442\u043e\u0440\u0441\u043a\u0438\u0439 \u0432\u0430\u0440\u0448\u0430\u0432\u0441\u043a\u0438\u0439 \u0443\u043d\u0438\u0432\u0435\u0440\u0441\u0438\u0442\u0435\u0442) z wyk\u0142adowym j\u0119zykiem rosyjskim. w trakcie i wojny \u015bwiatowej uniwersytet zosta\u0142 przeniesiony do rostowa nad donem (1915), gdzie do ko\u0144ca lipca 1917 roku dzia\u0142a\u0142 jako \u201ecesarski uniwersytet warszawski w m. rostowie nad donem\u201d (\u0438\u043c\u043f\u0435\u0440\u0430\u0442\u043e\u0440\u0441\u043a\u0438\u0439 \u0432\u0430\u0440\u0448\u0430\u0432\u0441\u043a\u0438\u0439 \u0443\u043d\u0438\u0432\u0435\u0440\u0441\u0438\u0442\u0435\u0442 \u0432 \u0433. \u0440\u043e\u0441\u0442\u043e\u0432\u0435-\u043d\u0430-\u0434\u043e\u043d\u0443). uczelnia zosta\u0142a nast\u0119pnie przekszta\u0142cona postanowieniem rz\u0105du tymczasowego w uniwersytet do\u0144ski.\n\n\n=== okres ii rzeczypospolitej (1915\u20131939) ===\njesieni\u0105 1915 gen. hans von beseler utworzy\u0142 polskoj\u0119zyczny uniwersytet warszawski i nada\u0142 mu statut. wtedy te\u017c na uczelni\u0119 przyj\u0119to w charakterze studentek pierwsze kobiety. w 1920 utworzono wydzia\u0142 teologii ewangelickiej. na pocz\u0105tku lat trzydziestych xx w. uniwersytet sta\u0142 si\u0119 najwi\u0119ksz\u0105 polsk\u0105 uczelni\u0105 \u2013 pracowa\u0142o tam 250 profesor\u00f3w i docent\u00f3w, a nauk\u0119 pobiera\u0142o 10 000 student\u00f3w.\npo \u015bmierci j\u00f3zefa pi\u0142sudskiego w 1935 senat uw zmieni\u0142 nazw\u0119 uczelni na uniwersytet j\u00f3zefa pi\u0142sudskiego w warszawie.\nw listopadzie 1936 roku studenci kierowani przez m\u0142odzie\u017c wszechpolsk\u0105 urz\u0105dzili blokad\u0119 gmach\u00f3w uniwersyteckich domagaj\u0105c si\u0119 obni\u017cki op\u0142at za nauk\u0119 i getta \u0142awkowego dla \u017cyd\u00f3w. w pa\u017adzierniku 1937 roku rektor w\u0142odzimierz antoniewicz wyda\u0142 zarz\u0105dzenie porz\u0105dkowe wprowadzaj\u0105ce na uczelni getto \u0142awkowe, tj. obowi\u0105zek zajmowania przez student\u00f3w pochodzenia \u017cydowskiego wyznaczonych miejsc w salach wyk\u0142adowych. by\u0142o to jedno z pierwszych gett \u0142awkowych w polsce. w roku akademickim 1938/39 nie przyjmowano \u017cyd\u00f3w na wydzia\u0142y farmacji i weterynarii.\n\n\n=== okres ii wojny \u015bwiatowej ===\nw trakcie okupacji polskie uczelnie by\u0142y zamkni\u0119te. zbiory i wyposa\u017cenie wielu pracowni uw zosta\u0142y wywiezione do niemiec, a budynki uniwersytetu przekszta\u0142cono cz\u0119\u015bciowo w koszary \u017candarmerii. pomimo zakaz\u00f3w okupanta i gro\u017aby kary \u015bmierci wielu wyk\u0142adowc\u00f3w prowadzi\u0142o zaj\u0119cia ze studentami w mieszkaniach prywatnych. w ten spos\u00f3b powsta\u0142a rozbudowana struktura tajnego nauczania, stanowi\u0105ca cz\u0119\u015b\u0107 polskiego ruchu oporu. w 1944 roku w zaj\u0119ciach uczestniczy\u0142o ok. 300 pracownik\u00f3w naukowych i 3500 student\u00f3w.\ntajne kszta\u0142cenie na wydziale lekarskim uw realizowano w prywatnej szkole zawodowej dla pomocniczego personelu sanitarnego dr jana zaorskiego.\nwi\u0119kszo\u015b\u0107 student\u00f3w by\u0142a jednocze\u015bnie \u017co\u0142nierzami podziemia. w czasie wojny zgin\u0119\u0142o 63 profesor\u00f3w uw. infrastruktura uczelni uleg\u0142a zniszczeniu w 60%, a zbiory w 70\u201380%.\nw czasie powstania warszawskiego kompleks gmach\u00f3w uniwersytetu by\u0142 wa\u017cnym punktem niemieckiego oporu w \u015br\u00f3dmie\u015bciu. \u017co\u0142nierze zgrupowania \u201ekrybar\u201d armii krajowej trzykrotnie usi\u0142owali go zdoby\u0107, jednak\u017ce wszystkie ataki zako\u0144czy\u0142y si\u0119 niepowodzeniem.\n\n\n=== uniwersytet warszawski w latach 1945\u20131989 ===\npo wojnie powr\u00f3cono do nazwy uniwersytet warszawski. 16 grudnia 1945 roku zaj\u0119cia rozpocz\u0119\u0142o ponad 4000 student\u00f3w. rozporz\u0105dzeniem rady ministr\u00f3w z 24 pa\u017adziernika 1949 zlikwidowano wydzia\u0142y: lekarski i farmaceutyczny, a w ich miejsce utworzono akademi\u0119 lekarsk\u0105 (p\u00f3\u017aniej medyczn\u0105). w 1950 wydzia\u0142 humanistyczny podzielono na trzy wydzia\u0142y: filozoficzno-spo\u0142eczny, historyczny i filologiczny. w 1952 usuni\u0119to z uniwersytetu wydzia\u0142 weterynaryjny. w 1954 zlikwidowano wydzia\u0142 teologii ewangelickiej i wydzia\u0142 teologii katolickiej, wyodr\u0119bniaj\u0105c je i przekszta\u0142caj\u0105c odpowiednio w chrze\u015bcija\u0144sk\u0105 akademi\u0119 teologiczn\u0105 i akademi\u0119 teologii katolickiej.\nuniwersytet warszawski by\u0142 za czas\u00f3w prl wa\u017cnym o\u015brodkiem opozycyjnym. w latach 50. xx wieku z powod\u00f3w politycznych od zaj\u0119\u0107 ze studentami odsuni\u0119ci zostali m.in. w\u0142adys\u0142aw tatarkiewicz, stanis\u0142aw ossowski oraz maria ossowska. w pa\u017adzierniku 1966 leszek ko\u0142akowski wyg\u0142osi\u0142 na uw wyk\u0142ad \u201erozw\u00f3j kultury polskiej w ostatnim 10-leciu\u201d, za kt\u00f3ry wyrzucono go z pzpr. w marcu 1968 roku na uczelni dosz\u0142o do masowych demonstracji studenckich. z uniwersytetu usuni\u0119to w\u00f3wczas stefana \u017c\u00f3\u0142kiewskiego, zygmunta baumana, leszka ko\u0142akowskiego, bronis\u0142awa baczko i mari\u0119 hirszowicz. w latach 1980\u20131981 dzia\u0142a\u0142a komisja senatu ds. analizy niew\u0142a\u015bciwych decyzji personalnych w\u0142adz uw podj\u0119tych w latach 1968\u20131980, kt\u00f3rej przewodniczy\u0142 klemens szaniawski.\nw 1980 utworzono muzeum uniwersytetu warszawskiego, kt\u00f3re pocz\u0105tkowo mie\u015bci\u0142o si\u0119 w pa\u0142acu kazimierzowskim. w tym samym roku rektorem zosta\u0142 henryk samsonowicz, kt\u00f3ry dwa lata p\u00f3\u017aniej zosta\u0142 usuni\u0119ty ze stanowiska przez w\u0142adze komunistyczne w czasie stanu wojennego. w tym okresie internowani byli te\u017c m.in. andrzej bogus\u0142awski, klemens szaniawski, doc. dr hab. joanna mantel-nie\u0107ko, doc. dr hab. jadwiga puzynina oraz doc. dr hab. hanna \u015bwida-ziemba. w 1984 minister benon mi\u015bkiewicz zablokowa\u0142 wyb\u00f3r klemensa szaniawskiego na rektora.\n\n\n=== uniwersytet warszawski po roku 1989 ===\nw latach 1994\u20131998 na powi\u015blu budowano nowy gmach biblioteki uniwersyteckiej. uroczyste otwarcie mia\u0142o miejsce w 1999. po wst\u0105pieniu polski do unii europejskiej uniwersytet uzyska\u0142 wiele \u015brodk\u00f3w na inwestycje z funduszy strukturalnych unii europejskiej. wybudowano m.in. centrum nauk biologiczno-chemicznych, centrum nowych technologii, pierwsz\u0105 cz\u0119\u015b\u0107 gmachu wydzia\u0142\u00f3w lingwistycznych.\nw 2015 roku, na mocy porozumienia zawartego pomi\u0119dzy polsko-ameryka\u0144sk\u0105 fundacj\u0105 wolno\u015bci i uniwersytetem warszawskim, powsta\u0142a szko\u0142a edukacji pafw i uw.\nw 2016 roku uniwersytet warszawski obchodzi\u0142 200. urodziny. has\u0142em obchod\u00f3w by\u0142o \u201edwa stulecia. dobry pocz\u0105tek\u201d. z tej okazji przez ca\u0142y rok na uczelni odbywa\u0142y si\u0119 imprezy jubileuszowe, konferencje, spotkania, wystawy i wydarzenia artystyczne.\nw 2016 uczelnia og\u0142osi\u0142a program wieloletni na lata 2016\u20132025, kt\u00f3rego celami by\u0142y: rozw\u00f3j przedsi\u0119wzi\u0119\u0107 transdyscyplinarnych, wi\u0119ksze umi\u0119dzynarodowienie uczelni, rozw\u00f3j programu kszta\u0142cenia przez ca\u0142e \u017cycie, rozw\u00f3j przedsi\u0119biorczo\u015bci akademickiej, wspieranie innowacyjnych form kszta\u0142cenia i podnoszenie jako\u015bci \u017cycia publicznego.\nw 2018 rektorzy uniwersytetu warszawskiego i warszawskiego uniwersytetu medycznego podpisali list intencyjny w sprawie utworzenia federacji. obie uczelnie planowa\u0142y wsp\u00f3lne prowadzenie wybranych bada\u0144, kierunk\u00f3w studi\u00f3w, zaj\u0119\u0107 dydaktycznych oraz wsp\u00f3lne kszta\u0142cenie doktorant\u00f3w. federacja uw i wum rozpocz\u0119\u0142aby dzia\u0142alno\u015b\u0107 w 2020.\nw marcu 2020 roku rektor uniwersytetu warszawskiego marcin pa\u0142ys zamkn\u0105\u0142, na okres od 10 marca do 14 kwietnia, uniwersytet dla wszystkich student\u00f3w, s\u0142uchaczy i pracownik\u00f3w w zwi\u0105zku ze \u015bwiatow\u0105 pandemi\u0105 covid-19.\nw maju 2023 uniwersytet zosta\u0142 wyr\u00f3\u017cniony odznak\u0105 honorow\u0105 \u201ezas\u0142u\u017cony dla mazowsza\u201d.\n\n\n== statystyki ==\nw 2017 roku na uniwersytecie studiowa\u0142o 45 430 student\u00f3w, 3041 doktorant\u00f3w i 2992 s\u0142uchaczy studi\u00f3w podyplomowych. uniwersytet oferuje ponad 100 kierunk\u00f3w studi\u00f3w. na uczelni pracuje 7307 pracownik\u00f3w, w tym 3802 pracownik\u00f3w naukowych.\n\n\n== wydzia\u0142y ==\nw sk\u0142ad uniwersytetu warszawskiego wchodzi 25 wydzia\u0142\u00f3w:\n\nwydzia\u0142 archeologii\nwydzia\u0142 \u201eartes liberales\u201d\nwydzia\u0142 biologii\nwydzia\u0142 chemii\nwydzia\u0142 dziennikarstwa, informacji i bibliologii\nwydzia\u0142 filozofii\nwydzia\u0142 fizyki\nwydzia\u0142 geografii i studi\u00f3w regionalnych\nwydzia\u0142 geologii\nwydzia\u0142 historii\nwydzia\u0142 lingwistyki stosowanej\nwydzia\u0142 matematyki, informatyki i mechaniki\nwydzia\u0142 medyczny \nwydzia\u0142 nauk ekonomicznych\nwydzia\u0142 nauk o kulturze i sztuce\nwydzia\u0142 nauk politycznych i studi\u00f3w mi\u0119dzynarodowych\nwydzia\u0142 neofilologii\nwydzia\u0142 orientalistyczny\nwydzia\u0142 pedagogiczny\nwydzia\u0142 polonistyki\nwydzia\u0142 prawa i administracji\nwydzia\u0142 psychologii\nwydzia\u0142 socjologii\nwydzia\u0142 stosowanych nauk spo\u0142ecznych i resocjalizacji\nwydzia\u0142 zarz\u0105dzania.\n\n\n== inne podstawowe jednostki organizacyjne ==\ncentrum j\u0119zyka polskiego i kultury polskiej dla cudzoziemc\u00f3w \u201epolonicum\u201d\ncentrum europejskie uniwersytetu warszawskiego\ncentrum kszta\u0142cenia nauczycieli j\u0119zyk\u00f3w obcych i edukacji europejskiej uniwersytetu warszawskiego\ninstytut ameryk i europy uniwersytetu warszawskiego\ncentrum archeologii \u015br\u00f3dziemnomorskiej uniwersytetu warszawskiego im. prof. kazimierza micha\u0142owskiego\ncentrum nowych technologii uniwersytetu warszawskiego\ninstytut studi\u00f3w spo\u0142ecznych im. profesora roberta zajonca\ninterdyscyplinarne centrum modelowania matematycznego i komputerowego\no\u015brodek bada\u0144 nad antykiem europy po\u0142udniowo-wschodniej\no\u015brodek bada\u0144 nad migracjami\n\u015brodowiskowe laboratorium ci\u0119\u017ckich jon\u00f3w w uniwersytecie warszawskim\n\n\n=== mi\u0119dzywydzia\u0142owe jednostki organizacyjne ===\ncentrum nauk s\u0105dowych uniwersytetu warszawskiego\ncentrum studi\u00f3w samorz\u0105du terytorialnego i rozwoju lokalnego\ncentrum nauk biologiczno-chemicznych uniwersytetu warszawskiego\nkolegium mi\u0119dzyobszarowych indywidualnych studi\u00f3w humanistycznych i spo\u0142ecznych\nkolegium mi\u0119dzywydzia\u0142owych indywidualnych studi\u00f3w matematyczno-przyrodniczych\nuniwersyteckie centrum bada\u0144 nad \u015brodowiskiem przyrodniczym i zr\u00f3wnowa\u017conym rozwojem\n\n\n=== og\u00f3lnouczelniane jednostki organizacyjne ===\narchiwum uniwersytetu warszawskiego\nbiblioteka uniwersytecka w warszawie\ncentrum otwartej i multimedialnej edukacji\nch\u00f3r akademicki uniwersytetu warszawskiego\nkatedra erazma z rotterdamu\nkatedra im. tadeusza mazowieckiego\nkatedra unesco \u2013 trwa\u0142ego rozwoju\nmuzeum uniwersytetu warszawskiego\nstudium wychowania fizycznego i sportu\nszko\u0142a j\u0119zyk\u00f3w obcych uniwersytetu warszawskiego\nteatr hybrydy uniwersytetu warszawskiego\nuniwersytecki o\u015brodek transferu technologii\nuniwersyteckie centrum bada\u0144 nad \u015brodowiskiem przyrodniczym i zr\u00f3wnowa\u017conym rozwojem\nuniwersyteckie centrum wolontariatu\nuniwersytet otwarty uniwersytetu warszawskiego\nwydawnictwa uniwersytetu warszawskiego\nzesp\u00f3\u0142 pie\u015bni i ta\u0144ca uniwersytetu warszawskiego \u201ewarszawianka\u201djednostki prowadz\u0105ce dzia\u0142alno\u015b\u0107 gospodarcz\u0105\n\nbiuro ekspertyz centrum nauk s\u0105dowych\no\u015brodek analiz politologicznych uniwersytetu warszawskiegoinne jednostki\n\no\u015brodek kultury francuskiej i studi\u00f3w frankofo\u0144skich\nszko\u0142a edukacji polsko-ameryka\u0144skiej fundacji wolno\u015bci i uniwersytetu warszawskiego\n\n\n== kampusy i budynki uczelniane ==\n\n\n=== kampus g\u0142\u00f3wny ===\nw\u0142adze uniwersytetu, znaczna cz\u0119\u015b\u0107 administracji i niekt\u00f3re z wydzia\u0142\u00f3w urz\u0119duj\u0105 w zabytkowych gmachach przy krakowskim przedmie\u015bciu tworz\u0105cych kampus g\u0142\u00f3wny (teren centralny). g\u0142\u00f3wne wej\u015bcie na teren kampusu prowadzi przez zabytkow\u0105 bram\u0119 g\u0142\u00f3wn\u0105 uw. do budynk\u00f3w na tym terenie nale\u017c\u0105:\n\npa\u0142ac kazimierzowski \u2013 siedziba rektoratu uw\ndawny gmach biblioteki uniwersyteckiej, tzw. stary buw, po wybudowaniu dla biblioteki nowego lokum przy ulicy dobrej, zosta\u0142 zmodernizowany. obecnie znajduj\u0105 si\u0119 w nim sale wyk\u0142adowe.\ngmach pomuzealny \u2013 siedziba wydzia\u0142u historii\nbudynek audytoryjny \u2013 siedziba wydzia\u0142u nauk politycznych i studi\u00f3w mi\u0119dzynarodowych\nbudynek poseminaryjny \u2013 collegium iuridicum i \u2013 siedziba wydzia\u0142u prawa i administracji\npa\u0142ac czetwerty\u0144skich-uruskich \u2013 siedziba wydzia\u0142u geografii i studi\u00f3w regionalnych\npa\u0142ac tyszkiewicz\u00f3w-potockich\ndawna szko\u0142a g\u0142\u00f3wna \u2013 siedziba wydzia\u0142u archeologii\nauditorium maximum\nbudynek porektorski \u2013 siedziba wydzia\u0142u orientalistycznego uw i instytutu historii sztukiw okolicach kampusu g\u0142\u00f3wnego s\u0105 zlokalizowane r\u00f3wnie\u017c inne budynki uniwersyteckie. s\u0105 to m.in.:\n\nnowy \u015bwiat 67 \u2013 siedziba instytut\u00f3w: nauk politycznych i polityki spo\u0142ecznej\nnowy \u015bwiat 69 \u2013 budynek wydzia\u0142u nauk politycznych i studi\u00f3w mi\u0119dzynarodowych, wydzia\u0142u dziennikarstwa, informacji i bibliologii, wydzia\u0142u prawa i administracji oraz kolegium mi\u0119dzywydzia\u0142owych indywidualnych studi\u00f3w humanistycznych\nkrakowskie przedmie\u015bcie 1 \u2013 siedziba wydzia\u0142u \u201eartes liberales\u201d, instytutu filologii klasycznej wydzia\u0142u polonistyki, instytutu prawa mi\u0119dzynarodowego wydzia\u0142u prawa i administracji\nkrakowskie przedmie\u015bcie 3 \u2013 siedziba wydzia\u0142u filozofii\nkarowa \u2013 instytut studi\u00f3w regionalnych i globalnych wgisr, instytut polonistyki stosowanej (karowa 20, budynek zajmowany razem z domem spotka\u0144 z histori\u0105), wydzia\u0142 socjologii (karowa 18)\n\n\n=== powi\u015ble ===\nu podn\u00f3\u017ca skarpy warszawskiej, poni\u017cej kampusu g\u0142\u00f3wnego uw, nad brzegiem wis\u0142y zlokalizowano pod koniec lat 90. xx wieku now\u0105 siedzib\u0119 biblioteki uniwersyteckiej (dobra 56/66). w jej budynku znajduj\u0105 si\u0119 tak\u017ce pomieszczenia wydzia\u0142u prawa i administracji (lipowa 4). przy ulicy bednarskiej znajduj\u0105 si\u0119 sekcja koreanistyki wydzia\u0142u orientalistycznego oraz wydzia\u0142 dziennikarstwa, informacji i bibliologii (i akademickiego radia kampus) z siedzib\u0105 w budynku \u0142azienek teodozji majewskiej, a przy ulicy dobrej 55 cz\u0119\u015b\u0107 wydzia\u0142u neofilologii oraz wydzia\u0142u lingwistyki stosowanej. w przysz\u0142o\u015bci planowana jest dalsza rozbudowa instytucji uniwersyteckich w tej cz\u0119\u015bci powi\u015bla.\n\n\n=== kampus ochota ===\nw dzielnicy ochota, na tzw. kampusie ochota, gdzie mieszcz\u0105 si\u0119 tak\u017ce plac\u00f3wki warszawskiego uniwersytetu medycznego i polskiej akademii nauk, znajduj\u0105 si\u0119:\n\nwydzia\u0142 biologii\nwydzia\u0142 chemii\nwydzia\u0142 geologii\nwydzia\u0142 matematyki, informatyki i mechaniki\nwydzia\u0142 fizyki\n\u015brodowiskowe laboratorium ci\u0119\u017ckich jon\u00f3w\nstudium wychowania fizycznego i sportu.\n\n\n=== kampus szturmowa ===\nw rejonie ulic smyczkowej i szturmowej na mokotowie (s\u0142u\u017cew) zlokalizowano szereg budynk\u00f3w uniwersyteckich. w szczeg\u00f3lno\u015bci swoje siedziby maj\u0105 tu niekt\u00f3re jednostki wydzia\u0142u lingwistyki stosowanej, wydzia\u0142 zarz\u0105dzania, budynki wydzia\u0142u fizyki oraz kilka jednostek ni\u017cszego szczebla.\nw budynku przy alei niepodleg\u0142o\u015bci 22 nazywanym \u201eo\u015brodek ksawer\u00f3w\u201d znajduje si\u0119 szereg jednostek ni\u017cszego szczebla, w tym centrum europejskie uw oraz o\u015brodek studi\u00f3w ameryka\u0144skich.\n\n\n=== inne lokalizacje ===\nwi\u0119kszo\u015b\u0107 pozosta\u0142ych jednostek uczelni znajduje si\u0119 w r\u00f3\u017cnych cz\u0119\u015bciach \u015br\u00f3dmie\u015bcia:\n\nwydzia\u0142 nauk ekonomicznych (ul. d\u0142uga \u2013 muran\u00f3w / nowe miasto)\nwydzia\u0142 pedagogiczny (ul. mokotowska 16/20)\nwydzia\u0142 psychologii (muran\u00f3w \u2013 ul. stawki 5/7)\nwydzia\u0142 stosowanych nauk spo\u0142ecznych i resocjalizacji:\nsiedziba dziekana: \u015br\u00f3dmie\u015bcie po\u0142udnie \u2013 ul. \u017curawia,\ninstytut stosowanych nauk spo\u0142ecznych: kampus \u2013 ul. nowy \u015bwiat\ninstytut profilaktyki spo\u0142ecznej i resocjalizacji wydzia\u0142u stosowanych nauk spo\u0142ecznych i resocjalizacji uniwersytetu warszawskiego: mokot\u00f3w \u2013 ul. podchor\u0105\u017cych\neuropejskie centrum edukacji geologicznej (korzecko 1c, gmina ch\u0119ciny, wojew\u00f3dztwo \u015bwi\u0119tokrzyskie)\ninstytut etnologii i antropologii kulturowej uniwersytetu warszawskiego (ul. \u017curawia 4).\ninstytut stosunk\u00f3w mi\u0119dzynarodowych (ul. \u017curawia)\nobserwatorium astronomiczne (al. ujazdowskie 4)\n\n\n== w\u0142adze rektorskie ==\n\n\n=== rektorzy ===\n\n\n=== byli prorektorzy ===\n\n\n=== w\u0142adze rektorskie w kadencji 2016\u20132020 ===\nrektor: dr hab. marcin pa\u0142ys, prof. uw\nprorektor ds. rozwoju: dr hab. anna giza-poleszczuk, prof. uw\nprorektor ds. student\u00f3w i jako\u015bci kszta\u0142cenia: dr hab. jolanta choi\u0144ska-mika, prof. uw\nprorektor ds. naukowych: dr hab. maciej duszczyk\nprorektor ds. kadrowych i polityki finansowej: prof. dr hab. andrzej tarlecki\n\n\n=== w\u0142adze rektorskie w kadencji 2020\u20132024 ===\nrektor: prof. dr hab. alojzy nowak\nprorektor ds. rozwoju: prof. dr hab. ewa krogulec\nprorektor ds. wsp\u00f3\u0142pracy i spraw pracowniczych: prof. dr hab. sambor grucza\nprorektor ds. bada\u0144: prof. dr hab. zygmunt lalak\nprorektor ds. student\u00f3w i jako\u015bci kszta\u0142cenia: dr hab. s\u0142awomir \u017c\u00f3\u0142tek, prof. uw\n\n\n== absolwenci i studenci (m.in.) ==\nlaureaci nagrody noblahenryk sienkiewicz (1846\u20131916) \u2013 student szko\u0142y g\u0142\u00f3wnej warszawskiej, laureat nagrody nobla w dziedzinie literatury (1905)\nj\u00f3zef rotblat (1908\u20132005) \u2013 doktoryzowa\u0142 si\u0119 na wydziale fizyki (1938), laureat pokojowej nagrody nobla (1995)\nczes\u0142aw mi\u0142osz (1911\u20132004) \u2013 student wydzia\u0142u prawa, laureat nagrody nobla w dziedzinie literatury (1980)\nmenachem begin (1913\u20131992) \u2013 absolwent wydzia\u0142u prawa i administracji (1935), laureat pokojowej nagrody nobla (1978)\nleonid hurwicz (1917\u20132008) \u2013 absolwent wydzia\u0142u prawa i administracji (1938), laureat nagrody banku szwecji im. alfreda nobla w dziedzinie ekonomii (2007)\nolga tokarczuk (ur. 1962) \u2013 absolwentka wydzia\u0142u psychologii, laureatka nagrody nobla w dziedzinie literatury (2018)prezydenci rzeczypospolitej polskiejkazimierz sabbat (1913\u20131989) \u2013 absolwent wydzia\u0142u prawa i administracji (1939), prezydent rp na uchod\u017astwie w latach 1986\u20131989\nlech kaczy\u0144ski (1949\u20132010) \u2013 absolwent wydzia\u0142u prawa i administracji (1971), prezydent rp w latach 2005\u20132010\nbronis\u0142aw komorowski (ur. 1952) \u2013 absolwent wydzia\u0142u historycznego (1977), prezydent rp w latach 2010\u20132015premierzy polskijan kucharzewski (1876\u20131952) \u2013 absolwent wydzia\u0142u prawa i administracji (1898), premier rz\u0105du kr\u00f3lestwa polskiego w latach 1917\u20131918 i ponownie w 1918\nleopold skulski (1877\u20131940) \u2013 absolwent farmacji (1903), prezes rady ministr\u00f3w w latach 1919\u20131920\ntadeusz mazowiecki (1927\u20132013) \u2013 student wydzia\u0142u prawa i administracji (studi\u00f3w nie uko\u0144czy\u0142), prezes rady ministr\u00f3w w latach 1989\u20131991\njan olszewski (1930\u20132019) \u2013 absolwent wydzia\u0142u prawa i administracji (1953), prezes rady ministr\u00f3w w latach 1991\u20131992\njaros\u0142aw kaczy\u0144ski (ur. 1949) \u2013 absolwent wydzia\u0142u prawa i administracji (1971), prezes rady ministr\u00f3w w latach 2006\u20132007\nw\u0142odzimierz cimoszewicz (ur. 1950) \u2013 absolwent wydzia\u0142u prawa i administracji (1972), prezes rady ministr\u00f3w w latach 1996\u20131997politycy innych pa\u0144stwdawid ben gurion (1886\u20131973) \u2013 student w 1905, premier izraela w latach 1948\u20131954 i 1955\u20131963\nicchak szamir (1915\u20132012) \u2013 student wydzia\u0142u prawa w 1935, premier izraela w latach 1983\u20131984 i 1986\u20131992\nalpha oumar konar\u00e9 (ur. 1946) \u2013 absolwent wydzia\u0142u historycznego (1974), prezydent mali w latach 1992\u20132002\n\n\n== uniwersytet warszawski w kulturze ==\nw powie\u015bci operacja piorun pi\u00f3ra iana fleminga absolwentem uniwersytetu warszawskiego jest ernst stavro blofeld, szef widmo, jeden z najgro\u017aniejszych przeciwnik\u00f3w jamesa bonda. warto nadmieni\u0107, \u017ce w ekranizacji tego dzie\u0142a nie wspomina si\u0119 w og\u00f3le o m\u0142odo\u015bci blofelda.\n13 maja 2016 poczta polska wprowadzi\u0142a do obiegu znaczek pocztowy w bloku nr 197 z okazji 200-lecia uniwersytetu warszawskiego, przedstawiaj\u0105cy sal\u0119 kolumnow\u0105 w budynku wydzia\u0142u historycznego, a w tle bloku sal\u0119 kolumnow\u0105 w formie wizualizacji tr\u00f3jwymiarowej, znak uw i god\u0142o uniwersytetu warszawskiego.\n\n\n== zobacz te\u017c ==\ndoktorzy honoris causa uniwersytetu warszawskiego\ngwardia akademicka\nwarszawska szko\u0142a matematyczna\n\n\n== przypisy ==\n\n\n== bibliografia ==\nj\u00f3zef bieli\u0144ski: kr\u00f3lewski uniwersytet warszawski (1816\u20131831). warszawa: sk\u0142ad g\u0142\u00f3wny gebethner i wolff, [druk:] w. l. anczyc i sp\u00f3\u0142ka, 1907.\n\n\n== linki zewn\u0119trzne ==\noficjalna strona internetowa uniwersytetu warszawskiego\nsamorz\u0105d student\u00f3w uniwersytetu warszawskiego\nuniwersytet warszawski w bazie instytucji naukowych portalu nauka polska (opi)."