"tarragona \u00e9s una ciutat del sud de catalunya, capital de la comarca del tarragon\u00e8s i de la prov\u00edncia de tarragona. amb una poblaci\u00f3 de 135.436 habitants (2021), \u00e9s la ciutat m\u00e9s poblada de la comarca del tarragon\u00e8s, de la regi\u00f3 del camp de tarragona i \u00e9s la setena ciutat m\u00e9s poblada de catalunya.\nla seva ubicaci\u00f3 a la riba de la mediterr\u00e0nia a la costa daurada, amb platges d'aig\u00fces c\u00e0lides, aix\u00ed com els seus centres d'esplai i tradici\u00f3 hist\u00f2rica i patrimoni art\u00edstic, la converteixen en un centre d'atracci\u00f3 tur\u00edstica important.\nfundada al segle iii ac amb el nom de t\u00e0rraco, t\u00e9 un important port de mar i \u00e9s el centre del complex petroqu\u00edmic de tarragona, un dels m\u00e9s importants del sud d'europa. els romans la feren capital de la prov\u00edncia tarraconense, motiu pel qual encara conserva notables restes arqueol\u00f2giques d'aquesta \u00e8poca que han estat declarades patrimoni de la humanitat per la unesco.\n\n\n== geografia ==\nllista de top\u00f2nims de tarragona (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).el municipi de tarragona ocupa un total de 57,9 km\u00b2. tot i pert\u00e0nyer completament a la plana del camp de tarragona, el terme tarragon\u00ed no \u00e9s pas excessivament pla, sin\u00f3 que mostra una forta dicotomia entre les dues parts en qu\u00e8 queda dividit pel riu francol\u00ed. el marge dret del riu \u00e9s un territori gaireb\u00e9 pla i lleugerament ondulat que correspon a la depressi\u00f3 terci\u00e0ria del camp de tarragona, recoberta en bona part per materials quaternaris. la banda esquerra del riu, al contrari, presenta un relleu for\u00e7a irregular on s'alternen els turons, els pujols i les petites valls. es tracta d'una alineaci\u00f3 muntanyosa petita, on predominen els materials de l'era secund\u00e0ria, la qual pertany al mateix conjunt orogr\u00e0fic del bloc del gai\u00e0, situat a la zona nord-est del camp de tarragona.\nen el moment de l'orog\u00e8nia alpina, quan es van formar la serralada prelitoral i la depressi\u00f3 del camp, aquesta alineaci\u00f3 muntanyosa (que reapareix al cap de salou) formava petites illes, mentre la depressi\u00f3 era ocupada pel mar terciari. un cop enretirat aquest, l'alineaci\u00f3 ha restat com un seguit de pujols i turons que dominen la plana. la seva al\u00e7ada arriba a 177 m en el punt culminant. el terme de tarragona t\u00e9 una longitud aproximada de 14 km de costa, la qual repeteix la dicotomia entre els sectors occidental i oriental, descrita anteriorment.\na la dreta del francol\u00ed s'est\u00e9n una costa baixa que va des del nucli de tarragona fins al cap de salou, formant un petit golf limitat per aquest cap i pels espigons del port tarragon\u00ed. la platja d'aquest sector gaireb\u00e9 ha desaparegut a conseq\u00fc\u00e8ncia de les ampliacions portu\u00e0ries i de la instal\u00b7laci\u00f3 dels pantalans petroliers. a la banda esquerra del francol\u00ed, la costa t\u00e9 una disposici\u00f3 molt irregular, amb alternan\u00e7a de petits sectors de costa alta, la qual coincideix amb els indrets on els turons arriben a la mar, i planes d'al\u00b7luvi\u00f3, que corresponen a les valls que s'intercalen entre els pujols.\nfinalment, m\u00e9s enll\u00e0 del tur\u00f3 de tamarit s'ha format una petita plana litoral que correspon a la desembocadura del gai\u00e0. l'espai que compr\u00e8n la ribera i llera del riu gai\u00e0, entre la l\u00ednia de ferrocarril fins al mar, est\u00e0 incl\u00f2s dins el pla d'espais d'inter\u00e8s natural (pein). el terreny del territori de la canonja \u00e9s quaternari, format per al\u00b7luvions provinents de la conca de barber\u00e0 i l'alt camp dipositats pel francol\u00ed, per\u00f2 els punts m\u00e9s alts, on hi ha el nucli de la poblaci\u00f3 i l'anomenat coll blanc, s\u00f3n formats per terra argilosa i molt compacta, anomenada vulgarment tapassot. el terme ha estat sempre ric en mines i afavorit per la proximitat de rieres, la qual cosa en delimita la configuraci\u00f3 b\u00e0sica de les terres, majorit\u00e0riament de regadiu a la banda de ponent i de sec\u00e0 i garriga a llevant. la vegetaci\u00f3 aut\u00f2ctona es compon de m\u00e0quia de llentiscle i margall\u00f3, i el pi blanc \u00e9s la base de l'esc\u00e0s bosc que encara hi resta. la major part del territori de tamarit presenta una estructura semblant a la de la zona llevantina del terme tarragon\u00ed, ja que la configuraci\u00f3 montuosa iniciada al tossal de tarragona arriba a la mateixa riba dreta del gai\u00e0. la part del terme situada entre els turons de costagrossa (100 m) i de sant joan (87 m) i la ratlla amb el terme d'altafulla, \u00e9s l'horta de ferran i tamarit, constitu\u00efda per la sedimentaci\u00f3 dels materials aportats pel gai\u00e0.\nel litoral de tamarit \u00e9s una suma de platges i fronts rocosos; se'n destaquen les puntes de la creueta i de la mora, la cala del mateix nom, la platja de tamarit i el penyal de la roca de gai\u00e0. l'espai de tamarit-punta de la m\u00f3ra compr\u00e8n un tram de costa rocosa, amb un important valor biol\u00f2gic al terme de tarragona, immediatament a ponent de la ciutat, hi desemboca el riu francol\u00ed, el qual en aquest tram final del seu recorregut porta un cabal molt esc\u00e0s, que arriba a ser nul durant l'estiu. aix\u00f2 no obstant, com tots els rius mediterranis, t\u00e9 en determinades ocasions grans avingudes, algunes de les quals han produ\u00eft estralls als conreus situats prop del riu i fins i tot al barri tarragon\u00ed del serrallo. a l'extrem nord del terme, a la zona pertanyent a tamarit de mar, hi desemboca el gai\u00e0, que apareix gaireb\u00e9 sec tot l'any a conseq\u00fc\u00e8ncia de la construcci\u00f3 fa uns anys del pant\u00e0 de gai\u00e0. el terme \u00e9s solcat tamb\u00e9 per diversos torrents, que nom\u00e9s porten aigua en \u00e8poques de pluges intenses i persistents. les aig\u00fces subterr\u00e0nies havien estat for\u00e7a abundants hist\u00f2ricament a la riba dreta del francol\u00ed, fet que permetia l'exist\u00e8ncia d'un sector d'horta, l'anomenada horta de tarragona. la sobreexplotaci\u00f3 dels aq\u00fc\u00edfers ha fet baixar molt el nivell fre\u00e0tic i, en conseq\u00fc\u00e8ncia, s'ha produ\u00eft la salinitzaci\u00f3 de molts pous i la no potabilitat de l'aigua.el terme municipal, el m\u00e9s extens i poblat de la comarca, limita al nord amb constant\u00ed, els pallaresos, el catllar i la riera de gai\u00e0, a l'est amb altafulla, al sud amb el mediterrani i a l'oest amb vila-seca, la canonja i reus.\n\n\n=== clima ===\ntarragona gaudeix d'un clima mediterrani t\u00edpic, de tipus csa segons la classificaci\u00f3 de k\u00f6ppen. la temperatura mitjana anual supera lleugerament els 16 \u00b0c i la precipitaci\u00f3 amb prou feines arriba als 500 mm. els hiverns s\u00f3n suaus i els estius, calorosos. les precipitacions s\u00f3n irregulars, tant dins d'un mateix any com entre diferents anys, si b\u00e9 s'observa un patr\u00f3 segons el qual l'estaci\u00f3 m\u00e9s seca sol ser l'estiu, seguit de l'hivern; i durant la primavera i la tardor se solen registrar la majoria de les precipitacions, especialment en aquest \u00faltima. la possibilitat de precipitaci\u00f3 s'est\u00e9n durant tot l'any i freq\u00fcentment arriba a intensitat elevada o molt elevada, tot i que l'episodi pluj\u00f3s sol durar poc. el car\u00e0cter tempestu\u00f3s de les precipitacions sol ser m\u00e9s alt a l'estiu, seguit de tardor, primavera i hivern, mentre que la precipitaci\u00f3 tipus x\u00e0fec \u00e9s m\u00e9s habitual en ordre invers al exposat. la neu no \u00e9s molt rara, per\u00f2 no sol caure amb suficient intensitat o durada com per cobrir el s\u00f2l, la qual cosa la converteix en un fenomen subjectivament percebut com molt m\u00e9s infreq\u00fcent del que en realitat \u00e9s. els registres de precipitaci\u00f3, disponibles des de finals del segle xviii encara que amb discontinu\u00eftats freq\u00fcents i de vegades perllongades, indiquen uns valors extrems compresos entre els 300 i els 700 mm. anuals. la mitjana de dies amb precipitaci\u00f3 \u00e9s de 51 a l'any.\nles temperatures presenten una pauta molt m\u00e9s regular i previsible. les gelades s\u00f3n infreq\u00fcents i alguns anys no arriben a registrar-se. les temperatures m\u00e0ximes en els dies m\u00e9s calorosos de l'any no acostumen a superar massa els 30 \u00b0c. valors inferiors als 3 \u00b0c s\u00f3n rars i de molt breu durada. els valors extrems registrats s\u00f3n: -7,8 \u00b0c (1985) i 38 \u00b0c (2010). el vent dominant \u00e9s el mestral (no), sec i fred si \u00e9s de component marcat del nord i m\u00e9s suau, fins i tot gaireb\u00e9 c\u00e0lid, a mesura que rola a component oest. a l'estiu, sol predominar un r\u00e8gim de brises.\n\n\n== barris i zones urbanes de tarragona ==\narticle principal: districtes de tarragonala poblaci\u00f3 de tarragona est\u00e0 xifrada en 134.515 habitants (2019).\nel terme municipal consisteix en el tradicional de la ciutat, m\u00e9s el de l'antic municipi de tamarit de mar (tamarit, ferran i monnars), agregat el 1956. entre 1964 i 2010 inclo\u00efa tamb\u00e9 l'actual municipi de la canonja.\nel terme municipal de tarragona est\u00e0 compost per 15 entitats de poblaci\u00f3, que s'anomenen a continuaci\u00f3:\nalgunes de les entitats de poblaci\u00f3 esmentades mostren certes peculiaritats:\nla campsa. inclou els nuclis d'icomar (589) i riu clar (967). la resta d'habitants de l'entitat (96) configuren un disseminat.\nferran. inclou el nucli d'escorp\u00ed (90) i el de ferran (65). la resta d'habitants (2) formen un disseminat.\nmonnars. aquesta entitat de poblaci\u00f3 est\u00e0 formada pels nuclis de monnars (112), bonsol (57), colls majors (69), entrepins (155), florimar (20), llevantina (136), els pinars (263), residencial monnars (709), sant marc (0) i solimar (315). 78 habitants viuen en un disseminat.\nels montgons. inclou els nuclis de la floresta (1.149), parc riu clar (568) i els montgons (782). a m\u00e9s, un disseminat de 53 habitants.\ntorreforta. l'entitat inclou els nuclis de campclar (9.349), la granja (3.521), torreforta (9.155), verge del pilar (498), zona de l'eixample (517) i un disseminat de 0 habitants.\ntarragona. inclou un disseminat de 366 habitants. el nucli de tarragona consta de 67.110 habitants.\ntamarit. inclou la mora (1.228) i tamarit (572).\nsant salvador. inclou sant salvador (5.025) i sant ramon (2.124).\nsant pere i sant pau. inclou els nuclis de mas del frare (12), el miracle (17), el mas corsini (0), sant pere sescelades (130), pedrol (100), el rodolat (324), sant pere i sant pau (12.480), els quatre garrofers (2.286) i zona educacional (742), a m\u00e9s d'un disseminat de 111 habitants.\nl'arrabassada i la savinosa. inclou els nuclis de l'arrabassada i la savinosa (900), coves del llorito (76), la vall de l'arrabassada (3.229), mas d'en morat\u00f3 (41), vileta de mar (78), a m\u00e9s d'un disseminat de 18 habitants.\n\n\n== hist\u00f2ria ==\narticle principal: hist\u00f2ria de tarragona\n\n\n=== \u00e8poca antiga ===\n\nles primeres not\u00edcies d'habitaci\u00f3 a la zona de tarragona s\u00f3n del segle iii ac, quan hi havia una poblaci\u00f3 ibera, de nom kesse, que don\u00e0 nom als cossetans, tribu que habitava el camp de tarragona. la localitzaci\u00f3 concreta de kesse \u00e9s una q\u00fcesti\u00f3 pol\u00e8mica, ja que hi ha investigadors que consideren que es trobaria propera al port i d'altres que la situen a la part alta. tamb\u00e9 hi ha experts que identifiquen kesse amb altres poblacions del camp de tarragona, com valls.\n\nt\u00e0rraco romana\ndespr\u00e9s de la conquesta romana, kesse fou engrandida i fortificada per publi corneli escipi\u00f3 que la van convertir en base contra els cartaginesos. se li don\u00e0 el nom de t\u00e0rraco (en llat\u00ed tarraco) i va esdevenir m\u00e9s tard capital de la prov\u00edncia tarraconense. fou col\u00f2nia romana i cap de convent jur\u00eddic.august hi va passar l'hivern durant la campanya de cant\u00e0bria (27 ac), moment en qu\u00e8 la ciutat es va engrandir i va rebre el t\u00edtol de colonia urbs triumphalis tarraconensis.\nles restes de l'amfiteatre, el circ, les muralles i altres edificis romans es conserven encara, per\u00f2 molt material es va reutilitzar despr\u00e9s per la construcci\u00f3 de la ciutat medieval.\nprop de la ciutat hi havia l'aq\u00fceducte de t\u00e0rraco, avui de les ferreres, anomenat popularment pont del diable. al nord-oest hi ha l'anomenada torre dels escipions, un sepulcre on no consta que hi fos enterrat cap escipi\u00f3. a uns 20 km al nord de la ciutat, prop de roda de ber\u00e0, hi ha l'anomenat arc de ber\u00e0, que marcava l'arribada a t\u00e0rraco per la via augusta.\nel conjunt arqueol\u00f2gic de t\u00e0rraco amb catorze monuments de l'\u00e8poca romana fou declarat patrimoni de la humanitat per la unesco l'any 2000.\n\n\n=== t\u00e0rraco visigoda ===\ndespr\u00e9s de la caiguda de l'imperi rom\u00e0, arribaren els pobles germ\u00e0nics. el rei visigot euric va saquejar i destruir la ciutat el 480. aix\u00ed, la majestuosa capital romana esdevindria en poc temps una simple ciutat gaireb\u00e9 despoblada al sud de la nova capital, barcelona.\na poc a poc, la poblaci\u00f3 es recuper\u00e0 fins a ser una de les metr\u00f2polis m\u00e9s importants d'hisp\u00e0nia, per\u00f2 no es va arribar als nivells de l'\u00e8poca romana. hi fou important la comunitat cristiana, encap\u00e7alada per l'arquebisbe de t\u00e0rraco. el 711 tenia una seca que encunyava moneda per \u00e0khila ii.\n\n\n=== tarraquna, entre l'islam i el cristianisme ===\nels invasors \u00e0rabs i berbers s'empararen de tarragona en una data compresa entre el 714 i el 718. tradicionalment hom creia que la ciutat va ser expugnada violentament i profundament saquejada. aquesta creen\u00e7a vindria confirmada per la fugida del bisbe pr\u00f2sper de tarragona. tanmateix no hi ha cap testimoni arqueol\u00f2gic que avali aquesta creen\u00e7a, amb la qual cosa s'admet que, hipot\u00e8ticament, la conquesta va ser pac\u00edfica o escassament violenta. all\u00f2 que est\u00e0 clar \u00e9s que tarragona (tarraquna a les fonts musulmanes) amb la seu episcopal vacant i situada en una posici\u00f3 massa extrema dins l'\u00e0ndalus, va perdre rellev\u00e0ncia com centre urb\u00e0. aquest fet indubtable ha donat lloc a un altre t\u00f2pic historiogr\u00e0fic, el de la ciutat abandonada, fantasmal, immens camp de runes colossals per\u00f2 buida. en cap cas aquest clix\u00e9 s'adapta a la realitat. la ciutat dif\u00edcilment va restar mai buida de manera permanent, i \u00e9s clar que el seu domini va ser objecte de disputa entre moriscs i cristians. sota carlemany, tarragona va ser incorporada segurament de manera ef\u00edmera, dins l'anomenada marca hisp\u00e0nica. la disponibilitat d'una seu episcopal vacant amb dret a la primacia de les hispaniae, era un est\u00edmul per al pr\u00edncep cristi\u00e0 ve\u00ed m\u00e9s poder\u00f3s: el comte de barcelona, que d'aquesta manera podia refor\u00e7ar la seva independ\u00e8ncia envers el rei de fran\u00e7a at\u00e8s que, eclesi\u00e0sticament, depenia del bisbat de narbona. el poder andalus\u00ed, de totes maneres, va frustrar diverses vegades la restauraci\u00f3 de l'episcopi tarragon\u00ed i, per tant, la seva definitiva incorporaci\u00f3 a l'\u00f2rbita cristiana. el primer intent conegut va ser el 960, sota el comte borrell ii de barcelona. durant el segle xi es coneixen diversos intents d'incorporar la ciutat al domini del comte de barcelona, per\u00f2 la mateixa reiteraci\u00f3 dels intents demostra que aquesta apropiaci\u00f3 i domini eren, com a m\u00e0xim, precaris. el 1116, el comte ramon berenguer iii s'empar\u00e0 de tarragona. aquest cop ja de manera definitiva restaria sota domini cristi\u00e0, dins l'\u00f2rbita feudal del comtat de barcelona.\n\n\n=== baixa edat mitjana: tarragona feudal ===\nl'any 1116 es produ\u00ed la conquesta cristiana de tarragona per part de les tropes de ramon berenguer iii. la seguretat, aconseguida despr\u00e9s de la caiguda de les fortaleses andalusines de tortosa (1148), lleida (1149) i siurana (1154), permet\u00e9 una important expansi\u00f3 econ\u00f2mica, acompanyada d'un notable creixement demogr\u00e0fic, aconseguit en part per la naturalitzaci\u00f3 de pobladors provinents, majorit\u00e0riament, de la catalunya central.\nde seguida es produ\u00efren lluites per dominar la zona entre l'arquebisbe de tarragona i el pr\u00edncep de tarragona robert d'aguil\u00f3. despr\u00e9s d'uns anys de conspiracions i assassinats, els aguil\u00f3 foren expulsats.\na principis del segle xiii, s'urbanitza la gran pla\u00e7a del f\u00f2rum rom\u00e0, i la ciutat continua creixent, esdevenint un important centre de poder a catalunya. r\u00e0pidament, sorgeixen els primers barris extramurs: el corral (antic circ rom\u00e0), dedicat al comer\u00e7; la vilanova, que s'estenia fins al port i era ple de molins, horts i cultius, i l'horta, que arribava fins al riu francol\u00ed. era una zona amb cases a\u00efllades amb camps de conreu.\nel 1321 arriba la rel\u00edquia del bra\u00e7 de santa tecla, patrona de la ciutat. la tradici\u00f3 en honor de la santa arribar\u00e0 fins avui en dia, essent les festes de santa tecla la seva m\u00e0xima expressi\u00f3.\nel maig de 1348 arribaria la pesta negra i el conseg\u00fcent replegament de poblaci\u00f3 cap a l'interior de les muralles. a principis de segle xv, la ciutat es recuper\u00e0 de la pesta fins que, durant la guerra civil catalana, les tropes reials l'assetjaren i la ciutat qued\u00e0 molt afectada.\n\n\n=== \u00e8poca moderna ===\nal llarg dels segles xvi - xvii, la ciutat represent\u00e0 un centre important de poder al sud de catalunya. en general, el segle xvi va ser una etapa de relativa prosperitat i creixement, sota l'amena\u00e7a dels atacs mar\u00edtims pels otomans i els seus aliats nord-africans, fet que explica la realitzaci\u00f3 d'importants obres de defensa.\nforen importants les escaramusses entre tropes reials i franco-catalanes durant la guerra dels segadors: com el setge de tarragona (1641), les batalles navals de 1641 (primera i segona) i el setge de tarragona (1644). el 1645 la ciutat aixec\u00e0 la coronela de tarragona, que estigu\u00e9 en actiu fins a la seva dissoluci\u00f3 en 1666.josep de nebot i font prengu\u00e9 tarragona el setembre de 1705. des de 1708, l'ex\u00e8rcit angl\u00e8s va fer de tarragona la seva principal pla\u00e7a forta, amb la qual va establir connexi\u00f3 permanent amb l'illa de menorca. aix\u00ed, va impulsar un proc\u00e9s de fortificaci\u00f3 que va actualitzar bona part de les defenses tarragonines, a m\u00e9s de reformar-ne el port. despr\u00e9s de la signatura del tractat d'utrecht la ciutat es lliur\u00e0 a les forces borb\u00f2niques de felipe manuel de bette, el marqu\u00e8s de lede, el 14 de juliol de 1713 pac\u00edficament i sense resist\u00e8ncia, ja que les tropes imperials havien rebut l'ordre d'evacuar la ciutat, per\u00f2 l'expedici\u00f3 austriacista de socors comandada per rafael nebot fou derrotada al combat de torredembarra. el marqu\u00e8s de lede, sota les ordres del duc de p\u00f2puli, i en \u00faltima inst\u00e0ncia per instigaci\u00f3 del mateix felip v d'espanya, va dur a terme una pol\u00edtica de repres\u00e0lia dels presoners de guerra catalans, que alhora va servir de propaganda per al poder borb\u00f2nic.\nles noves institucions de govern sorgides de la nova planta varen significar una ruptura amb el sistema anterior, m\u00e9s proper a la societat real. la nova planta afect\u00e0 molt negativament el creixement econ\u00f2mic, especialment per culpa de les restriccions al comer\u00e7 portuari. aquesta circumst\u00e0ncia, que va afavorir el comer\u00e7 al port de salou, era percebuda com a molt negativa per la societat civil local, la qual va pressionar diverses vegades per a l'aixecament de les restriccions comercials del port, que es considerava amb ra\u00f3, l'element clau per a la prosperitat econ\u00f2mica de la ciutat. finalment, el 1769 (comprovar?), es va permetre l'obertura al comer\u00e7 internacional. la manca d'instal\u00b7lacions portu\u00e0ries, pel deteriorament i la insufici\u00e8ncia de les existents, explica l'esfor\u00e7 en construir un port nou. despr\u00e9s d'anys de negociacions i d'estudis de viabilitat, finalment es varen iniciar les obres d'un nou port (1790), encomanades a juan ru\u00edz de apodaca.\n\n\n=== \u00e8poca contempor\u00e0nia ===\nla ciutat es va veure molt afectada per la guerra del franc\u00e8s (1808-14). inicialment se'n benefici\u00e0, donat que acoll\u00ed la seu de la junta de catalunya i reb\u00e9 un considerable flux de refugiats, elements tots plegats que estimularen l'activitat ciutadana. per\u00f2 el maig-juny de 1811 la ciutat va ser v\u00edctima de l'atac franc\u00e8s setge de tarragona que culmin\u00e0 amb la seva presa a l'assalt i un sagnant saqueig de tres dies. sota domini franc\u00e8s, pat\u00ed un altre setge, molt menys mort\u00edfer que el primer i finalment, en ser abandonada pels ocupants (19 d'agost de 1813), va ser parcialment volada, perdent-se per sempre diverses construccions monumentals, com el castell del patriarca.\nla recuperaci\u00f3 posterior va ser relativament r\u00e0pida, gr\u00e0cies a una pol\u00edtica h\u00e0bil de les elits dirigents tarragonines que van gestionar diferents beneficis que li permetessin la reconstrucci\u00f3 i la solv\u00e8ncia econ\u00f2mica futura: reducci\u00f3 de la pressi\u00f3 fiscal (exempci\u00f3 total de contribucions fins a 1826), represa de les obres de construcci\u00f3 del port modern i l'obtenci\u00f3 de la capitalitat provincial. al llarg del segle, tarragona va viure un important proc\u00e9s de creixement demogr\u00e0fic, canvi econ\u00f2mic i transformaci\u00f3 urbana. l'element essencial d'aquests canvis va ser l'activitat portu\u00e0ria, lligada especialment a l'exportaci\u00f3 de vi. el desenvolupament industrial pr\u00f2piament dit va ser menor que en altres ciutats catalanes de l'\u00e8poca, per\u00f2 ben present. el nou barri de la marina o del port, planificat a inicis del s. xix a partir de les construccions preexistents, va concentrar la major part de les transformacions fins que el 1856 s'aconsegu\u00ed finalment d'enderrocar la muralla de sant joan i se'n va aprofitar l'espai per bastir un gran eix viari (rambla nova, que permet\u00e9 finalment la uni\u00f3 entre part alta i marina, per primer cop des de l'\u00e8poca romana. la segona rep\u00fablica espanyola i la guerra civil espanyola marcaren una \u00e8poca for\u00e7a convulsa per tarragona, sent bombardejada el 5 de novembre de 1938 per l'aviaci\u00f3 del b\u00e0ndol nacional. durant la postguerra, es va acollir una gran quantitat d'emigrants procedents d'arag\u00f3 i andalusia, d'entre altres regions.\n\n\n=== tarragona actual ===\nla capital ha anat creixent a mesura que han anat passant els anys, sense perdre la hist\u00f2rica rivalitat amb la ciutat de reus, i aix\u00f2 ha fet que s'hagin destinat grans quantitats de diners pel port de tarragona, un dels m\u00e9s importants del mediterrani occidental, actualment un pol d'atracci\u00f3 del tarragonins. la creixent modernitzaci\u00f3 de la ciutat, juntament amb l'evoluci\u00f3 demogr\u00e0fica que ha patit catalunya en els \u00faltims anys, han fet que la ciutat disposi d'importants vies de comunicaci\u00f3 amb l'exterior, com el port, l'estaci\u00f3 de tren (molt a prop del barri del serrallo), el corredor del mediterrani, la proximitat amb l'aeroport de reus i les carreteres que porten a val\u00e8ncia i a barcelona.\na m\u00e9s, i en part gr\u00e0cies als propers pols tur\u00edstics de salou, cambrils, la pineda (vila-seca), tamarit, altafulla, portaventura i als futurs bcn world i ferrariland, i al fet de tenir importants vestigis culturals i hist\u00f2rics, es calcula que la ciutat rep, en les \u00e8poques de temporada alta, m\u00e9s de 2 milions de visitants.\nactualment, la ciutat disposa del diari de tarragona, i de diverses emissions de televisi\u00f3 i r\u00e0dio.\nel 2018 la ciutat va acollir els xviii jocs mediterranis, un any m\u00e9s tard del previst, per culpa de la desorganitzaci\u00f3 i el manca de finances, derivada del retard en la formaci\u00f3 del govern de l'estat que han fet impossible acabar les infraestructures necess\u00e0ries a temps. l'\u00e8xit de l'esdeveniment va ser mitigat.\n\n\n== demografia ==\ntarragona ha patit grans etapes de poblaci\u00f3 al llarg dels seus m\u00e9s de dos mil anys d'hist\u00f2ria. la kesse preromana es va convertir en una important capital provincial dins de l'imperi i en centre de poder considerable. amb la invasi\u00f3 visigoda la ciutat s'an\u00e0 despoblant per l'efecte de l'emigraci\u00f3 al camp, indret m\u00e9s segur en els per\u00edodes d'inestabilitat pol\u00edtica del regne visigot. durant el per\u00edode d'al-\u00e0ndalus la ciutat rest\u00e0 despoblada fins a la seva conquesta als sarra\u00efns gr\u00e0cies a robert d'aguil\u00f3, que en recompensa fou nomenat pr\u00edncep de la ciutat de per vida. el mateix robert s'encarreg\u00e0 de la repoblaci\u00f3 de la zona, que posteriorment es veieren refor\u00e7ades per la tasca dels arquebisbes. durant el per\u00edode cristi\u00e0 s'an\u00e0 expandint, per\u00f2 la seva poblaci\u00f3 minv\u00e0 repetidament en alguns per\u00edodes concrets a causa de la seva import\u00e0ncia tant estrat\u00e8gica com pol\u00edtica, que la feren un objectiu a conquerir en diversos conflictes b\u00e8l\u00b7lics que transcorregueren a la zona. no fou fins passada la guerra del franc\u00e8s, quan en recompensa per les p\u00e8rdues sofertes en el setge del 1811 es don\u00e0 a tarragona la capitalitat de la prov\u00edncia de tarragona i des de llavors la poblaci\u00f3 de la ciutat ha seguit una din\u00e0mica de creixement sostinguda (amb l'excepci\u00f3 de la p\u00e8rdua d'habitants arran de la independ\u00e8ncia de la canonja), en part gr\u00e0cies a la instal\u00b7laci\u00f3 durant mitjans del segle xx de les ind\u00fastries qu\u00edmiques als voltants de la ciutat.\nl'ajuntament de tarragona inici\u00e0 la publicaci\u00f3 de dades obertes del seu cens municipal recollides a partir de l'any 2000. segons el padr\u00f3 municipal de la ciutat l'any 2022 hi havien 141.056 habitants.\nen el cens del 1857 incorpora monnars, boella, ferran, masricard i torell; el 1950, tamarit de mar; el 1965, la canonja, fins que el 2010 la canonja conjuntament amb masricard recuperen la seva plena municipalitat.\n\n\n== pol\u00edtica i govern ==\n\n\n=== composici\u00f3 de la corporaci\u00f3 municipal ===\n\nel ple de l'ajuntament est\u00e0 format per 27 consellers. en les eleccions municipals de 26 de maig de 2019 en foren 7 del partit dels socialistes de catalunya-candidatura de progr\u00e9s (psc-cp), 7 d'esquerra republicana de catalunya-moviment d'esquerres-acord municipal (erc-mes-am), 4 de ciutadans - partit de la ciutadania (cs), 3 de junts per tarragona (junts), 2 de en com\u00fa podem tarragona-en com\u00fa guanyem (ecp-tgn-ecg), 2 de candidatura d'unitat popular-alternativa municipalista (cup-amunt) i 2 de partit popular (pp).\n\n\n=== alcaldia i govern ===\n\ndespr\u00e9s de 12 anys de governs liderats pel socialista josep f\u00e8lix ballesteros es posa fi amb les eleccions del 2019 i es forma, en un executiu en minoria inicialment format per erc i en com\u00fa podem, un nou equip de govern sent-ne el batlle pau ricom\u00e0 i vallhonrat i amb carla aguilar cunill com a primera tinent d'alcalde. a favor de la investidura de l'alcalde republic\u00e0 van votar els grups de erc, en com\u00fa podem, junts per tarragona i la cup, tot i que, aquests dos \u00faltims, inicialment no van entrar a formar part del govern municipal.el 2021 es produeix una crisi en la governabilitat del consistori que provoca la sortida d'en com\u00fa podem i de carla aguilar com a primera tinent d'alcalde. per\u00f2 quedant-se dins herm\u00e1n pinedo s\u00e1nchez que abandona la formaci\u00f3 ecosocialista, i es convert\u00ed en regidor no-adscrit, alhora que mantingu\u00e9 diverses conselleries (patrimoni, joventut i cooperaci\u00f3) per\u00f2 no com a set\u00e8 tinent d'alcalde. aquests canvis estigueren relacionats amb l'entrada dins de l'equip de govern de cinc regidors nous, tres de junts i dos de la cup. la nova regidora de seguretat ciutadana de \"junts per tarragona\", cristina guzman roset, fou designada com a segona tinent d'alcalde.les depend\u00e8ncies principals del consistori i el seu edifici m\u00e9s emblem\u00e0tic es troben a la pla\u00e7a de la font, a la part alta de la ciutat.\n\n\n=== conselleries 2019-2021 ===\nprimera tinent d'alcalde, consellera participaci\u00f3, serveis socials i benestar animal, i portaveu, carla aguilar cunill (ecp)\nsegon tinent d'alcalde, conseller de serveis econ\u00f2mics, serveis centrals i personal, jordi fortuny guinart (erc)\ntercer tinent d'alcalde, conseller d'urbanisme, llic\u00e8ncies, espais p\u00fablics i medi ambient, i portaveu, xavier puig andreu (erc)\nquarta tinent d'alcalde, consellera de contractaci\u00f3, turisme i desenvolupament econ\u00f2mic, laura castel fort (erc)\ncinquena tinent d'alcalde, consellera de districtes i nova ciutadania, paula adriana varas gonz\u00e1lez (erc-independent)\nsisena tinent d'alcalde, consellera d'esports, consum, comer\u00e7, fires i mercats, mary l\u00f3pez garc\u00eda (erc)\nset\u00e8 tinent d'alcalde, conseller de patrimoni, joventut, cooperaci\u00f3 i habitatge, herm\u00e1n pinedo s\u00e1nchez (ecp)\nvuit\u00e8 tinent d'alcalde, conseller d'ensenyament, ocupaci\u00f3 i seguretat ciutadana, manel casta\u00f1o bachiller (erc)\n\n\n=== conselleries 2021-2023 ===\nprimer tinent d'alcalde, conseller de serveis econ\u00f2mics, serveis centrals, transpar\u00e8ncia i personal, jordi fortuny guinart (erc)\nsegona tinent d'alcalde, consellera de seguretat ciutadana, cristina guzman roset (junts per tarragona)\ntercer tinent d'alcalde, conseller d'urbanisme, llic\u00e8ncies, mobilitat i manteniment, xavier puig andreu (erc)\nquarta tinent d'alcalde, consellera de participaci\u00f3 ciutadana, consell de districtes i immigraci\u00f3, paula adriana varas gonz\u00e1lez (erc-independent)\ncinquena tinent d'alcalde, consellera de medi ambient i habitatge, eva miguel gasc\u00f3n (cup)\nsisena tinent d'alcalde, consellera d'esports, relacions amb associacions i llars de jubilats, mar\u00eda jos\u00e9 l\u00f3pez garc\u00eda (erc)\nsetena tinent d'alcalde, consellera de contractaci\u00f3, plans accessibilitat, benestar animal i viles florides, elvira vidal sensi (junts per tarragona)\nvuit\u00e9 tinent d'alcalde, conseller d'educaci\u00f3, normalitzaci\u00f3 ling\u00fc\u00edstica, ocupaci\u00f3 i mem\u00f2ria hist\u00f2rica, manel casta\u00f1o bachiller (erc)\n\n\n== llocs d'inter\u00e8s ==\nel conjunt arqueol\u00f2gic de t\u00e0rraco, declarat patrimoni de la humanitat per la unesco el 30 de novembre de l'any 2000. compr\u00e8n 14 monuments, 11 dels quals estan situats dins del municipi. destaca l'amfiteatre, constru\u00eft pels romans, on van ser martiritzats sant fructu\u00f3s i els seus diaques auguri i eulogi. per aquest motiu, encara en \u00e8poca romana, es va construir una bas\u00edlica sobre l'arena de l'amfiteatre. a aquesta bas\u00edlica corresponen les ru\u00efnes en forma de creu que es poden veure a l'arena.\nla catedral, situada en el punt m\u00e9s alt de la ciutat, a uns 60 m sobre el nivell del mar. la catedral fou constru\u00efda sobre l'antic temple rom\u00e0, aprofitant carreus romans i fins i tot algun sarc\u00f2fag, com el que es veu a la fa\u00e7ana, a la dreta de la porta principal. recents excavacions arqueol\u00f2giques han deixat al descobert un pany de paret de 9 m d'al\u00e7ada i uns 15 m de llarg a la paret exterior del claustre (sota el pla de palau) que formava part del temple rom\u00e0 original. aquesta excavaci\u00f3 encara est\u00e0 en marxa amb l'objectiu de trobar el seg\u00fcent pany de paret sota del seminari de la ciutat.\nla rambla nova \u00e9s el passeig m\u00e9s important de tarragona i fou constru\u00efda a meitats del segle xix. al voltant de la rambla s'organitza l'eixample de tarragona. la rambla limita a la pla\u00e7a de la imperial t\u00e0rraco. m\u00e9s enll\u00e0, hi ha la rambla llu\u00eds companys i el seu voltant \u00e9s l'eixample ponent de tarragona (vidal i barraquer) i despr\u00e9s la rambla francesc maci\u00e0, que \u00e9s l'eixample de l'hospital joan xxiii i voltants del francol\u00ed.\nel balc\u00f3 del mediterrani, un mirador sobre el mar, al principi de la rambla nova. \u00e9s un dels llocs privilegiats per seguir cada primera setmana completa de juliol el concurs internacional de castells de focs artificials ciutat de tarragona.\nel portal de sant antoni, entrada constru\u00efda a mitjans del segle xviii.\nla pla\u00e7a de la font, que ocupa una part de l'arena de l'antic circ rom\u00e0. la presideix l'edifici del palau municipal, de fa\u00e7ana neocl\u00e0ssica.\nla pla\u00e7a de la imperial t\u00e0rraco, el punt on conflueixen la carretera de val\u00e8ncia i la de lleida, i \u00e9s una de les principals entrades a la ciutat. en aquesta pla\u00e7a hi ha la facultat de lletres de la universitat rovira i virgili, l'edifici de la subdelegaci\u00f3 del govern, la seu central de caixa tarragona i l'estaci\u00f3 d'autobusos.\nel mercat central de tarragona, un edifici modernista de l'any 1915, projectat per l'arquitecte municipal josep maria pujol i de barber\u00e0.\nla casa de la festa de tarragona, a la via augusta, 4, un equipament cultural que permet con\u00e8ixer els elements identitaris de les festes de santa tecla i la seva seq\u00fc\u00e8ncia ritual durant tot l'any. des del 2007.\nel port de tarragona, un dels ports m\u00e9s importants d'espanya.\n\n\n=== museus ===\nhi ha diversos espais muse\u00edstics a tarragona:\n\nmuseu b\u00edblic tarraconense. gr\u00e0cies als seus viatges a la terra santa i altres pa\u00efsos de l'orient mitj\u00e0, el dr josep vall\u00e8s va aconseguir diverses peces arqueol\u00f2giques, mapes, reproduccions i objectes de culte relacionats amb el m\u00f3n de la b\u00edblia que van ser dipositats al museu b\u00edblic fundat el 1930. museu d'art modern de tarragona. creat per la diputaci\u00f3 de tarragona l'any 1976, el museu d'art modern, tenia com a finalitat promoure l'estudi i el coneixement de l'art modern i contemporani i, aix\u00ed mateix, conservar i mostrar el patrimoni art\u00edstic de la ciutat i compartir-ho amb el m\u00f3n.\nmuseu del port de tarragona. el museu del port de tarragona \u00e9s una de les principals infraestructures de la ciutat. constru\u00eft en un antic magatzem de refugi habilitat, aquesta edificaci\u00f3 aporta una gran riquesa. el seu principal objectiu era recuperar embarcacions i explicar la relaci\u00f3 de tarragona amb el mar.\nmuseu de fars\nmuseu d'hist\u00f2ria de tarragona, que gestiona l'amfiteatre rom\u00e0, la casa canals, la casa castellarnau, el f\u00f2rum local rom\u00e0, el passeig arqueol\u00f2gic, la pedrera romana del m\u00e8dol, el pretori, el circ rom\u00e0, el refugi antiaeri de palau, la volta del pallol i l'aq\u00fceducte rom\u00e0.\nel museu nacional d'arqueologia. constru\u00eft durant la primera meitat del segle xix, l'actual museu nacional arqueol\u00f2gic de tarragona \u00e9s el m\u00e9s antic de catalunya en la seva especialitat.\nmuseu dioces\u00e0 de tarragona. el museu dioces\u00e0 va ser inaugurat el 1914 per l'arquebisbe antol\u00edn l\u00f3pez pel\u00e1ez. ple de donacions fetes pel mateix arquebisbe, les parr\u00f2quies de la di\u00f2cesi, congregacions religioses i persones particulars, el museu va ser enriquint al llarg dels anys.\n\n\n== cultura i tradicions ==\n\n\n=== els castells ===\nla tradici\u00f3 castellera de tarragona est\u00e0 molt arrelada des d'antic, fins al punt que, fent un s\u00edmil amb la capitalitat de la prov\u00edncia, s'anomena tarragona \"la capital dels castells\". \u00e9s per aix\u00f2 que cada dos anys \u00e9s la seu del concurs de castells.\n\n\n==== castellers vallencs i tarragonins ====\ndes de fa m\u00e9s de dos-cents anys, els castells han format una part molt important de les celebracions de la ciutat, especialment de les festes de santa tecla de tarragona. durant tot el segle xix, amb molt escasses abs\u00e8ncies provocades per epid\u00e8mies o guerres, els castellers omplien els carrers de la ciutat els dies de festa amb les seves cercaviles i actuacions.\nels castells van viure una primera \u00e8poca d'or i tarragona va ser la pla\u00e7a privilegiada que va veure les millors actuacions de les colles de xiquets de valls. l'any 1881, per exemple, van aixecar el 4 de 9 sense folre i possiblement tamb\u00e9 el 3 de 9 sense folre. els aficionats castellers tarragonins col\u00b7laboraven activament amb les colles vallenques i tamb\u00e9 van actuar amb colla pr\u00f2pia entre els anys 1885 i 1897, sota el nom de xiquets de tarragona-colla de la merc\u00e8.\nels primers anys del segle xx van ser temps dif\u00edcils per als castells. desapareguda la colla de la merc\u00e8, els castellers vallencs van continuar actuant a les festes tarragonines per\u00f2 molt lluny d'assolir les grans construccions dels anys anteriors.\n\n\n==== colla vella i nova dels xiquets de tarragona ====\nl'any 1926 els aficionats locals van crear la colla dels xiquets de tarragona i des d'aleshores la ciutat ha comptat sempre amb colla pr\u00f2pia. al vendrell sorgien els nens del vendrell i comen\u00e7ava aix\u00ed el que s'ha anomenat com renaixen\u00e7a castellera. es creen noves colles i s'estenen les actuacions on es tornen a veure castells de vuit. a tarragona apareix la colla nova (1932-34) mentre l'altra colla local va prendre el nom de colla vella. les dues colles van rivalitzar especialment als concursos de castells de 1932 i de 1933 que es convoquen per primer cop a tarragona.\nla sublevaci\u00f3 militar del 1936 va estroncar tot aquell proc\u00e9s de recuperaci\u00f3 i despr\u00e9s de la guerra les colles de castells van reprendre la seva activitat amb gran \n\ndificultat. els castellers tarragonins es van agrupar en una sola colla que va adoptar el nom de xiquets de tarragona. els anys 50 la ciutat va tornar a organitzar el concurs de castells i el 1951 es crea la colla nova dels xiquets de sant mag\u00ed que va revifar la rivalitat local.\nels anys seixanta van ser de gran rivalitat entre les colles vallenques (la vella i la muixerra) i els nens del vendrell. mentre les colles tarragonines estaven estancades en els castells de set, amb pocs efectius i poques actuacions. en la diada de santa tecla del 1965, per primera vegada, les dues colles van caminar el pilar de 4 des del pla de la seu fins a la pla\u00e7a de la font. l'any 1970, per decisi\u00f3 municipal, es van unificar en l'actual colla de castellers xiquets de tarragona, mentre que l'any 1979, veient la poca volada que la colla tenia, un grup de castellers s'escind\u00ed de la colla i, conjuntament amb antics castellers de la colla nova de sant mag\u00ed que havien deixat l'activitat arran de la fusi\u00f3, cre\u00e0 la colla jove xiquets de tarragona, que contribu\u00ed molt a la revifalla de la qualitat castellera gr\u00e0cies a la rivalitat entre les dues colles. a m\u00e9s, l'any 1988 es fund\u00e0 la colla dels xiquets del serrallo i el 1990, la m\u00e9s jove, la colla castellera de sant pere i sant pau.\nactualment doncs, i per ordre d'aparici\u00f3, la ciutat t\u00e9 el plaer de ser la seu de quatre colles.\n\nxiquets de tarragona, amb la camisa ratllada de blanc i roig. se'ls coneix com a matalassers a causa de la similitud de la seva camisa amb els matalassos ratllats dels anys setanta i vuitanta.\ncolla jove xiquets de tarragona, amb la camisa morada. l'any 2013 ocup\u00e0 la segona posici\u00f3 en el r\u00e0nquing casteller.\nxiquets del serrallo, tenen el color blau, representant la proximitat al mar de el serrallo.\ncolla castellera de sant pere i sant pau, que tenen com a color de la camisa el verd.\n\n\n=== actes culturals a la ciutat i institucions ===\ndes de l'any 1989 a tarragona se celebra t\u00e0rraco viva, un festival cultural internacional que est\u00e0 dedicat especialment a la divulgaci\u00f3 hist\u00f2rica d'\u00e8poca romana.tarragona va presentar una candidatura que va ser desestimada per esdevenir capital cultural europea el 2016. s\u00ed que va ser elegida, per\u00f2, com a seu dels jocs del mediterrani de 2017.\ntarragona fou tamb\u00e9 la capital de la cultura catalana el 2012.la ciutat compta amb dos teatres que realitzen programacions cont\u00ednues al llarg de l'any, com la mostra de teatre jove' i obres de teatre regulars, a m\u00e9s d'utilitzar-se per a cerim\u00f2nies i, en alguns casos, com a empla\u00e7aments per fer m\u00edtings i confer\u00e8ncies: el teatre metropol i el teatre tarragona, aquest \u00faltim de recent reinauguraci\u00f3.\nla biblioteca de la ciutat, la biblioteca p\u00fablica de tarragona \u00e9s una biblioteca de titularitat estatal, creada el 1843 i que est\u00e0 situada al carrer gas\u00f2metre. a la biblioteca s'hi ofereixen diverses activitats culturals i s'hi guarden registres de la ciutat.\nel principal institut de secund\u00e0ria de la ciutat \u00e9s l'institut antoni de mart\u00ed i franqu\u00e8s, dedicat al cient\u00edfic tarragon\u00ed antoni de mart\u00ed i franqu\u00e8s. concretament, fou fundat el 1845.\n\n\n=== universitat rovira i virgili ===\n\nla universitat rovira i virgili \u00e9s la instituci\u00f3 educativa de m\u00e0xim nivell a la ciutat. es va crear el 1991 a partir dels centres existents a reus i tarragona dependents de la universitat de barcelona i signific\u00e0 la recuperaci\u00f3 dels estudis universitaris a tarragona d'en\u00e7\u00e0 del segle xvi. les instal\u00b7lacions de la universitat a tarragona es troben disperses en dos campus: el campus catalunya (al centre de la ciutat) i el campus sescelades (proper al barri de sant pere i sant pau). el rectorat est\u00e0 situat a l'edifici de l'antic escorxador municipal.\nporta el nom de rovira i virgili, en honor del fill il\u00b7lustre de la ciutat.\n\n\n=== festes tradicionals i esdeveniments singulars ===\naltres celebracions rellevants de la ciutat:\nfesta dels reis d'orient, arribada en vaixell al port de tarragona acompanyats de patges i carrosses.\ncarnaval de tarragona, un dels carnavals m\u00e9s emblem\u00e0tics dels pa\u00efsos catalans.\nels tres tombs que aplega gran quantitat de genets, carros i cavalls de tarragona i municipis propers.\ndiada de sant jordi (23 d'abril), venda de roses i llibres en ple carrer.\nfestival internacional de dixieland de tarragona, la setmana anterior a la de pasqua, l'\u00fanic festival dedicat al jazz m\u00e9s tradicional dins l'estat espanyol.\nsetmana santa de tarragona, amb la process\u00f3 del sant enterrament, acte declarat festa patrimonial d'inter\u00e8s nacional per la generalitat de catalunya i de gran inter\u00e8s nacional per part de l'estat espanyol.\nfestivitat del corpus christi, una de les m\u00e9s antigues de la ciutat, celebrada de manera ininterrompuda des del segle xiv.\nfira del vi de la denominaci\u00f3 d'origen tarragona, maig-juny.\nrevetlla de sant joan (23 de juny), cerim\u00f2nia de l'arribada de la de culte al foc amb petards, cercavila de foc, fogueres i ball fins a la matinada.\ncelebraci\u00f3 de sant pere (29 de juny) al barri mar\u00edtim del serrallo.\nconcurs internacional de castells de focs artificials ciutat de tarragona, la primera setmana completa de juliol: el certamen pirot\u00e8cnic de la mediterr\u00e0nia amb focs artificials de refer\u00e8ncia.\ncelebraci\u00f3 de la mare de d\u00e9u del carme (16 de juliol), els pescadors del serrallo embarquen la figura en una barca que recorre el port i la costa.\nfestes de sant roc (16 d'agost), celebracions d'un dels carrers de la part alta amb elements populars i els gegants m\u00e9s antics de la ciutat (1825).\nfestes de sant mag\u00ed, el 19 d'agost, la festa menor de la ciutat.\nfestival internacional de teatre de tarragona, juny-setembre, mostra de noves dramat\u00fargies.\ndiada nacional de catalunya (11 de setembre), diferents i variats actes festius de reafirmaci\u00f3 de la cultura catalana.\nfestes de santa tecla, el 23 de setembre, declarada festa tradicional d'inter\u00e8s nacional pel govern de la generalitat de catalunya l'any 1996 (reclassificada com a festa patrimonial d'inter\u00e8s nacional l'any 2010) i declarada festa d'inter\u00e8s estatal pel govern de l'estat l'any 2002.\nconcurs de castells, biennal, se celebra el primer diumenge del mes d'octubre.\nscan tarragona, biennal, entre octubre i desembre, festival internacional de fotografia.\nfesta de l'oli nou de la dop siurana, novembre-desembre, fira i degustaci\u00f3.\nrec tarragona, desembre, festival internacional de cinema de tarragona.\nfestes de nadal i cap d'any, amb fires, representacions teatrals, parc infantil, etc. l'\u00faltim dia de l'any, a la platja del miracle, bany de sant silvestre.\n\n\n==== altres festes de diferents zones de la ciutat ====\n\nbarris llevant: festes patronals de l'ermita de la salut (8 de setembre o 2n diumenge de setembre), festes solid\u00e0ries dels ve\u00efns de l'arrabassada (30-31 d'agost)\neixample centre de tarragona: festes dels carrer governador gonz\u00e1lez i carrer canyelles (31 d'agost), festa especial alzheimer al c/canyelles (mat\u00ed 21 setembre)\nbarris ponent: la granja (del 10 al 15 juny), festes de torreforta (juny), festes riuclar -festes del carme- (cap de setmana anterior del 16 juliol), festes campclar (segona setmana juliol), festes icomar (primera setmana de juliol)\neixample hospital joan xxiii - carrer de goya: festes del carrer de goya (finals d'agost)\neixample nord - avinguda andorra i voltants: festes majors de l'aa.vv. tarraco (primer cap de setmana de setembre)\nels montgons: festes populars la floresta (primera setmana de juliol)\neixample de l'av.catalunya - barri maria cristina: festes del barri (entre pen\u00faltima o \u00faltma setmana juliol - s\u00f3n tres dies consecutius)\nbarri del port: festes del barri (juny o juliol - s\u00f3n tres dies consecutives)\nresidencial palau - torres jordi i eixample torres jordi: festes de l'aavv residencial palau-torres jordi (principis de setembre)\nel serrallo: festes patronals de sant pere (29 juny), festes patronals de la verge del carme (16 juliol)barri verge del carme - carrer de mallorca i carrer f.bastos: festes patronals de la verge del carme (cap de setmana anterior del 16 juliol)\npart alta - c\u00f3s del bou de tarragona: festes patronals de sant roc (14,15,16 d'agost)\npart alta - pla\u00e7a del pallol i carrer del comte: festes de sant agapito bis -ca l'agapito- (4 juliol)\npart alta - carrer merceria i pla\u00e7a del f\u00f2rum: festes de la mare de d\u00e9u del roser (principis d'octubre)\nsant pere i sant pau: festes de sant pere i sant pau (setmana de sant pere -29 juny-) ve\u00efns de la uni\u00f3 (principis de setembre)\nsant salvador, sant ramon i santa isabel: festes majors del barri (primera cap de setmana d'agost).\n\n\n== s\u00edmbols ==\ntarragona no t\u00e9 ni bandera ni escut oficialitzats per la generalitat. malgrat aix\u00f2, l'ajuntament de la ciutat empra la mateixa bandera i escut des del segle xiv. hi ha propostes alternatives per part de la societat catalana de genealogia, que varien del disseny hist\u00f2ric.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== personalitats lligades a tarragona ==\ncategoria principal: tarragoninspubli anni flor (s ii), poeta rom\u00e0, coetani d'adri\u00e0\nluci licini sura (s i-ii), general rom\u00e0, encarregat per traj\u00e0 de fer-se c\u00e0rrec del govern a roma durant la conquesta de la d\u00e0cia\nfructu\u00f3s de tarragona, bisbe i m\u00e0rtir (s. iii)\npr\u00f2sper de tarragona, bisbe, fundador de l'abadia de capodimonte\nllu\u00eds pons d'icart (1518?-1578), humanista, advocat i historiador\njaume amig\u00f3 (segle xvi),eclesi\u00e0stic i arquitecte renaixentista\npere blai (1553-1621), arquitecte renaixentista\nbaltasar graci\u00e1n,(1601-1656), jesu\u00efta, escriptor i fil\u00f2sof aragon\u00e8s en llengua castellana. director de la universitat de tarragona entre (16.. i)\nantoni de mart\u00ed i franqu\u00e8s (1750-1832), cient\u00edfic il\u00b7lustrat (qu\u00edmica, bot\u00e0nica, meteorologia)\nguillem oliver i salv\u00e0 (1775-1839) home de negocis i pol\u00edtic liberal, promotor de l'economia i el pensament liberal\neduard saavedra i moragas (1829-1912), enginyer, arquitecte, arque\u00f2leg i arabista\nbonaventura belart i albi\u00f1ana (1830-1862), tenor\nandreu aleu i teixidor (1832-1900), escultor\nramon bergad\u00e0 i panad\u00e8s (1838-1894), notari i pol\u00edtic\njosep pin i soler (1842-1927), escriptor\njosep yxart i de moragas (1852-1895), cr\u00edtic literari i d'art, historiador, periodista i escriptor\njoaquim basora i nin (1856-1927), notari i pol\u00edtic.\neduard de balle i de rubinat (1859-1912), hisendat i delegat de la uni\u00f3 catalanista a l'assemblea de manresa (1892)\ndom\u00e8nec batet i mestres (1872-1937), militar\njosep maria jujol i gibert (1879-1949), arquitecte\nricard opisso i sala (1880-1966), dibuixant\npere gual i villalb\u00ed (1885-1968), economista i pol\u00edtic. milit\u00e0 a la lliga regionalista i posteriorment franquista. ministre de 1957 a 1965\nantoni rovira i virgili (1882-1949), periodista, pol\u00edtic i historiador\njoan ant\u00f2nio i gu\u00e0rdias (1890-1967), poeta\njosep virgili i sanrom\u00e0 (1895-1993), impressor i bibli\u00f2fil\njoaquim icart i leonila (1910-1997), escriptor i erudit\nmontserrat abell\u00f3 (1918-2014), poetessa\nadolfo rodr\u00edguez vidal (1920-2003), religi\u00f3s, bisbe de santa mar\u00eda de los \u00e1ngeles (xile), proclamat servent de d\u00e9u\ncarme casas godessart (1921-2013), infermera, sindicalista, resistent contra el nazisme i el franquisme, ecosocialista\nolga xirinacs d\u00edaz (1936), escriptora i professora de piano\nferm\u00ed fern\u00e1ndez (1963), actor, humorista, presentador i locutor\noriol grau el\u00edas (1963), guionista, m\u00fasic, actor i director\npep blay (1966), escriptor i guionista\njes\u00fas monlla\u00f3 i plana (1967), director de cinema\nagn\u00e8s busquets (1976), actriu i escriptora \nn\u00faria sol\u00e9 (1977), periodista\njoan escoda (1977), f\u00edsic i meteor\u00f2leg\ncarlos latre (1979), humorista i presentador\nnatalia rodr\u00edguez mart\u00ednez (1979), ex-atleta i pol\u00edtica\nj\u00falia creus garc\u00eda (1994), actriu i guionista\n\n\n== esports ==\nel club gimn\u00e0stic de tarragona \u00e9s l'entitat poliesportiva m\u00e9s important de la ciutat. es va fundar l'any 1886, per\u00f2 fins al 1914 no va tenir una secci\u00f3 de futbol. el primer equip de futbol mascul\u00ed del n\u00e0stic ha militat 4 temporades a primera divisi\u00f3: 1947/1948, 1948/49, 1949/50 i 2006/07. actualment milita a la segona divisi\u00f3 b de la lliga espanyola, despr\u00e9s del descens sofert la temporada 2018/19. el seu president \u00e9s josep maria andreu i disputa els seus partits al nou estadi, de propietat municipal i amb un aforament de 14.500 espectadors.\nel futbol club t\u00e0rraco \u00e9s un club esportiu de futbol d'accionariat popular de tarragona.\nen b\u00e0squet, el primer equip de la ciutat \u00e9s el club b\u00e0squet tarragona (cbt), que competeix a la lliga leb. altres equips de la ciutat, s\u00f3n per exemple l'associaci\u00f3 deportiva de torreforta (adt) i tgn b\u00e0squet club.\nel club voleibol sant pere i sant pau, fundat el 1982, competeix en la divisi\u00f3 d'honor de la superlliga de voleibol masculina.\nel club nataci\u00f3 tarraco, fundat l'any 1963, \u00e9s una altra entitat esportiva important a la ciutat, que compta amb uns 3.200 socis, 200 dels quals federats en nataci\u00f3 i waterpolo.\nel reial club n\u00e0utic de tarragona, fundat el 1878, t\u00e9 seccions de vela, rem, moton\u00e0utica, pesca\u2026\nel club atletisme tarragona, fundat el 1990, \u00e9s el primer club d'atletisme de la prov\u00edncia i compta amb atletes que han competit a nivell estatal i internacional. el club, format per nom\u00e9s un centenar de socis, aspira a tornar a la primera divisi\u00f3 de la lliga catalana de clubs d'atletisme.\nel club de rugby tarragona \u00e9s un club de rugbi de la ciutat fundat el 1986. els colors morat i negre de l'equipament es van triar com a homenatge a la colla jove dels xiquets de tarragona. els equips s\u00e8niors han disputat nom\u00e9s la primera i la segona divisi\u00f3 catalana. puntualment, han jugat altres trofeus, com el de quatre barres, que el 2007 els va dur per primer cop a jugar fora de catalunya. la temporada 2009 va crear un equip de rugbi a 13 que participa en el campionat de catalunya de rugby lliga. l'any 2011 va celebrar el seu 25\u00e8 aniversari amb diverses activitats.tarragona fou seu dels jocs juvenils europeus del 2010 i ser\u00e0 seu dels jocs del mediterrani de 2018.\n\n\n== agermanaments ==\ntarragona est\u00e0 agermanada amb les seg\u00fcents poblacions:\n\n aviny\u00f3, proven\u00e7a \u2013 alps \u2013 costa blava, fran\u00e7a (1968)\n l'alguer, sardenya, it\u00e0lia (1972)\n orleans, centre \u2013 vall del loira, fran\u00e7a (1978)\n cuernavaca, morelos, m\u00e8xic (1980)\n stafford, anglaterra, regne unit (1992)\n klagenfurt, car\u00edntia, \u00e0ustria (1996)\n pompeia, camp\u00e0nia, it\u00e0lia (2006)a m\u00e9s, a causa dels jocs del mediterrani, l'alcalde de t\u00e0nger, al marroc, va venir a la ciutat per veure'n les instal\u00b7lacions. com que durant la candidatura de tarragona, la ciutat nord-africana va ajudar-la molt, l'alcalde marroqu\u00ed va demanar al de tarragona que recolz\u00e9s la candidatura de t\u00e0nger per als jocs del mediterrani de 2021. l'alcalde josep f\u00e8lix ballesteros s'hi va avenir, i propos\u00e0 alguna mena de vincle que un\u00eds les dues capitals, fos culturalment, esportivament o d'alguna altra forma. \u00e9s possible que, en un futur, la ciutat de tarragona s'agermani amb t\u00e0nger.\n\n\n== vistes de la ciutat ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== vegeu tamb\u00e9 ==\nescuts i banderes del tarragon\u00e8s\nmonument als herois de 1811\nateneu tarraconense de la classe obrera\natemptat d'enpetrol de 1987\nsala zero\nensenyament del catal\u00e0 a tarragona durant el franquisme\n\n\n== enlla\u00e7os externs ==\np\u00e0gina web de l'ajuntament\np\u00e0gina web de tarragona turisme\np\u00e0gina web dels espais joves de tarragona\ninformaci\u00f3 de l'institut d'estad\u00edstica de catalunya"